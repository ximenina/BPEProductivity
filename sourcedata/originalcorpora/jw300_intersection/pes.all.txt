 اکنون باید قاطعانه عمل کنیم 
 ‏ « تا به کی در میان دو فرقه می‌لنگید ؟‏ » —‏ ۱پادشاهان ۱۸ :‏ ۲۱ .‏ 
 ‏ تفاوت دوران ما با گذشته چیست ؟‏ 
 آیا ایمان دارید که یَهُوَه تنها خدای حقیقی است ؟‏ 
 آیا اعتقاد دارید که نبوّت‌های کتاب مقدّس در رابطه با « ایّام آخرِ » نظام شیطان به دوران ما اشاره می‌کند ؟‏ 
 (‏ ۲تیموتاؤس ۳ :‏ ۱‏ )‏ اگر چنین است مطمئناً پذیرفته‌اید که بیش از هر زمانی می‌باید قاطعانه عمل کنیم .‏ 
 در هیچ دوره از تاریخ بدین شکل جان انسان‌ها در خطر نبوده است .‏ 
 ‏ طی سلطنت اَخاب چه اتفاقی در پادشاهی ده خاندان اسرائیل رخ داده بود ؟‏ 
 قوم اسرائیل در قرن دهم ق .‏ 
 د .‏ 
 م .‏ 
 می‌بایست تصمیمی قاطعانه می‌گرفت ،‏ و آن این بود که چه کسی را می‌خواست خدمت کند .‏ 
 اَخاب پادشاه ،‏ تحت نفوذ همسرِ بت‌پرستش ایزابل ،‏ پرستش بَعْل را در ده خاندان پادشاهی اسرائیل ترویج داده بود .‏ 
 پرستندگان بَعْل ،‏ او را خدای باروری دانسته ،‏ بر این عقیده بودند که مهیاکنندهٔ باران و محصول فراوان است .‏ 
 به همین دلیل بَعْل را سجده کرده ،‏ با دست به او بوسه می‌فرستادند .‏ 
 برای اینکه بَعْل محصول و دام‌هایشان را برکت دهد با فاحشه‌های معبد رابطهٔ جنسی برقرار می‌کردند .‏ 
 حتی در مراسم خود قمه می‌زدند به طوری که خون از بدنشان بیرون می‌ریخت .‏ —‏ ۱پادشاهان ۱۸ :‏ ۲۸ .‏ 
 ‏ پرستش بَعْل چه تأثیری بر قوم خدا داشت ؟‏ 
 با این حال ،‏ ۷۰۰۰ اسرائیلی از شرکت در بت‌پرستی ،‏ رفتار غیراخلاقی و خشونت پرستش بَعْل اجتناب می‌کردند .‏ 
 (‏ ۱پادشاهان ۱۹ :‏ ۱۸ )‏ آن‌ها وفادارانه به عهد خود با یَهُوَه پای‌بند ماندند و بدین دلیل مورد زجر و آزار قرار گرفتند .‏ 
 برای مثال ،‏ ایزابلِ ملکه ،‏ بسیاری از انبیای یَهُوَه را به قتل رساند .‏ 
 (‏ ۱پادشاهان ۱۸ :‏ ۴ ،‏ ۱۳ )‏ پس به سبب وضعیت پادشاهی اسرائیل اکثر اسرائیلیان هر دو رسوم دینی را اجرا می‌کردند .‏ 
 یعنی هم سعی بر خوشنود کردن یَهُوَه داشتند هم بَعْل .‏ 
 اما روی گرداندن از یَهُوَه و روی آوردن به پرستش کاذب به مفهوم ارتداد بود .‏ 
 یَهُوَه به ایشان قول داده بود که اگر او را دوست بدارند و از فرامینش اطاعت کنند ایشان را برکت خواهد داد .‏ 
 ولی نیز هشدار داده بود که اگر او را ‹ غیورانه › پرستش نکنند آنان را از میان خواهد برد .‏ —‏ تثنیه ۵ :‏ ۶ -‏ ۱۰ ؛‏ ۲۸ :‏ ۱۵ ،‏ ۶۳ .‏ 
 ‏ عیسی و رسولانش چه موضوعی را پیشگویی کرده بودند و آن چگونه تحقق یافت ؟‏ 
 چنین شباهتی در جهان مسیحیت نیز دیده می‌شود .‏ 
 اعضای کلیساها ادعای مسیحی بودن می‌کنند ،‏ اما تعطیلات مذهبی ،‏ رفتار و اعتقاداتشان با تعالیم کتاب مقدّس مغایرت دارد .‏ 
 کشیشان جهان مسیحیت همچون ایزابل عامل اذیت و آزار شاهدان یَهُوَه هستند .‏ 
 آن‌ها با سابقه و تاریخی طولانی که در برپا کردن جنگ‌ها دارند دست خود را به خون میلیون‌ها نفر از اعضای کلیساها آغشته کرده‌اند .‏ 
 حمایت ادیان از حکومت‌های جهان را کتاب مقدّس زنای روحانی می‌نامد .‏ 
 (‏ مکاشفه ۱۸ :‏ ۲ ،‏ ۳‏ )‏ به علاوه ،‏ جهان مسیحیت زنا را حتی در میان کشیشان کاملاً روا دانسته است .‏ 
 عیسی مسیح و رسولانش در مورد چنین ارتدادی پیشگویی کرده بودند .‏ 
 (‏ متّیٰ ۱۳ :‏ ۳۶ -‏ ۴۳ ؛‏ اَعمال ۲۰ :‏ ۲۹ ،‏ ۳۰ ؛‏ ۲پِطْرُس ۲ :‏ ۱ ،‏ ۲‏ )‏ حال عاقبت یک میلیارد پیروان جهان مسیحیت چه خواهد بود ؟‏ 
 و پرستندگان حقیقی یَهُوَه چه مسئولیتی نسبت به آنان و دیگر کسانی که فریب ادیان کاذب را خورده‌اند دارند ؟‏ 
 جواب این دو سؤال را از گزارش هیجان‌انگیز ‹ نابودی اثر بَعْل از اسرائیل › می‌توانیم به دست آوریم .‏ —‏ ۲پادشاهان ۱۰ :‏ ۲۸ .‏ 
 خدا قوم سرکش خود را دوست دارد 
 ‏ یَهُوَه مهربانی خود را چگونه به قوم سرکشش ابراز کرد ؟‏ 
 یَهُوَه خدا از مجازات آنانی که عهد خود را با او شکسته‌اند خوشحال نمی‌شود .‏ 
 وی مانند پدری مهربان مشتاق است شریران توبه کنند و به سوی او بازگردند .‏ 
 (‏ حِزْقِیال ۱۸ :‏ ۳۲ ؛‏ ۲پِطْرُس ۳ :‏ ۹‏ )‏ برای اثبات این موضوع می‌توان به زمان اَخاب و ایزابل اشاره کرد که یَهُوَه با فرستادن بسیاری از انبیا ،‏ قوم را از عاقبت شوم پرستش بَعْل هشدار داد .‏ 
 یکی از این انبیا ایلیّا بود .‏ 
 پس از خشکسالی خانمان‌براندازی که از قبل اعلام شده بود ایلیّا به اَخاب پادشاه گفت اسرائیلیان و انبیای بَعْل را بر روی کوه کَرْمَل جمع کند .‏ —‏ ۱پادشاهان ۱۸ :‏ ۱ ،‏ ۱۹ .‏ 
 ۶ ،‏ ۷ .‏ 
 الف )‏ ایلیّا چگونه به ریشهٔ ارتداد اسرائیلیان اشاره کرد ؟‏ 
 ب )‏ انبیای بَعْل چه کردند ؟‏ 
 پ )‏ ایلیّا چه کرد ؟‏ 
 آن گردهمایی در مکانی که مذبح یَهُوَه احتمالاً برای خوشنودی ایزابل « خراب شده بود » برگزار شد .‏ 
 (‏ ۱پادشاهان ۱۸ :‏ ۳۰ )‏ متأسفانه اسرائیلیانی که در آنجا حاضر شدند نمی‌دانستند چه کسی قادر است باران را فراهم سازد ،‏ یَهُوَه یا بَعْل .‏ 
 از انبیای بَعْل ۴۵۰ نفر حضور داشتند ،‏ اما از انبیای یَهُوَه فقط ایلیّا حاضر بود .‏ 
 ایلیّا با اشاره به مشکل اساسی اسرائیلیان از مردم سؤال کرد :‏ « تا به کی در میان دو فرقه می‌لنگید ؟‏ » 
 سپس با بیانی ساده گفت :‏ « اگر یَهُوَه خداست ،‏ او را پیروی نمایید !‏ 
 و اگر بَعْل است ،‏ وی را پیروی نمایید !‏ » 
 ایلیّا برای آنکه غیرت اسرائیلیان دودل را نسبت به یَهُوَه برانگیزد راهی را برای شناختن خدای حقیقی پیشنهاد کرد ؛‏ بدین صورت که دو گاو ،‏ یکی برای یَهُوَه و دیگری را برای بَعْل ذبح کنند .‏ 
 پس خدای حقیقی آن خواهد بود که قربانی را خود با آتش بسوزاند .‏ 
 انبیای بَعْل قربانی خود را آماده کرده ،‏ ساعت‌ها صدا می‌زدند :‏ « ای بَعْل ما را جواب بده » !‏ 
 وقتی ایلیّا ایشان را مسخره کرد ،‏ آنان شروع به قمه زدن خود کردند به طوری که خون از بدنشان فوران کرد و تا جایی که قدرت داشتند فریاد می‌زدند .‏ 
 اما جوابی شنیده نمی‌شد .‏ —‏ ۱پادشاهان ۱۸ :‏ ۲۱ ،‏ ۲۶ -‏ ۲۹ .‏ 
 حال نوبت به ایلیّا رسید .‏ 
 وی اوّل مذبح یَهُوَه را تعمیر کرد سپس تکه‌های گوساله را روی آن گذاشت .‏ 
 بعد دستور داد چهار خُم یعنی چهار کوزهٔ سفالی بزرگ را از آب پر کرده ،‏ روی قربانی بریزند .‏ 
 و این کار سه مرتبه تکرار شد ،‏ به قدری که خندق دور مذبح از آب پر گردید .‏ 
 سپس ایلیّا دعا کرد :‏ « ای یَهُوَه ،‏ خدای ابراهیم و اسحاق و اسرائیل ،‏ امروز معلوم بشود که تو در اسرائیل خدا هستی و من بندهٔ تو هستم و تمام این کارها را به فرمان تو کرده‌ام .‏ 
 مرا اجابت فرما ای خداوند !‏ 
 مرا اجابت فرما تا این قوم بدانند که تو یَهُوَه خدا هستی و اینکه دل ایشان را باز پس گردانیدی .‏ » —‏ ۱پادشاهان ۱۸ :‏ ۳۰ -‏ ۳۷ .‏ 
 ‏ واکنش خدا در مقابل دعای ایلیّا چه بود و ایلیّا به چه عملی دست زد ؟‏ 
 خدای حقیقی ایلیّا را اجابت کرد و آتشی از آسمان فرستاده ،‏ قربانی و مذبح را با هم سوزاند .‏ 
 آن آتش حتی آبی را که در خندق دور مذبح بود خشک کرد !‏ 
 تأثیر این واقعه را بر اسرائیلیان تصوّر کنید .‏ 
 « تمامی قوم چون این را دیدند به روی خود افتاده ،‏ گفتند :‏ ‹ یَهُوَه ،‏ او خدا است !‏ 
 یَهُوَه ،‏ او خدا است !‏ › » 
 ایلیّا قاطعانه گام دیگری برداشته ،‏ به اسرائیلیان دستور داد :‏ « انبیای بَعْل را بگیرید و یکی از ایشان رهایی نیابد » !‏ 
 سپس ۴۵۰ انبیای بَعْل در دامنهٔ کوه کَرْمَل اعدام شدند .‏ —‏ ۱پادشاهان ۱۸ :‏ ۳۸ -‏ ۴۰ .‏ 
 ‏ پرستندگان حقیقی چگونه دوباره مورد آزمایش قرار گرفتند ؟‏ 
 در همان روز فراموش‌نشدنی یَهُوَه بعد از سه سال و نیم بر زمین باران فرستاد !‏ 
 (‏ یعقوب ۵ :‏ ۱۷ ،‏ ۱۸‏ )‏ می‌توان تصوّر کرد که اسرائیلیان هنگام رفتن به سوی خانه‌هایشان راجع به چه موضوعاتی با هم گفتگو می‌کردند ؛‏ یَهُوَه ثابت کرده بود که خدای حقیقی است .‏ 
 اما ،‏ پرستندگان بَعْل هنوز دستبردار نبودند .‏ 
 ایزابل به فعالیت خود برای آزار خادمان یَهُوَه ادامه داد .‏ 
 (‏ ۱پادشاهان ۱۹ :‏ ۱ ،‏ ۲ ؛‏ ۲۱ :‏ ۱۱ -‏ ۱۶ )‏ باز وفاداری قوم یَهُوَه مورد آزمایش قرار گرفت .‏ 
 آیا هنگامی که یَهُوَه بر ضدّ پرستندگان بَعْل داوری کند به یَهُوَه غیور خواهند بود ؟‏ 
 اکنون باید قاطعانه عمل کرد 
 ‏ الف )‏ مسیحیان مسح‌شده در دوران ما چه عملی را انجام داده‌اند ؟‏ 
 ب )‏ اطاعت از فرمان مکتوب در مکاشفه ۱۸ :‏ ۴ به چه مفهوم است ؟‏ 
 مسیحیان مسح‌شده در دوران ما همچون ایلیّای نبی عمل کرده‌اند .‏ 
 ایشان شفاهاً و کتباً به همهٔ امّت‌ها چه از جهان مسیحیت و چه از ادیان دیگر در بارهٔ دین کاذب هشدار داده‌اند .‏ 
 در نتیجه میلیون‌ها نفر قاطعانه عمل کرده ،‏ ارتباط خود را با دین کاذب قطع نموده‌اند .‏ 
 ایشان زندگی خود را به یَهُوَه تقدیم کرده ،‏ شاگردان تعمیدیافتهٔ عیسی مسیح گشته‌اند .‏ 
 و به توصیهٔ کتاب مقدّس در رابطه با دین کاذب بی‌درنگ عمل کرده ،‏ که نوشته شده است :‏ « ای قوم من از میان او بیرون آیید ،‏ مبادا در گناهانش شریک شده ،‏ از بلاهایش بهره‌مند شوید .‏ » —‏ مکاشفه ۱۸ :‏ ۴‏ .‏ 
 ‏ برای خوشنودسازی یَهُوَه انجام چه کاری حیاتی است ؟‏ 
 میلیون‌ها نفر نیز که از طریق شاهدان یَهُوَه به سوی پیام ملکوت جلب شده‌اند هنوز نمی‌دانند چه تصمیمی بگیرند .‏ 
 برخی از ایشان گهگاه در جلساتی همچون یادبود مرگ عیسی و یا در کنگره‌های شاهدان یَهُوَه حضور می‌یابند .‏ 
 ایشان را ترغیب می‌کنیم تا به سخن ایلیّا به دقت توجه کنند :‏ « تا به کی بر سر دوراهی گرفتار می‌مانید ؟‏ » 
 (‏ ۱پادشاهان ۱۸ :‏ ۲۱ ،‏ هفطار ‏ )‏ پس به جای تأخیر ،‏ حیاتی است که ایشان هم‌اکنون قاطعانه عمل کنند و غیورانه بکوشند تا خود را وقف یَهُوَه کرده ،‏ جزو پرستندگان تعمیدیافتهٔ وی گردند .‏ 
 حقیقتاً که زندگی ابدی ایشان در خطر است !‏ —‏ ۲تَسّالونیکیان ۱ :‏ ۶ -‏ ۹‏ .‏ 
 ‏ برخی از مسیحیان تعمیدیافته در چه وضعیت خطرناکی قرار گرفته‌اند و چه باید بکنند ؟‏ 
 متأسفانه برخی از مسیحیان تعمیدیافته مرتباً در فعالیت‌های مسیحی شرکت نمی‌کنند یا کاملاً از فعالیت در پرستش حقیقی باز ایستاده‌اند .‏ 
 (‏ عبرانیان ۱۰ :‏ ۲۳ -‏ ۲۵ ؛‏ ۱۳ :‏ ۱۵ ،‏ ۱۶‏ )‏ برخی به سبب ترس از آزار و اذیت ،‏ نگرانی‌های زندگی ،‏ ثروتمند شدن و یا خوشگذرانی بیش از حد ،‏ غیرت خود را از دست داده‌اند .‏ 
 عیسی هشدار داد که چنین چیزهایی باعث لغزش ،‏ خفه شدن کلام و به دام افتادن برخی از پیروانش خواهد شد .‏ 
 (‏ متّیٰ ۱۰ :‏ ۲۸ -‏ ۳۳ ؛‏ ۱۳ :‏ ۲۰ -‏ ۲۲ ؛‏ لوقا ۱۲ :‏ ۲۲ -‏ ۳۱ ؛‏ ۲۱ :‏ ۳۴ -‏ ۳۶‏ )‏ ایشان به جای آنکه در میان دو فکر بلغزند می‌باید نسبت به وقف خود به خدا قاطعانه عمل کرده ،‏ ‹ غیور شوند و توبه نمایند .‏ › —‏ مکاشفه ۳ :‏ ۱۵ -‏ ۱۹‏ .‏ 
 پایان ناگهانی دین کاذب 
 ‏ وضعیت اسرائیل را هنگامی که یِیْهُو مسح شد تشریح کنید .‏ 
 اتفاقی که ۱۸ سال بعد از شناسایی خدای حقیقی بر کوه کَرْمَل در اسرائیل رخ داد نشان می‌دهد که چرا انسان‌ها هم‌اکنون می‌باید قاطعانه عمل کنند .‏ 
 روز داوری یَهُوَه به طور غیرمنتظره بر ضدّ پرستش بَعْل در دوران خدمت اَلِیشَع ،‏ جانشینِ ایلیّا ،‏ آمد .‏ 
 در آن زمان پسر اَخاب پادشاه ،‏ یَهُورام بر اسرائیل حکومت می‌کرد و ایزابل به عنوان مادر پادشاه هنوز ملکه بود .‏ 
 اَلِیشَع مخفیانه خادم خود را فرستاد تا یِیْهُو سرلشگر اسرائیل را به عنوان پادشاه جدید مسح کند .‏ 
 در آن زمان یِیْهُو در جانب شرق اردن در راموت جِلْعاد با دشمنان اسرائیل در جنگ بود و یَهُورام پادشاه برای بهبودی از جراحت جنگ در یَزْرَعیل نزدیک مَجِدّو به سر می‌برد .‏ —‏ ۲پادشاهان ۸ :‏ ۲۹ –‏ ۹ :‏ ۴ .‏ 
 ۱۴ ،‏ ۱۵ .‏ 
 یِیْهُو چه فرمانی دریافت کرد و واکنش او چگونه بود ؟‏ 
 یَهُوَه به یِیْهُو چنین فرمان داد :‏ « خاندان آقای خود ،‏ اَخاب را خواهی زد تا من انتقام خون بندگان خود ،‏ انبیا را و خون جمیع بندگان خداوند را از دست ایزابل بکشم .‏ 
 و تمامی خاندان اَخاب هلاک خواهند شد .‏ .‏ .‏ .‏ 
 سگان ایزابل را در مِلک یَزْرَعیل خواهند خورد و دفن‌کننده‌ای نخواهند بود .‏ » —‏ ۲پادشاهان ۹ :‏ ۷ -‏ ۱۰ .‏ 
 یِیْهُو مردی قاطع بود .‏ 
 وی بدون تأخیر بر ارابهٔ خود سوار شد و با سرعت به سوی یَزْرَعیل حرکت کرد .‏ 
 دیده‌بان شهر یَزْرَعیل ،‏ یِیْهُو را که رانندهٔ ارابه بود شناخت و به یَهُورام پادشاه خبر داد .‏ 
 در پی آن یَهُورام نیز بر ارابهٔ خود سوار شد تا سرلشگر خود را ملاقات کند .‏ 
 یَهُورام هنگام ملاقات سؤال کرد :‏ « ای یِیْهُو آیا سلامتی است ؟‏ » 
 یِیْهُو در جواب گفت :‏ « چه سلامتی مادامی که زناکاری مادرت ایزابل و جادوگری وی اینقدر زیاد است ؟‏ » 
 سپس ،‏ قبل از آنکه یَهُورام پادشاه فرار کند یِیْهُو کمان خود را کشید و با تیری که به قلب یَهُورام اصابت کرد او را کشت .‏ —‏ ۲پادشاهان ۹ :‏ ۲۰ -‏ ۲۴ .‏ 
 ‏ الف )‏ درباریان ایزابل ناگهان با چه وضعیتی روبرو شدند ؟‏ 
 ب )‏ کلام یَهُوَه در رابطه با ایزابل چگونه به تحقق پیوست ؟‏ 
 یِیْهُو بی‌وقفه ارابه را به سوی شهر راند .‏ 
 ایزابل که به طرز غلیظی آرایش کرده بود و از پنجره به بیرون نگاه می‌کرد ،‏ با تهدید به یِیْهُو خوشامد گفت .‏ 
 یِیْهُو با بی‌اعتنایی صدا زد :‏ « کیست که به طرف من باشد ؟‏ 
 کیست ؟‏ » 
 حال خادمان ایزابل می‌باید قاطعانه عمل می‌کردند .‏ 
 دو سه نفر از درباریان سر خود را از پنجره بیرون کردند .‏ 
 و بلافاصله وفاداری آن‌ها مورد آزمایش قرار گرفت ،‏ چرا که یِیْهُو به آن‌ها گفت :‏ « او را بیندازید » !‏ 
 پس درباریان ایزابل را به پایین در کوچه انداختند ،‏ جایی که اسبان ارابهٔ یِیْهُو او را زیر سُم‌های خود پایمال کردند .‏ 
 بدین شکل ترویج‌دهندهٔ پرستش بَعْل در اسرائیل به حق خود رسید .‏ 
 قبل از آنکه وقتی باقی بماند تا جسدش را در قبر گذارند ،‏ درست همان گونه که نبوّت شده بود سگان گوشتش را خوردند .‏ —‏ ۲پادشاهان ۹ :‏ ۳۰ -‏ ۳۷ .‏ 
 ‏ داوری خدا بر ایزابل می‌باید ایمان ما را در رابطه با چه رویدادی قوی سازد ؟‏ 
 نظیر چنین رویداد هولناکی بر سر فاحشه‌ای که به طور سمبولیک « بابل عظیم » نامیده شده است خواهد آمد .‏ 
 این فاحشه نشانگر ادیان کاذب دنیای شیطان است که منشأ آن از بابل باستان است .‏ 
 بعد از نابودی ادیان کاذب ،‏ یَهُوَه خدا توجهٔ خود را به سوی تمام انسان‌هایی جلب می‌کند که بخش دوّم دنیای شیطان را تشکیل می‌دهند .‏ 
 این بخش نیز نابود خواهد شد تا راه برای دنیای جدید پرعدل باز شود .‏ —‏ مکاشفه ۱۷ :‏ ۳ -‏ ۶ ؛‏ ۱۹ :‏ ۱۹ -‏ ۲۱ ؛‏ ۲۱ :‏ ۱ -‏ ۴‏ .‏ 
 ‏ بعد از کشته شدن ایزابل چه بر سر پرستندگان بَعْل آمد ؟‏ 
 یِیْهُو بعد از کشتن ایزابل بی‌وقفه تمام خاندان اَخاب و عمدهٔ حمایت‌کنندگان آن را اعدام کرد .‏ 
 (‏ ۲پادشاهان ۱۰ :‏ ۱۱ )‏ اما هنوز بسیاری از پرستندگان بَعْل در اسرائیل باقی مانده بودند .‏ 
 با توجه به این موضوع یِیْهُو قاطعانه عمل کرد تا ‹ غیرتی را که برای یَهُوَه داشت › نشان دهد .‏ 
 (‏ ۲پادشاهان ۱۰ :‏ ۱۶ )‏ یِیْهُو با تظاهر به اینکه پرستندهٔ بَعْل است ،‏ جشن مفصلی در معبد بَعْل که اَخاب در سامره ساخته بود برپا کرد .‏ 
 تمام پرستندگان بَعْل در اسرائیل به جشن آمدند .‏ 
 هنگامی که همهٔ آن‌ها در معبد به دام افتادند یِیْهُو و مردانش آن‌ها را کشتند .‏ 
 کتاب مقدّس این گزارش را چنین خاتمه می‌دهد :‏ « یِیْهُو ،‏ اثر بَعْل را از اسرائیل نابود ساخت .‏ » —‏ ۲پادشاهان ۱۰ :‏ ۱۸ -‏ ۲۸ .‏ 
 ‏ ‹ گروه عظیمِ › پرستندگان وفادار یَهُوَه در انتظار چه چشم‌انداز شگرفی می‌باشند ؟‏ 
 پرستش بَعْل از اسرائیل ریشه‌کن شد .‏ 
 به همین شکل دنیای ادیان کاذب نیز به طور ناگهانی و هولناک پایان خواهد یافت .‏ 
 طی روز عظیمِ داوری در چه سَمتی خواهید بود ؟‏ 
 اگر هم‌اکنون قاطعانه عمل کنید در میان « گروهی عظیم » قرار می‌گیرید که از « عذاب سخت » نجات خواهند یافت .‏ 
 سپس با شادی به زمانی فکر خواهید کرد که خدا « بر فاحشهٔ بزرگ که جهان را به زنای خود فاسد می‌گردانید » داوری کرد .‏ 
 و در وحدت با دیگر پرستندگان حقیقی این سرود شگرف آسمانی را خواهید خواند :‏ « هَلِّلویاه ،‏ زیرا خداوند [ یَهُوَه ] خدای ما قادر مطلق ،‏ سلطنت گرفته است .‏ » —‏ مکاشفه ۷ :‏ ۹ ،‏ ۱۰ ،‏ ۱۴ ؛‏ ۱۹ :‏ ۱ ،‏ ۲ ،‏ ۶‏ .‏ 
 سؤالاتی برای تعمّق 
 ‏ • اسرائیلیان باستان چگونه در پرستش بَعْل سهیم شدند ؟‏ 
 ‏ • کتاب مقدّس در مورد چه ارتداد بزرگی نبوّت کرده است و آن چگونه به تحقق پیوست ؟‏ 
 ‏ • یِیْهُو چگونه پرستش بَعْل را ریشه‌کن کرد ؟‏ 
 ‏ • برای نجات از روز داوری خدا چه باید بکنیم ؟‏ 
 ‏ [ نقشه در صفحهٔ ۱۵ ]‏ 
 ‏ (‏ برای دیدن شکل صحیح به نشریه رجوع شود )‏ 
 سوکوه 
 عَفیق 
 حلْقَه 
 یُقْنَعام 
 مَجِدّو 
 تَعَنَک 
 دوتان 
 سامره 
 عین‌دور 
 شُونم 
 عُفْرَه 
 یَزْرَعیل 
 یِبْلَعام (‏ جَتّ رِمُّون )‏ 
 تِرْصَه 
 بیت‌شَمْس 
 بیت‌شان 
 یابیش جِلْعاد ؟‏ 
 آبَل مَحُولَه 
 بیت‌اَرْبیل 
 راموت جِلْعاد 
 ‏ [ قلل کوه‌ها ]‏ 
 کوه کَرْمَل 
 کوه تابور 
 موره 
 کوه جِلْبُوع 
 ‏ [ دریاها ]‏ 
 دریای مدیترانه 
 دریای جلیل 
 ‏ [ رود ]‏ 
 رود اردن 
 ‏ [ چشمه و چاه ]‏ 
 چشمهٔ حرود 
 ‏ [ سطر اعتبار ]‏ 
 Based on maps copyrighted by Pictorial Archive ) Near Eastern 
 History ( Est . and Survey of Israel 
 ‏ [ تصاویر در صفحهٔ ۱۷ ]‏ 
 همهٔ کسانی که می‌خواهند نجات یابند می‌باید همچون یِیْهُو قاطعانه عمل کنند 
 ‏ [ تصویر در صفحهٔ ۱۸ ]‏ 
 جنبه‌های مهم پرستش حقیقی ،‏ شرکت مرتب در موعظهٔ ملکوت و حضور در جلسات است 
 آیا به یَهُوَه ایمان کامل دارید ؟‏ 
 ‏ ‹ اوّل ملکوت خدا را بطلبید .‏ › —‏ متّیٰ ۶ :‏ ۳۳‏ .‏ 
 ۱ ،‏ ۲ .‏ 
 یک برادر جوان چه تصمیمی در مورد شغلش گرفت و دلیل او چه بود ؟‏ 
 برادری جوان قلباً می‌خواست بیشتر به جماعت خود خدمت کند .‏ 
 ولی شغلش اجازه نمی‌داد در تمام جلسات حاضر شود .‏ 
 او این مشکل را چگونه حل کرد ؟‏ 
 قبل از هر کار زندگی خود را ساده‌تر کرد .‏ 
 سپس ،‏ از شغلش استعفا داد و کاری دیگر یافت که مانع فعالیت‌های روحانی او نمی‌شد .‏ 
 اکنون درآمد این برادر کمتر از گذشته است ولی می‌تواند مایحتاج خانوادهٔ خود را فراهم سازد و آن طور که می‌خواهد به جماعت خود خدمت کند .‏ 
 چرا این برادر چنین تصمیمی گرفت ؟‏ 
 اگر شما نیز در وضعیتی مشابه می‌بودید آیا چنین تصمیمی می‌گرفتید ؟‏ 
 بسیاری از مسیحیان تغییراتی چنین در زندگی خود ایجاد کرده‌اند زیرا به وعدهٔ عیسی اعتماد کامل دارند که گفت :‏ « اوّل ملکوت خدا و عدالت او را بطلبید که این همه برای شما مزید خواهد شد .‏ » 
 (‏ متّیٰ ۶ :‏ ۳۳‏ )‏ آن‌ها در زندگی به یَهُوَه اعتماد و توکّل دارند نه به مادیات این دنیا .‏ —‏ امثال ۳ :‏ ۲۳ ،‏ ۲۶ .‏ 
 ‏ چرا برای بعضی‌ها در صدر قرار دادن ملکوت عملی به نظر نمی‌آید ؟‏ 
 تصمیم این جوان با توجه به شرایط دشوار و سخت زندگی ممکن است برای بعضی‌ها عاقلانه به نظر نیاید .‏ 
 در دنیای امروز طبقه‌ای از انسان‌ها از مال و ثروت و رفاه بسیار برخوردارند ،‏ در صورتی که طبقه‌ای دیگر در فقر و فلاکت به سر می‌برند .‏ 
 این نوع تضاد طبقاتی در تاریخ بشر بی‌سابقه بوده است .‏ 
 مردم سرزمین‌های فقیر از هر موقعیتی برای بهبود بخشیدن به زندگی خود و آسان‌تر کردن آن استفاده می‌کنند .‏ 
 در صورتی که مردم سرزمین‌های ثروتمند برای حفظ رفاه خود دائماً با مسائل و مشکلاتی همچون بی‌ثباتی اقتصادی ،‏ ناپایداری مشاغل و نارضایتی کارفرمایان دست به گریبانند .‏ 
 با توجه به مشکلات زندگی امروزه ممکن است از خود بپرسید ،‏ آیا می‌توانیم ملکوت را در صدر زندگی خود قرار دهیم ؟‏ 
 برای پاسخ به این سؤال باید به اوضاع زندگی جمعیتی اشاره کنیم که عیسی مخاطب قرار داده بود .‏ 
 ‏ « اندیشه مکنید »‏ 
 ۴ ،‏ ۵ .‏ 
 عیسی با چه مثالی نشان داد که مردمِ یَهُوَه نباید برای مایحتاج روزمرهٔ خود بیش از حد نگران باشند ؟‏ 
 عیسی با جمعیتی انبوه در جلیل سخن می‌گفت که از نقاط مختلف گرد هم آمده بودند .‏ 
 (‏ متّیٰ ۴ :‏ ۲۵‏ )‏ احتمالاً ،‏ یک یا دو ثروتمند در میان آنان یافت می‌شد ،‏ اما بقیه فقیر بودند .‏ 
 با وجود این ،‏ عیسی تأکید کرد که ثروت‌اندوزی بر زمین را هدف خود قرار ندهند بلکه گنجی روحانی برای خود ذخیره کنند که ارزش آن بمراتب بیشتر از ثروت و گنج مادی است .‏ 
 (‏ متّیٰ ۶ :‏ ۱۹ -‏ ۲۱ ،‏ ۲۴‏ )‏ عیسی گفت :‏ « از بهر جان خود اندیشه مکنید که چه خورید یا چه آشامید و نه برای بدن خود که چه بپوشید .‏ 
 آیا جان از خوراک و بدن از پوشاک بهتر نیست ؟‏ » —‏ متّیٰ ۶ :‏ ۲۵‏ .‏ 
 بدون شک این گفتهٔ عیسی در نظر بسیاری از شنوندگانش واقع‌بینانه نبود ،‏ زیرا که بایستی سخت کار می‌کردند تا مایحتاج خانوادهٔ خود را فراهم سازند .‏ 
 اما عیسی در گفتهٔ خود به پرندگان اشاره کرد که اگرچه هر روز برای پیدا کردن غذا و آشیانه زحمت می‌کشند ولی یَهُوَه احتیاجات آن‌ها را فراهم می‌کند .‏ 
 عیسی همچنین به گل‌های وحشی اشاره کرد که یَهُوَه آن‌ها را زیبا آراسته است .‏ 
 حتی سلیمان هم با تمام ثروت و جلالش به زیبایی آن‌ها آراسته نبود .‏ 
 پس اگر یَهُوَه با چنین مهربانی و دلسوزی به گل‌ها و مایحتاج پرندگان می‌رسد مایحتاج ما انسان‌ها را بمراتب بیشتر فراهم خواهد کرد .‏ 
 (‏ متّیٰ ۶ :‏ ۲۶ -‏ ۳۰‏ )‏ همان طور که عیسی گفت جان و بدن ما بسیار پراهمیت‌تر از غذایی است که باید برای ادامهٔ حیات تهیه کنیم و یا تن‌پوشی که باید به تن کنیم .‏ 
 پس اگر تمام نیرو و توان خود را در راه تهیهٔ غذا و پوشاک صرف کنیم طوری که دیگر قدرتی در ما برای خدمت به یَهُوَه باقی نماند ،‏ مقصود از زندگی را درک نکرده‌ایم .‏ —‏ جامعه ۱۲ :‏ ۱۳ .‏ 
 نگرشی متعادل 
 ‏ الف )‏ مسیحیان چه وظیفه‌ای در قبال خانواده‌شان دارند ؟‏ 
 ب )‏ اعتماد و توکّل کامل مسیحیان به کیست ؟‏ 
 البته منظور عیسی این نبود که شنوندگانش دست از کار کشیده ،‏ انتظار داشته باشند یَهُوَه معاش خانوادهٔ آن‌ها را فراهم کند .‏ 
 حتی پرندگان نیز باید برای تهیهٔ غذای خود و جوجه‌هایشان تلاش کنند .‏ 
 مسیحیان باید برای تهیهٔ مایحتاج خود کار کنند .‏ 
 آن‌ها باید به وظیفه‌ای که در قبال خانوادهٔ خود دارند عمل کنند .‏ 
 حتی در قرن اوّل نیز خادمان و غلامان مسیحی نیز می‌بایست در راه خدمت به اربابان خود سخت می‌کوشیدند .‏ 
 (‏ ۲تَسّالونیکیان ۳ :‏ ۱۰ -‏ ۱۲ ؛‏ ۱تیموتاؤس ۵ :‏ ۸ ؛‏ ۱پِطْرُس ۲ :‏ ۱۸‏ )‏ پولُس رسول برای تأمین معاش خود اغلب خیمه‌دوزی می‌کرد .‏ 
 (‏ اَعمال ۱۸ :‏ ۱ -‏ ۴ ؛‏ ۱تَسّالونیکیان ۲ :‏ ۹‏ )‏ آن مسیحیان امنیت و اطمینان را در کار دنیوی نمی‌جستند بلکه در اعتماد و توکّل کردن به یَهُوَه .‏ 
 در نتیجه از آرامشی درونی برخوردار بودند که دیگران از آن بی‌بهره بودند .‏ 
 مزمورنویس می‌گوید :‏ « آنانی که بر خداوند توکّل دارند ،‏ مثل کوه صهیون‌اند که جنبش نمی‌خورد و پایدار است تا ابدالآباد .‏ » —‏ مزمور ۱۲۵ :‏ ۱ .‏ 
 ‏ چگونه عده‌ای با افکار و اَعمال خود نشان می‌دهند که کاملاً به یَهُوَه توکّل نمی‌کنند ؟‏ 
 آن‌هایی که به یَهُوَه توکّل کامل نمی‌کنند دیدگاهشان هم فرق می‌کند .‏ 
 اکثر مردم مال و ثروت را کلید آینده‌ای مطمئن و ایمن تلقّی می‌کنند .‏ 
 از این رو ،‏ والدین فرزندانشان را تشویق می‌کنند که اکثر دوران جوانی خود را به تحصیلات عالی بپردازند تا در آینده شغلی با حقوق و مزایای بسیار خوب بیابند .‏ 
 اما زیانی که به این دلیل به بعضی از خانواده‌های مسیحی وارد آمده است جبران‌ناپذیر است زیرا فرزندانشان اهداف روحانی را کنار گذاشته ،‏ به اندوختن مال و ثروت روی آورده‌اند .‏ 
 ‏ مسیحیان چه تعادلی را باید حفظ کنند ؟‏ 
 اما مسیحیان باتدبیر واقفند که تذکر عیسی در قرن اوّل ،‏ امروزه نیز صحّت دارد .‏ 
 از این رو ،‏ سعی در حفظ تعادل دارند .‏ 
 برای تأمین مایحتاج خانوادهٔ خود که وظیفهٔ مسیحی آن‌هاست شاید مجبور باشند ساعات زیادی را به کار اختصاص دهند ،‏ اما اجازه نمی‌دهند ضرورت کسب پول برای معاش خانواده باعث شود امور مهم روحانی را نادیده بگیرند .‏ —‏ جامعه ۷ :‏ ۱۲ .‏ 
 ‏ «‏ اندیشه مکنید »‏ 
 ‏ عیسی چگونه کسانی را که کاملاً به یَهُوَه توکّل می‌کنند ،‏ دلگرمی داده ،‏ تشویق می‌کند ؟‏ 
 عیسی در موعظهٔ بالای کوه تأکید کرده ،‏ گفت :‏ « پس اندیشه مکنید و مگویید چه بخوریم یا چه بنوشیم یا چه بپوشیم .‏ 
 زیرا که در طلب جمیع این چیزها امّت‌ها می‌باشند .‏ 
 اما پدر آسمانی شما می‌داند که بدین همه چیز احتیاج دارید .‏ » 
 (‏ متّیٰ ۶ :‏ ۳۱ ،‏ ۳۲‏ )‏ چه جملات دلگرم‌کننده و تشویق‌کننده‌ای !‏ 
 اگر در زندگی کاملاً به یَهُوَه اطمینان کنیم او همیشه یاور و پشتیبان ما خواهد بود .‏ 
 سخنان مسیح نیز گوشزد می‌کند هوشیار بوده ،‏ در « طلب » مادیات نباشیم .‏ 
 در غیر این صورت ،‏ افکارمان مانند افکار « امّت‌ها » است نه مسیحیان حقیقی .‏ 
 ‏ هنگامی که مردی جوان از عیسی راهنمایی خواست ،‏ عیسی چگونه نشان داد که آن جوان به ثروت خود بیشتر از یَهُوَه علاقه دارد ؟‏ 
 روزی مردی جوان و ثروتمند از عیسی پرسید که چه کند تا حیات جاودانی به دست آورد .‏ 
 عیسی شریعت را که هنوز به قوّت خود باقی بود به او یادآوری کرده ،‏ گفت که چه باید بکند .‏ 
 آن مرد به عیسی گفت :‏ « همهٔ این‌ها را از طفولیت نگاه داشته‌ام .‏ 
 دیگر مرا چه ناقص است [ دیگر چه باید بکنم ] .‏ » 
 عیسی در جواب او گفت :‏ « اگر می‌خواهی کامل شوی ،‏ رفته مایملک خود را بفروش و به فقرا بده که در آسمان گنجی خواهی داشت ؛‏ و آمده مرا متابعت نما .‏ » 
 ممکن است این خواستهٔ عیسی در نظر بعضی غیرعملی جلوه کند .‏ 
 (‏ متّیٰ ۱۹ :‏ ۱۶ -‏ ۲۱‏ )‏ وقتی آن مرد جوان این را شنید اندوهگین شد و آنجا را ترک کرد .‏ 
 حتی تصوّر اینکه ثروت خود را از دست بدهد برایش قابل قبول نبود .‏ 
 او ثروتش را از یَهُوَه بیشتر دوست می‌داشت .‏ 
 ۱۱ ،‏ ۱۲ .‏ 
 الف )‏ عیسی به چه نکتهٔ بسیار جدّی در بارهٔ ثروت اشاره کرد ؟‏ 
 ب )‏ مال و ثروت چگونه می‌تواند مانعی در راه خدمت به یَهُوَه شود ؟‏ 
 این ماجرا سبب شد تا عیسی به موضوعی غیرمنتظره اشاره کند .‏ 
 او گفت :‏ « شخص دولتمند به ملکوت آسمان به دشواری داخل می‌شود .‏ .‏ .‏ .‏ 
 گذشتن شتر از سوراخ سوزن ،‏ آسان‌تر است از دخول شخص دولتمند در ملکوت خدا .‏ » 
 (‏ متّیٰ ۱۹ :‏ ۲۳ ،‏ ۲۴‏ )‏ آیا منظور عیسی این بود که هیچ شخص ثروتمندی به ملکوت خدا راه پیدا نخواهد کرد ؟‏ 
 نه .‏ 
 منظور او این نبود زیرا در ادامه گفت :‏ « نزد خدا همه چیز ممکن است .‏ » 
 (‏ متّیٰ ۱۹ :‏ ۲۵ ،‏ ۲۶‏ )‏ بلی ،‏ با کمک یَهُوَه بعضی از ثروتمندان آن زمان جزو مسح‌شدگان انتخاب شدند .‏ 
 (‏ ۱تیموتاؤس ۶ :‏ ۱۷‏ )‏ مسیح فقط به دلیل اینکه می‌خواست به دیگران هشدار دهد به این موضوع غیرمنتظره اشاره کرد .‏ 
 اگر شخصی مانند آن جوان ثروتمند به مال و ثروت خود دلبستگی پیدا کند ممکن است از ته دل به یَهُوَه خدمت نکند .‏ 
 این نکته در مورد اشخاصی که هم‌اکنون ثروتمند می‌باشند و یا « آنانی که می‌خواهند دولتمند شوند » نیز صدق می‌کند .‏ 
 (‏ ۱تیموتاؤس ۶ :‏ ۹ ،‏ ۱۰‏ )‏ اگر شخصی بیش از حد به مادیات تکیه کند رفته‌رفته ممکن است توکّل خود را به خدا از دست بدهد و در امور روحانی سست شود .‏ 
 (‏ متّیٰ ۵ :‏ ۳‏ )‏ در نتیجه ممکن است دیگر احتیاجی به کمک یَهُوَه حس نکند .‏ 
 (‏ تثنیه ۶ :‏ ۱۰ -‏ ۱۲ )‏ و توقع داشته باشد که در جماعت به گونه‌ای دیگر با او رفتار شود .‏ 
 (‏ یعقوب ۲ :‏ ۱ -‏ ۴‏ )‏ و تمام وقت بیشتر از حاصل ثروت خود لذّت ببرد تا خدمت به یَهُوَه .‏ 
 بینشی صحیح 
 ‏ جماعت لائودِکیه چه بینش غلطی داشت ؟‏ 
 در قرن اوّل برادران لائودِکیه بینشی صحیح نسبت به مادیات نداشتند .‏ 
 از این رو ،‏ عیسی خطاب به آن جماعت گفت :‏ « می‌گویی دولتمند هستم و دولت اندوخته‌ام و به هیچ چیز محتاج نیستم و نمی‌دانی که تو مستمند و مسکین هستی و فقیر و کور و عریان .‏ » 
 دارایی برادران جماعت لائودِکیه نبود که آن‌ها را در چنین وضعیت اسفناک روحانی قرار داده بود ،‏ بلکه تکیه و پشتگرمی آن‌ها به ثروتشان بود .‏ 
 آن‌ها به جای توکّل به یَهُوَه به مال و ثروت خود تکیه می‌کردند .‏ 
 در نتیجه چون از نظر روحانی نه گرم و نه سرد بودند مسیح مصمم بود آن‌ها را « از دهان خود قی کرده بیرون بریزد .‏ » —‏ مکاشفه ۳ :‏ ۱۴ -‏ ۱۷‏ .‏ 
 ‏ چرا پولُس مسیحیان عبرانی را تحسین کرد ؟‏ 
 از سوی دیگر پولُس مسیحیان عبرانی را به جهت بینش صحیحی که نسبت به مال و ثروت در زمان آزار و خشونت و چپاول اموالشان داشتند ستوده ،‏ گفت :‏ « با اسیران نیز همدرد می‌بودید و تاراج اموال خود را نیز به خوشی می‌پذیرفتید ،‏ چون دانستید که خود شما را در آسمان مال نیکوتر و باقی است .‏ » 
 (‏ عبرانیان ۱۰ :‏ ۳۴‏ )‏ از دست دادن اموال باعث نشد آن مسیحیان خرد شوند .‏ 
 برعکس ،‏ آن‌ها شادی و شعف خود را هیچ گاه از دست ندادند چون پرارزش‌ترین دارایی یعنی ‹ مالی نیکوتر و باقی › برای خود حفظ کرده بودند .‏ 
 درست مانند تاجر حکایت عیسی که برای به دست آوردن مرواریدی نادر از همه چیز خود دست کشید .‏ 
 آن‌ها نیز مصمم بودند تا به هر قیمتی که شده امید به ملکوت خدا یعنی این گوهر نایاب را از دست ندهند .‏ 
 (‏ متّیٰ ۱۳ :‏ ۴۵ ،‏ ۴۶‏ )‏ براستی که چه بینش درستی !‏ 
 ‏ چگونه یک زن جوان مسیحی ،‏ ملکوت و انجام خواسته‌های خدا را در صدر زندگی خود قرار داد ؟‏ 
 امروزه نیز بسیاری نسبت به مادیات چنین نگرشی دارند .‏ 
 مثلاً در کشور لیبریا یک خواهر جوان برای تحصیلات عالی در دانشگاه قبول شد .‏ 
 در آن کشور کسب تحصیلات عالی به منزلهٔ کلید آینده‌ای روشن و زندگی مرفه می‌باشد .‏ 
 ولی به این خواهر که یک پیشگام دائم بود پیشنهاد شد تا به طور موقت به عنوان پیشگام ویژه شروع به خدمت کند .‏ 
 این خواهر تصمیم گرفت که نخست ملکوت خدا و انجام خواسته‌های او را در زندگی خود بطلبد .‏ 
 از این رو ،‏ در خدمت تمام‌وقت ماند .‏ 
 در عرض سه ماه اوّل خدمت خود دارای ۲۱ مطالعهٔ کتاب مقدّس شد .‏ 
 این خواهر جوان و هزاران نفر دیگر مانند او ملکوت و خواست خدا را در صدر زندگی خود قرار می‌دهند اگرچه ممکن است از لحاظ مادی به ضرر آن‌ها تمام شود .‏ 
 این افراد چگونه می‌توانند در این دنیای مادیگرا به راه خود ادامه دهند ؟‏ 
 با پرورش دادن خصوصیات برجسته‌ای در خود .‏ 
 بیایید تا بعضی از این خصوصیات را با هم بررسی کنیم .‏ 
 ۱۶ ،‏ ۱۷ .‏ 
 الف )‏ چرا باید در ایمان به یَهُوَه از خود فروتنی نشان دهیم ؟‏ 
 ب )‏ چرا باید ایمان خود را در اینکه یَهُوَه به وعده‌هایش عمل خواهد کرد قوی کنیم ؟‏ 
 فروتنی :‏ در کتاب مقدّس آمده است :‏ « به تمامی دل خود بر خداوند توکّل نما و بر عقل خود تکیه مکن .‏ 
 در همهٔ راه‌های خود او را بشناس ،‏ و او طریق‌هایت را راست خواهد گردانید .‏ 
 خویشتن را حکیم مپندار .‏ » 
 (‏ امثال ۳ :‏ ۵ -‏ ۷ )‏ بعضی وقت‌ها ممکن است راهی به نظر صحیح و عملی آید .‏ 
 (‏ اِرْمیا ۱۷ :‏ ۹ )‏ اما مسیحیان حقیقی تا زنده‌اند همیشه به دنبال رهنمودهای یَهُوَه خواهند بود .‏ 
 (‏ مزمور ۴۸ :‏ ۱۴ )‏ آن‌ها در تمام امور زندگی خود مانند کارهای جماعت ،‏ تحصیلات ،‏ شغل ،‏ تفریحات و چیزهای دیگر با فروتنی تمام راهنمایی و هدایت یَهُوَه را می‌جویند .‏ —‏ مزمور ۷۳ :‏ ۲۴ .‏ 
 ایمان به وعده‌های یَهُوَه :‏ پولُس رسول می‌گوید :‏ « لٰکن بدون ایمان تحصیل رضامندی او محال است ،‏ زیرا هر که تقرّب به خدا جوید ،‏ لازم است که ایمان آورد بر اینکه او هست و جویندگان خود را جزا [ پاداش ] می‌دهد .‏ » 
 (‏ عبرانیان ۱۱ :‏ ۶‏ )‏ اگر در تحقق وعده‌های یَهُوَه شک و تردید به خود راه دهیم خواه‌ناخواه همانند « استعمال‌کنندگان این جهان » غرق مادیات آن خواهیم شد .‏ 
 (‏ ۱قُرِنتیان ۷ :‏ ۳۱‏ )‏ اما اگر به وعده‌های یَهُوَه و به انجام رسیدن آن‌ها کاملاً ایمان داشته باشیم مصمم خواهیم بود ملکوت و خواست خدا را در صدر زندگی خود قرار دهیم .‏ 
 حال چگونه می‌توانیم چنین ایمانی را در خود پرورش دهیم ؟‏ 
 با نزدیک شدن به یَهُوَه ،‏ پیوسته با گشودن سفرهٔ دل خود در دعا و با مطالعهٔ مرتب کتاب مقدّس .‏ 
 (‏ مزمور ۱ :‏ ۱ -‏ ۳ ؛‏ فیلِپّیان ۴ :‏ ۶ ،‏ ۷ ؛‏ یعقوب ۴ :‏ ۸‏ )‏ ما می‌توانیم مانند داود پادشاه دعا کنیم که گفت :‏ ‹ اما من بر تو ای یَهُوَه توکّل کرده‌ام و می‌گویم که خدای من تو هستی .‏ 
 خداوندا ،‏ نیکویی تو در حق مطیعانت چه عظیم است !‏ › —‏ مزمور ۳۱ :‏ ۱۴ ،‏ ۱۹ .‏ 
 ۱۸ ،‏ ۱۹ .‏ 
 الف )‏ جدّ و جهد در خدمت به یَهُوَه چگونه توکّلمان را به او قوی‌تر می‌سازد ؟‏ 
 ب )‏ چرا یک مسیحی باید همیشه آمادهٔ ازخودگذشتگی باشد ؟‏ 
 جدّ و جهد در خدمت به یَهُوَه :‏ پولُس رسول سخت‌کوشی را با یقین داشتن به انجام رسیدن وعده‌های یَهُوَه مربوط دانسته ،‏ نوشت :‏ « لٰکن آرزوی این داریم که هر یک از شما همین جدّ و جهد را برای یقین کامل امید تا به انتها ظاهر نمایید .‏ » 
 (‏ عبرانیان ۶ :‏ ۱۱‏ )‏ اگر در خدمت به یَهُوَه از خود اشتیاق و جدّیت نشان دهیم او از ما پشتیبانی خواهد کرد .‏ 
 هر بار که حمایت و پشتیبانی یَهُوَه را تجربه می‌کنیم توکّلمان به او بیشتر شده ،‏ « پابرجا و استوار » می‌مانیم .‏ 
 (‏ ۱قُرِنتیان ۱۵ :‏ ۵۸‏ )‏ بدین گونه ایمانمان قوی‌تر می‌شود و امیدمان به آینده محکم‌تر .‏ —‏ اَفَسُسیان ۳ :‏ ۱۶ -‏ ۱۹‏ .‏ 
 همیشه آمادهٔ ازخودگذشتگی باشیم :‏ پولُس آیندهٔ روشن و مرفه خود را قربانی پیروی از عیسی کرد .‏ 
 اگرچه بعضی اوقات زندگی‌اش از لحاظ مادی با سختی و مشقّت سپری می‌شد بروشنی می‌توان دید که راهی درست را برگزیده بود .‏ 
 (‏ ۱قُرِنتیان ۴ :‏ ۱۱ -‏ ۱۳‏ )‏ یَهُوَه وعدهٔ زندگی تجمّلاتی را نداده است و گاهی اوقات خادمان او مجبورند متحمّل سختی‌ها شوند .‏ 
 ساده کردن زندگی خود و آماده بودن برای ازخودگذشتگی ،‏ نشانهٔ این است که در دل خود تصمیمی راسخ برای خدمت به یَهُوَه اتخاذ کرده‌ایم .‏ —‏ ۱تیموتاؤس ۶ :‏ ۶ -‏ ۸‏ .‏ 
 ‏ چرا صبر و شکیبایی برای افرادی که در زندگی خود به ملکوت اولویت می‌دهند ،‏ لازم است ؟‏ 
 صبر :‏ یعقوب شاگرد ،‏ مسیحیان را ترغیب کرده گفت :‏ « پس ای برادران ،‏ تا هنگام آمدن خداوند صبر کنید .‏ » 
 (‏ یعقوب ۵ :‏ ۷‏ )‏ در این دنیای پرشور و آشوب صبور بودن کار آسانی نیست .‏ 
 همه می‌خواهند هرچه زودتر به خواسته‌های خود دست یابند .‏ 
 اما پولُس از ما می‌خواهد آنانی را سرمشق قرار دهیم ‹ که به ایمان و صبر وارث وعده‌ها شده‌اند .‏ › 
 (‏ عبرانیان ۶ :‏ ۱۲‏ )‏ بیایید منتظر یَهُوَه شویم .‏ 
 مسلّماً زندگی جاوید در بهشت روی زمین ارزش چنین انتظاری را خواهد داشت !‏ 
 ‏ الف )‏ ما چه چیزی را با اولویت دادن به ملکوت خدا نشان می‌دهیم ؟‏ 
 ب )‏ در مقالهٔ بعدی راجع به چه گفتگو خواهیم کرد ؟‏ 
 بلی ،‏ توصیهٔ عیسی را که به ملکوت خدا اولویت دهیم می‌توان در زندگی به کار گرفت .‏ 
 عمل کردن به این توصیه نشان می‌دهد که واقعاً به یَهُوَه توکّل داریم و به عنوان یک مسیحی ایمن‌ترین راه را انتخاب کرده‌ایم .‏ 
 عیسی در این پند خود همچنین به نکتهٔ دیگری نیز اشاره کرد :‏ « اوّل .‏ .‏ .‏ 
 عدالت [ خدا ] را بطلبید .‏ » 
 در مقالهٔ بعدی خواهیم دید چرا طلبیدن عدالت خدا بخصوص در این روزها ،‏ برای ما تشویق‌کننده و بسیار لازم است .‏ 
 مرور 
 ‏ • عیسی چگونه ما را یاری کرد تا در خصوص مادیات تعادل خود را حفظ کنیم ؟‏ 
 ‏ • از حکایت عیسی در بارهٔ گذشتن شتر از سوراخ سوزن چه می‌آموزیم ؟‏ 
 ‏ • چه خصوصیاتی به ما کمک می‌کند تا ملکوت و خواست خدا را در صدر زندگی خود قرار دهیم ؟‏ 
 ‏ [ تصویر در صفحهٔ ۲۴ ]‏ 
 اکثر شنوندگان عیسی فقیر بودند 
 ‏ [ تصویر در صفحهٔ ۲۶ ]‏ 
 تاجر حکایت عیسی برای به چنگ آوردن یک مروارید نایاب همه چیز خود را فدا کرد 
 ‏ [ تصویر در صفحهٔ ۲۶ ]‏ 
 آن مرد جوان و ثروتمند به دارایی خود بیشتر از خدا عشق می‌ورزید 
 ‏ [ تصویر در صفحهٔ ۲۷ ]‏ 
 اگر خدمت به یَهُوَه را در صدر زندگی خود قرار دهیم او از ما حمایت و پشتیبانی خواهد کرد 
 عدالت و درستکاری حافظ ماست 
 ‏ « اوّل .‏ .‏ .‏ 
 عدالت [ خدا ] را بطلبید .‏ » —‏ متّیٰ ۶ :‏ ۳۳‏ .‏ 
 ۱ ،‏ ۲ .‏ 
 یک خانم جوان مسیحی چه تصمیمی گرفت و دلیلش چه بود ؟‏ 
 زنی مسیحی به عنوان منشی موقت در یک ادارهٔ دولتی در یکی از کشورهای آسیایی مشغول به کار شده بود .‏ 
 او پیش از ساعت مقرّر سر کار حاضر می‌شد و بسیار کوشا و پرکار بود .‏ 
 از آنجایی که قرارداد کار وی موقتی بود تاریخ بررسی آن رسید .‏ 
 مدیر کل اداره به این خانم جوان پیشنهاد کرد که اگر با او رابطهٔ جنسی داشته باشد او را با رتبهٔ بالاتری استخدام دائم خواهد کرد .‏ 
 آن خانم خوب می‌دانست که اگر با رئیس خود موافقت نکند شغلش را از دست خواهد داد ،‏ با این همه بدون معطلی به او جواب رد داد .‏ 
 آیا آن زن مسیحی از واقعیات زندگی امروز به دور بود ؟‏ 
 به هیچ وجه ،‏ چون که بدقت به گفتهٔ عیسی عمل کرد که گفت :‏ ‹ اوّل عدالت خدا را بطلبید .‏ › 
 (‏ متّیٰ ۶ :‏ ۳۳‏ )‏ برای او پیروی از اصول عدالت و درستکاری بسیار گرانبهاتر از به دست آوردن شغلی بود که از طریق ارتکاب زنا به دست می‌آمد .‏ —‏ ۱قُرِنتیان ۶ :‏ ۱۸‏ .‏ 
 اهمیت درستکاری 
 ‏ عدالت در اینجا به چه معنا می‌باشد ؟‏ 
 ‏ « عدالت » در اینجا به مفهوم درستکاری تلقّی می‌شود زیرا نشانگر حفظ اصول اخلاقی و صداقت می‌باشد .‏ 
 در کتاب مقدّس واژه‌های یونانی و عبرانی که برای عدالت به کار رفته است به معنی « درستی » و « راستی » است .‏ 
 اما این درستی و راستی بر مبنای معیارها و اصول اخلاقی خود شخص استوار نیست .‏ 
 (‏ لوقا ۱۶ :‏ ۱۵‏ )‏ درستکاری مذکور بر مبنای معیار یَهُوَه سنجیده می‌شود زیرا که بنیان‌گذار آن بوده است .‏ —‏ رومیان ۱ :‏ ۱۷ ؛‏ ۳ :‏ ۲۱‏ .‏ 
 ‏ چرا رعایت عدالت و درستکاری برای مسیحیان مهم است ؟‏ 
 چرا مهم است عدالت و درستکاری رعایت شود ؟‏ 
 چون یَهُوَه که « خدای عدالت » است ،‏ فقط هنگامی قوم خود را مورد لطف قرار می‌دهد که به معیارهای عدالت و درستکاری او در زندگی عمل می‌کنند .‏ 
 (‏ مزمور ۴ :‏ ۱ ؛‏ امثال ۲ :‏ ۲۰ -‏ ۲۲ ؛‏ حَبَقُّوق ۱ :‏ ۱۳ )‏ اما بدکاران نمی‌توانند با خدا رابطه‌ای نزدیک داشته باشند .‏ 
 (‏ امثال ۱۵ :‏ ۸ )‏ بدین علّت پولُس رسول به تیموتاؤس نصیحت کرد خصوصیات مهم روحانی را در خود بپروراند و سپس به او چنین هشدار داد :‏ « از شهوات جوانی بگریز و .‏ .‏ .‏ 
 عدالت را تعاقب نما .‏ » 
 (‏ ۲تیموتاؤس ۲ :‏ ۲۲‏ )‏ و به همین دلیل بود که پولُس ضمن اشاره به قسمت‌های گوناگون زرهٔ روحانی از « جوشن عدالت » نیز نام برد .‏ —‏ اَفَسُسیان ۶ :‏ ۱۴‏ .‏ 
 ‏ پیروی و حفظ عدالت و درستکاری چگونه برای انسان‌های ناکامل امکان‌پذیر می‌شود ؟‏ 
 واضح است که هیچ انسانی در حد کمال عادل یا درستکار نیست .‏ 
 ناکاملیتی که انسان‌ها از آدم به ارث برده‌اند آن‌ها را از بدو تولّد خطاکار و گناهکار می‌سازد .‏ 
 با وجود این ،‏ عیسی گفت عدالت را بطلبیم .‏ 
 این کار چگونه امکان‌پذیر است ؟‏ 
 عیسی زندگی کامل خود را برای ما انسان‌ها فدیه کرد .‏ 
 اگر به قربانی وی ایمان آوریم یَهُوَه حاضر است از خطاها و گناهان ما بگذرد .‏ 
 (‏ متّیٰ ۲۰ :‏ ۲۸ ؛‏ یوحنّا ۳ :‏ ۱۶ ؛‏ رومیان ۵ :‏ ۸ ،‏ ۹ ،‏ ۱۲ ،‏ ۱۸‏ )‏ بدین ترتیب مادامی که اصول عادل یَهُوَه را می‌آموزیم ،‏ نهایت سعی خود را در نگهداشتن آن اصول می‌کنیم و در دعا کمک می‌طلبیم تا بر ضعف‌های خود غلبه کنیم .‏ 
 در این صورت پرستش ما مورد قبول یَهُوَه قرار می‌گیرد .‏ 
 (‏ مزمور ۱ :‏ ۶ ؛‏ رومیان ۷ :‏ ۱۹ -‏ ۲۵ ؛‏ مکاشفه ۷ :‏ ۹ ،‏ ۱۴‏ )‏ این موضوع چقدر تسلّی‌دهنده است ؟‏ 
 عدالتخواهی در دنیایی شریر 
 ‏ چرا دنیا برای مسیحیان اوّلیه محیطی خطرناک بود ؟‏ 
 هنگامی که عیسی از شاگردانش خواست « تا اقصای جهان » در بارهٔ او شهادت دهند آن‌ها با مشکلی بس عظیم روبرو شدند .‏ 
 (‏ اَعمال ۱ :‏ ۸‏ )‏ تمامی مناطقی که باید در آن موعظه می‌کردند « در شریر خوابیده » بود یا به عبارت دیگر تحت نفوذ شیطان قرار داشت .‏ 
 (‏ ۱یوحنّا ۵ :‏ ۱۹‏ )‏ بلی ،‏ جوّی مسموم تمامی جهان را در بر گرفته بود که مسبب آن شیطان بود .‏ 
 مسیحیان نیز از تأثیرات مخرّب آن محیط در امان نبودند .‏ 
 (‏ اَفَسُسیان ۲ :‏ ۲‏ )‏ دنیا برای مسیحیان محیطی بس خطرناک به شمار می‌آمد .‏ 
 تنها با دنبال کردن عدالت خدا می‌توانستند وفاداری و درستکاری خود را حفظ کنند .‏ 
 اکثریت با بردباری و شکیبایی در این راه ماندند .‏ 
 فقط تعداد معدودی از آن‌ها « طریق عدالت » را ترک کردند .‏ —‏ امثال ۱۲ :‏ ۲۸ ؛‏ ۲تیموتاؤس ۴ :‏ ۱۰‏ .‏ 
 ‏ چرا مسیحیان باید در مقابل عوامل فسادبرانگیز این دنیا ایستادگی کنند ؟‏ 
 آیا در دنیای امروز خطرات کمتری مسیحیان را تهدید می‌کند ؟‏ 
 به هیچ وجه !‏ 
 دنیای امروز از دنیای قرن اوّل به مراتب فاسدتر است .‏ 
 علاوه بر این ،‏ شیطان که به زمین انداخته شده است علیه مسیحیان مسح‌شده یا « باقی‌ماندگان ذریّت [ زن ] که احکام خدا را حفظ می‌کنند و شهادت عیسی را نگاه می‌دارند » با بی‌رحمی ستیز می‌کند .‏ 
 (‏ مکاشفه ۱۲ :‏ ۱۲ ،‏ ۱۷‏ )‏ و هر که از آن « ذریّت » حمایت کند شیطان با او نیز ستیز می‌کند .‏ 
 مسیحیان جایی برای پناه بردن از دست این دنیا ندارند .‏ 
 درست است که به دینا تعلّق ندارند ولی ناچارند در آن زندگی کنند .‏ 
 (‏ یوحنّا ۱۷ :‏ ۱۵ ،‏ ۱۶‏ )‏ در ضمن باید در دینا موعظه کنند تا انسان‌های خوش‌قلب را پیدا کرده ،‏ آن‌ها را تعلیم دهند که پیروان مسیح شوند .‏ 
 (‏ متّیٰ ۲۴ :‏ ۱۴ ؛‏ ۲۸ :‏ ۱۹ ،‏ ۲۰‏ )‏ پس اگر مسیحیان از عوامل زیان‌آور و فسادبرانگیز این دنیا کاملاً مصون نیستند چاره‌ای جز ایستادگی در مقابل آن ندارند .‏ 
 بگذارید به چهار عامل زیان‌آور این دنیا اشاره کنیم .‏ 
 دام فساد جنسی 
 ‏ چرا اسرائیلیان ناگهان به پرستش خدایان مُوآبیان روی آوردند ؟‏ 
 گذر چهل سالهٔ اسرائیلیان از بیابان سینا تقریباً به سر رسیده بود که عدهٔ کثیری از آن‌ها از طریق راستی و عدالت خدا منحرف شدند .‏ 
 طی سفر طولانی‌شان بارها شاهد بودند که یَهُوَه چگونه آن‌ها را از هر گونه خطری نجات داد .‏ 
 حال پس از پیمودن راهی دراز به آستانهٔ سرزمین موعود رسیده بودند .‏ 
 اما در این لحظهٔ حساس ناگهان از خدا روی‌گردان شده ،‏ نزد خدایان مُوآبیان سجده کردند .‏ 
 چرا ؟‏ 
 جای تردید نیست که آن عده از اسرائیلیان قربانی « شهوت جسم » شدند .‏ 
 (‏ ۱یوحنّا ۲ :‏ ۱۶‏ )‏ کتاب مقدّس چنین گزارش می‌دهد :‏ « قوم با دختران مُوآب زنا کردن گرفتند .‏ » —‏ اعداد ۲۵ :‏ ۱ .‏ 
 ۹ ،‏ ۱۰ .‏ 
 چه وضعیت اضطراری امروزه ما را ملزم می‌کند از دام امیال شهوانی نادرست دوری کنیم ؟‏ 
 حادثهٔ مذکور بوضوح نشان می‌دهد که امیال شهوانی می‌تواند شخص غافل را به آسانی فاسد کند .‏ 
 بسیار حیاتی است که این درس عبرت را آویزهٔ گوش خود کنیم بخصوص در این دوران که فساد جنسی همه جا دیده و پذیرفته می‌شود .‏ 
 (‏ ۱قُرِنتیان ۱۰ :‏ ۶ ،‏ ۸‏ )‏ در گزارشی از ایالات متحده آمده است :‏ « تا قبل از ۱۹۷۰ هم‌سکنیٰ شدن [ بدون ازدواج با هم زندگی کردن ] در سراسر ایالات متحدهٔ آمریکا غیرقانونی بود .‏ 
 اما حالا امری بدیهی شده است .‏ 
 بیش از نیمی از کسانی که برای اوّلین بار ازدواج می‌کنند قبلاً با همسر خود زندگی می‌کردند .‏ » 
 متأسفانه چنین روند زندگی و هرزگی‌ای چنین ،‏ فقط به یک کشور محدود نمی‌شود بلکه در همه جای دنیا به چشم می‌خورد .‏ 
 افسوس که بعضی از مسیحیان نیز چنین راهی را رفته ،‏ افتخارات و مسئولیت‌هایشان را در جماعت از دست داده‌اند .‏ —‏ ۱قُرِنتیان ۵ :‏ ۱۱‏ .‏ 
 بدتر از آن ،‏ تبلیغاتی که فساد جنسی را ترویج می‌دهند نیز همه جا به چشم می‌خورند .‏ 
 اکثر فیلم‌ها و برنامه‌های تلویزیونی عملاً روابط جنسی قبل از ازدواج را برای جوانان کاری کاملاً قابل قبول و مجاز جلوه می‌دهند .‏ 
 همجنس‌بازی عملی کاملاً طبیعی و عادی پنداشته می‌شود .‏ 
 بسیاری از فیلم‌ها نیز قباحت و صراحت رابطهٔ جنسی را از حد گذرانده‌اند .‏ 
 در اینترنت عکس‌ها و تصاویر اشخاصی که در حال انجام اَعمال جنسی هستند به آسانی در دسترس همگان قرار دارد .‏ 
 برای مثال یک روزنامه‌نگار در مقاله‌ای اظهار داشت که یک روز پسر هفت ساله‌اش با هیجان تمام به وی گفت یکی از همکلاسی‌هایش در اینترنت یک سایت پیدا کرده است که زنان برهنه را در حین عمل جنسی نشان می‌دهد .‏ 
 آن روزنامه‌نگار از این موضوع بسیار متحیّر و شوکه شده بود .‏ 
 اما واقعاً چه تعداد از کودکان و نوجوانان با چنین سایت‌هایی برخورد می‌کنند بدون اینکه والدینشان را مطلع سازند ؟‏ 
 براستی چند نفر از والدین واقعاً از محتوای بازی‌های کامپیوتری فرزندانشان آگاهند ؟‏ 
 بسیاری از این نوع بازی‌های الکترونیکی محتوایی قبیح ،‏ شیطانی و خشونت‌آمیز دارند .‏ 
 ‏ خانواده‌ها چگونه می‌توانند در مقابل فساد جنسی دنیا محفوظ بمانند ؟‏ 
 حال ،‏ خانواده‌ها چگونه می‌توانند در مقابل این گونه « سرگرمی‌های » مبتذل محفوظ بمانند ؟‏ 
 اگر اوّل عدالت خدا را بطلبند از هر گونه عامل فساد جنسی در امان خواهند بود .‏ 
 (‏ ۲قُرِنتیان ۶ :‏ ۱۴ ؛‏ اَفَسُسیان ۵ :‏ ۳‏ )‏ والدینی که به درستی بر رفتار فرزندانشان نظارت دارند و بذر محبت به یَهُوَه و احترام به اصول عادل او را در دل‌های ایشان می‌کارند ،‏ فرزندان خود را در مقابل تأثیرات زیان‌آور مجلّات پورنوگرافی ،‏ بازی‌های پورنوگرافی در کامپیوتر ،‏ فیلم‌های هرزه و عوامل وسوسه‌انگیز دیگر قوی می‌سازند .‏ —‏ تثنیه ۶ :‏ ۴ -‏ ۹ .‏ 
 * 
 خطرات فشار جامعه 
 ‏ چه مشکلی در قرن اوّل در جامعهٔ مسیحی بروز کرد ؟‏ 
 وقتی پولُس رسول در شهر لِسْتَرَه واقع در آسیای صغیر موعظه می‌کرد با قدرت روح‌القدس مردی را شفا داد .‏ 
 در آن گزارش می‌خوانیم :‏ « خلق چون این عمل پولُس را دیدند ،‏ صدای خود را به زبان لیکاؤنیه بلند کرده ،‏ گفتند :‏ ‹ خدایان به صورت انسان نزد ما نازل شده‌اند .‏ › 
 پس بَرنابا را مشتری و پولُس را عطارد خواندند زیرا که او در سخن گفتن مقدّم بود .‏ » 
 (‏ اَعمال ۱۴ :‏ ۱۱ ،‏ ۱۲‏ )‏ اندکی نگذشته بود که همان جمعیت قصد جان پولُس و بَرنابا را کردند .‏ 
 (‏ اَعمال ۱۴ :‏ ۱۹‏ )‏ واضح است که مردم آنجا خیلی زود تحت تأثیر جامعه قرار می‌گرفتند .‏ 
 و به نظر می‌آید که حتی بعضی‌ها که از همان منطقه بودند و مسیحی شدند هنوز گرایش به خرافات را کاملاً از وجود خود بیرون نکرده بودند .‏ 
 برای مثال ،‏ پولُس مجبور شد در نامه‌اش به مسیحیان شهر کُولُسی علیه « عبادت فرشتگان » هشدار دهد .‏ —‏ کُولُسیان ۲ :‏ ۱۸‏ .‏ 
 ‏ بعضی از رسومی که مسیحیان باید رد کنند کدامند و چگونه می‌توانند قوّت لازم را برای ایستادگی به دست آورند ؟‏ 
 امروزه نیز مسیحیان باید مراقب باشند تحت نفوذ و فشار فرهنگی یا آداب و رسومی که ریشه در دین کاذب دارند یا مغایر اصول مسیحی‌اند قرار نگیرند .‏ 
 برای مثال ،‏ در بعضی کشورها رسوم و آیین‌هایی در رابطه با تولّد یا مرگ وجود دارد که آشکارا بر مبنای عقیدهٔ کاذب زندگی روح پس از مرگ است .‏ 
 (‏ جامعه ۹ :‏ ۵ ،‏ ۱۰ )‏ در بعضی کشورها نیز رسم است آلت تناسلی دختران جوان را به اصطلاح ختنه می‌کنند .‏ 
 * این رسم بسیار ظالمانه و بی‌جاست و کاملاً با اصل محبت مسیحی که از والدین انتظار می‌رود تناقض دارد .‏ 
 (‏ تثنیه ۶ :‏ ۶ ،‏ ۷ ؛‏ اَفَسُسیان ۶ :‏ ۴‏ )‏ مسیحیان چگونه می‌توانند در مقابل فشار جامعه ایستادگی کنند و این گونه رسوم را کاملاً کنار بگذارند ؟‏ 
 تنها راه مقابله با آن ،‏ توکّل کامل به یَهُوَه است .‏ 
 (‏ مزمور ۳۱ :‏ ۶ )‏ اگر کسی با تمام دل و جان بگوید یَهُوَه « ملجا و قلعه من است و خدای من که بر او توکّل دارم .‏ » 
 خدای عادل به او قوّت و یارای تحمّل را می‌دهد .‏ —‏ مزمور ۹۱ :‏ ۲ ؛‏ امثال ۲۹ :‏ ۲۵ .‏ 
 یَهُوَه را فراموش نکنید 
 ‏ چندی قبل از ورود اسرائیلیان به سرزمین موعود یَهُوَه چه هشداری به آن‌ها داد ؟‏ 
 چندی قبل از ورود اسرائیلیان به سرزمین موعود یَهُوَه هشدار داد که مبادا او را فراموش کنند .‏ 
 او به آن قوم چنین گوشزد کرد :‏ « باحذر باش ،‏ مبادا یَهُوَه خدای خود را فراموش کنی و اوامر و احکام و فرایض او را که من امروز به تو امر می‌فرمایم ،‏ نگاه نداری .‏ 
 مبادا خورده ،‏ سیر شوی ،‏ و خانه‌های نیکو بنا کرده ،‏ در آن ساکن شوی ،‏ و رمه و گلّهٔ تو زیاد شود ،‏ و نقره و طلا برای تو افزون شود ،‏ و مایملک تو افزوده گردد ،‏ و دل تو مغرور شده ،‏ یَهُوَه خدای خود را که تو را از زمین مصر از خانهٔ بندگی بیرون آورد ،‏ فراموش کنی .‏ » —‏ تثنیه ۸ :‏ ۱۱ -‏ ۱۴ .‏ 
 ‏ چگونه می‌توانیم مطمئن شویم یَهُوَه را فراموش نمی‌کنیم ؟‏ 
 آیا ممکن است چنین چیزی امروزه نیز رخ دهد ؟‏ 
 بله ،‏ اگر بیشتر به امور فرعی زندگی اولویت دهیم بحتم دچار چنین عاقبتی خواهیم شد .‏ 
 لیکن اگر به عدالت خدا اولویت دهیم ،‏ آنگاه پرستش پاک از هر چیزی در زندگی‌مان مهم‌تر خواهد شد و همان طور که پولُس ما را ترغیب کرده است « زمان را دریافته ،‏ » فوریت موعظه را از دست نخواهیم داد .‏ 
 (‏ کُولُسیان ۴ :‏ ۵ ؛‏ ۲تیموتاؤس ۴ :‏ ۲‏ )‏ چنانچه حضور در جلسات و شرکت در خدمت موعظه در مقایسه با استراحت و تفنن برایمان از اهمیت کمتری برخوردار باشند ممکن است یَهُوَه را فراموش کنیم ،‏ زیرا که دیگر در صدر زندگی ما قرار ندارد .‏ 
 پولُس از قبل هشدار داده بود که در ایّام آخر مردم ‹ عشرت را بیشتر از خدا دوست خواهند داشت .‏ › 
 (‏ ۲تیموتاؤس ۳ :‏ ۴‏ )‏ مسیحی حقیقی باید مرتب خود را بیازماید تا مبادا ندانسته قربانی این طرز فکر نادرست شده باشد .‏ —‏ ۲قُرِنتیان ۱۳ :‏ ۵‏ .‏ 
 مراقب باشید خودرأی نشوید 
 ‏ حوّا و بعضی از مسیحیان همعصر پولُس چه طرز فکر غلطی داشتند ؟‏ 
 شیطان در باغ عدن موفق شد انسانی کامل یعنی حوّا را اغوا کند تا به ندای خودخواهانهٔ دلش گوش دهد و خودرأی شود .‏ 
 در واقع آنچه حوّا می‌خواست تعیین معیاری شخصی برای خوبی و بدی بود .‏ 
 (‏ پیدایش ۳ :‏ ۱ -‏ ۶ )‏ در قرن اوّل نیز کسانی در جماعت قُرِنتیان طرز فکری حوّاگونه داشته ،‏ خودرأی بودند .‏ 
 این عده پولُس را قبول نداشتند و او نیز با طعنه آن‌ها را « بزرگ‌ترین رسولان » می‌خواند .‏ —‏ ۲قُرِنتیان ۱۱ :‏ ۳ -‏ ۵ ؛‏ ۱تیموتاؤس ۶ :‏ ۳ -‏ ۵‏ .‏ 
 ‏ چگونه می‌توانیم از خودرأی شدن جلوگیری کنیم ؟‏ 
 در دنیای امروز مردم « تندمزاج و مغرور » شده‌اند و جای تأسف است که بعضی از مسیحیان نیز تحت تأثیر چنین اخلاقی قرار گرفته‌اند .‏ 
 برخی حتی فراتر رفته ،‏ با حقیقت سر ستیز برداشته‌اند .‏ 
 (‏ ۲تیموتاؤس ۳ :‏ ۴ ؛‏ فیلِپّیان ۳ :‏ ۱۸‏ )‏ در رابطه با عبادت و پرستش بسیار مهم است که چشمان خود را به راهنمایی‌های یَهُوَه خدا بدوزیم و با « غلام امین و دانا » و پیران جماعت همکاری نزدیک داشته باشیم .‏ 
 این طرز عمل یک نوع طلبیدن عدالت خدا است و از خودسری و خودرأیی جلوگیری می‌کند .‏ 
 (‏ متّیٰ ۲۴ :‏ ۴۵ -‏ ۴۷ ؛‏ مزمور ۲۵ :‏ ۹ ،‏ ۱۰ ؛‏ اِشَعْیا ۳۰ :‏ ۲۱ )‏ نباید فراموش کنیم که جماعت « ستون و بنیاد راستی است .‏ » 
 یَهُوَه آن را برای حفاظت و راهنمایی ما به وجود آورده است .‏ 
 (‏ ۱تیموتاؤس ۳ :‏ ۱۵‏ )‏ اگر نقش مهم این اصل را تشخیص دهیم ‹ هیچ کاری را از روی تعصب › و خودبزرگ‌بینی نمی‌کنیم و با فروتنی تمام تسلیم ارادهٔ عادل یَهُوَه می‌شویم .‏ —‏ فیلِپّیان ۲ :‏ ۲ -‏ ۴ ؛‏ امثال ۳ :‏ ۴ -‏ ۶ .‏ 
 از عیسی تقلید کنید 
 ‏ به تقلید از چه کار عیسی ترغیب می‌شویم ؟‏ 
 کتاب مقدّس در مورد عیسی چنین پیشگویی کرده بود :‏ « عدالت را دوست و شرارت را دشمن داشتی .‏ » 
 (‏ مزمور ۴۵ :‏ ۷ ؛‏ عبرانیان ۱ :‏ ۹‏ )‏ چه طرز فکر پسندیده‌ای برای تقلید !‏ 
 (‏ ۱قُرِنتیان ۱۱ :‏ ۱‏ )‏ عیسی فقط با معیارهای عادل یَهُوَه آشنا نبود بلکه آن‌ها را دوست می‌داشت .‏ 
 بدین دلیل وقتی شیطان کوشید او را در بیابان وسوسه کند عیسی قاطع و بدون هیچ درنگی شیطان را رد کرد تا به هیچ وجه « طریق عدالت » را ترک نکند .‏ —‏ امثال ۸ :‏ ۲۰ ؛‏ متّیٰ ۴ :‏ ۳ -‏ ۱۱‏ .‏ 
 ۱۹ ،‏ ۲۰ .‏ 
 طلبیدن عدالت و درستکاری چه نتایج خوبی در بر دارد ؟‏ 
 درست است که امیال نَفْسانی انسان ممکن است فشار زیادی بر او آورند .‏ 
 (‏ رومیان ۷ :‏ ۱۹ ،‏ ۲۰‏ )‏ ولی اگر برای درستکاری ارزش فراوان قائل باشیم ما را در مقابله با شرارت قوی می‌سازد .‏ 
 (‏ مزمور ۱۱۹ :‏ ۱۶۵ )‏ عشق عمیق به درستکاری همچون سپری در مواجهه با آنچه نادرست است از ما محافظت خواهد کرد .‏ 
 (‏ امثال ۴ :‏ ۴ -‏ ۶ )‏ به خاطر داشته باشیم ،‏ هر دفعه که تسلیم وسوسه می‌شویم پیروزی را از آن شیطان می‌کنیم .‏ 
 چقدر بهتر است که در مقابل او ایستادگی کرده ،‏ پیروزی را به یَهُوَه دهیم !‏ —‏ امثال ۲۷ :‏ ۱۱ ؛‏ یعقوب ۴ :‏ ۷ ،‏ ۸‏ .‏ 
 مسیحیان « از میوهٔ عدالت که به وسیلهٔ عیسی مسیح برای تمجید و حمد خداست » پر می‌شوند چرا که در طلب عدالت و درستکاری هستند .‏ 
 (‏ فیلِپّیان ۱ :‏ ۱۰ ،‏ ۱۱‏ )‏ و « انسانیت تازه را که به صورت خدا در عدالت و قدّوسیت حقیقی آفریده شده است » می‌پوشند .‏ 
 (‏ اَفَسُسیان ۴ :‏ ۲۴‏ )‏ می‌دانند که به یَهُوَه تعلّق دارند و برای خدمت به او زنده‌اند نه برای نفع خود .‏ 
 (‏ رومیان ۱۴ :‏ ۸ ؛‏ ۱پِطْرُس ۴ :‏ ۲‏ )‏ طرز فکر و اَعمال آن‌ها از توجه به این موضوع ناشی می‌شود .‏ 
 واقعاً که چقدر قلب پدر آسمانی خود را شاد می‌سازند !‏ —‏ امثال ۲۳ :‏ ۲۴ .‏ 
 ‏ [ پاورقی‌ها ]‏ 
 در کتاب راز سعادت خانوادگی چاپ شاهدان یَهُوَه توصیه‌های مفیدی به والدین برای دفاع از خانواده در مقابل عوامل مخرّب داده شده است .‏ 
 عمل نقص آلت تناسلی دختر را سابقاً ختنهٔ دختر می‌خواندند .‏ 
 سؤالات زیر را جواب دهید 
 ‏ • چرا مهم است عدالت و درستکاری را بطلبیم ؟‏ 
 ‏ • مسیحی ناکامل چگونه می‌تواند عدالت و درستکاری را دنبال کند ؟‏ 
 ‏ • برخی امور که مسیحیان باید از آن‌ها دوری کنند کدامند ؟‏ 
 ‏ • درستکاری چگونه از ما محافظت می‌کند ؟‏ 
 ‏ [ تصویر در صفحهٔ ۲۹ ]‏ 
 دنیا برای پیروان عیسی محیطی بسیار خطرناک است 
 ‏ [ تصویر در صفحهٔ ۳۰ ]‏ 
 فرزندانی که بذر محبت یَهُوَه در دلشان کاشته شده است برای ایستادگی در مقابل فساد جنسی قوی می‌گردند 
 ‏ [ تصویر در صفحهٔ ۳۱ ]‏ 
 برخی از اسرائیلیان پس از رفاه یافتن در سرزمین موعود یَهُوَه را فراموش کردند 
 ‏ [ تصویر در صفحهٔ ۳۲ ]‏ 
 مسیحیان نیز مانند عیسی از نادرستی متنفرند 
 ابلیس را مجال ندهید 
 ‏ « به ابلیس فرصت ندهید .‏ » —‏ اَفَسُسیان ۴ :‏ ۲۷‏ ،‏ انجیل شریف .‏ 
 ‏ چرا بسیاری از مردم به وجود ابلیس شک دارند ؟‏ 
 قرن‌هاست که انسان‌ها تصویری هولناک از ابلیس در ذهن می‌پرورانند .‏ 
 بسیاری از مردم نزد خود او را به شکل دیوی شاخدار و سُمدار تجسّم می‌کنند که بر دوزخ آتشین ریاست می‌کند .‏ 
 حقیقتی که کتاب مقدّس در مورد شیطان ابلیس نقل می‌کند فرسنگ‌ها از خرافات و خیالات مردم به دور است .‏ 
 جای شکی نیست که همین خرافات باعث شده است میلیون‌ها نفر وجود شیطان یا موجودی اهریمنی را فقط در حد شخصیتی اسطوره‌ای یا سمبل بدی در مقابل نیکی ببینند .‏ 
 ‏ کتاب مقدّس چه حقایقی را در مورد ابلیس فاش می‌کند ؟‏ 
 کتاب مقدّس شواهد عینی و مدارک متعددی دال بر واقعی بودن ابلیس به دست می‌دهد .‏ 
 برای مثال ،‏ عیسی مسیح ابلیس را هم در آسمان دیده بود و هم بر زمین با او برخورد و مباحثه‌ای داشت .‏ 
 (‏ ایّوب ۱ :‏ ۶ ؛‏ متّیٰ ۴ :‏ ۴ -‏ ۱۱‏ )‏ کتاب مقدّس نام حقیقی این موجود روحی را فاش نمی‌سازد ولی او را ابلیس می‌خواند .‏ 
 ابلیس به زبان یونانی کتاب مقدّس یعنی « تهمت‌زننده .‏ » 
 پس ابلیس کسی است که به خدا افترا زده است .‏ 
 همچنین او را شیطان ،‏ یعنی مقاومت‌کننده نیز می‌خواند زیرا مقابل یَهُوَه ایستادگی و مقاومت کرده است .‏ 
 کتاب مقدّس در جایی دیگر شیطان ابلیس را « آن مار قدیمی » می‌نامد چون که شیطان برای فریفتن حوّا از مار استفاده کرد .‏ 
 (‏ مکاشفه ۱۲ :‏ ۹ ؛‏ ۱تیموتاؤس ۲ :‏ ۱۴‏ )‏ « شریر » لقبی دیگر است که شیطان بدان شناخته می‌شود .‏ —‏ متّیٰ ۶ :‏ ۱۳‏ .‏ 
 * 
 ‏ چه سؤالی در اینجا مطرح شده است ؟‏ 
 بسیار حیاتی است که خادمان یَهُوَه هرگز در راه شیطان ،‏ این دشمن دیرینه و اصلی خدای حقیقی ،‏ گام برندارند .‏ 
 پس باید به هشدار پولُس رسول گوش دهیم که می‌گوید :‏ « به ابلیس فرصت ندهید .‏ » 
 (‏ اَفَسُسیان ۴ :‏ ۲۷‏ ،‏ ا ش ‏ )‏ حال ،‏ از چه خصلت‌های شیطانی باید به هر قیمتی که شده دوری کنیم ؟‏ 
 مثل تهمت‌زنندهٔ بزرگ به دیگران افترا نزنیم 
 ‏ « شریر » چه تهمتی به خدا زد ؟‏ 
 کتاب مقدّس به حق « شریر » را تهمت‌زننده می‌خواند چرا که تهمت زدن یعنی به دروغ و از روی غرض به کسی بهتان و افترا بستن .‏ 
 خدا به آدم دستور داده بود که ‹ از درخت معرفت نیک و بد نخورد زیرا روزی که از آن درخت بخورد خواهد مرد .‏ › 
 (‏ پیدایش ۲ :‏ ۱۷ )‏ حوّا نیز از این دستور خدا آگاه بود .‏ 
 ولی ابلیس با استفاده از یک مار به حوّا گفت :‏ « هرآینه نخواهید مرد ،‏ بلکه خدا می‌داند در روزی که از آن بخورید ،‏ چشمان شما باز شود و مانند خدا عارف نیک و بد خواهید بود .‏ » 
 (‏ پیدایش ۳ :‏ ۴ ،‏ ۵ )‏ این گفتهٔ ابلیس دروغ محض و تهمتی بزرگ به یَهُوَه خدا بود .‏ 
 ‏ چرا دِیوتْرِفیس می‌باید بابت تهمتی که زده بود جواب پس می‌داد ؟‏ 
 در رابطه با این گونه خصلت ،‏ خدا به اسرائیلیان فرمان داده بود :‏ « در میان قوم خود برای سخن‌چینی گردش مکن .‏ » 
 (‏ لاویان ۱۹ :‏ ۱۶ )‏ یوحنّای رسول نیز در همین زمینه و با اشاره به کسی که به وی افترا زده بود ،‏ چنین نوشت :‏ « به کلیسا چیزی نوشتم لٰکن دِیوتْرِفیس که سرداری بر ایشان را دوست می‌دارد ما را قبول نمی‌کند .‏ 
 لهٰذا اگر آیم کارهایی را که او می‌کند به یاد خواهم آورد زیرا به سخنان ناشایسته بر ما یاوه‌گویی می‌کند .‏ » 
 (‏ ۳یوحنّا ۹ ،‏ ۱۰‏ )‏ بلی ،‏ دِیوتْرِفیس به یوحنّای رسول تهمت و افترا زده بود و باید جواب گستاخی‌اش را می‌داد .‏ 
 آیا ناشایست و قبیح نخواهد بود اگر فردی مسیحی مانند دِیوتْرِفیس و شیطان ،‏ تهمت‌زنندهٔ بزرگ ،‏ چنین خصلتی از خود نشان دهد ؟‏ 
 ۶ ،‏ ۷ .‏ 
 چرا باید از تهمت و افترا زدن به دیگران اجتناب کنیم ؟‏ 
 خادمان یَهُوَه از افترا و اتهامات کاذب و دروغ در امان نیستند .‏ 
 برای مثال « رؤسای کَهَنه و کاتبان حاضر شده به شدّت تمام بر [ عیسی ] شکایت می‌نمودند .‏ » 
 (‏ لوقا ۲۳ :‏ ۱۰‏ )‏ رئیس کَهَنه و بعضی دیگر به پولُس رسول نیز تهمت‌هایی زدند .‏ 
 (‏ اَعمال ۲۴ :‏ ۱ -‏ ۸‏ )‏ و کتاب مقدّس شیطان را « آن مدعی برادران ما » می‌خواند « که شبانه‌روز در حضور خدای ما بر ایشان دعوی می‌کند .‏ » 
 (‏ مکاشفه ۱۲ :‏ ۱۰‏ )‏ آن برادرانی که وی مرتب به آن‌ها افترا می‌زند همان مسیحیان مسح‌شده‌اند که در این ایّام آخر روی زمین به سر می‌برند .‏ 
 از این رو ،‏ فرد مسیحی هرگز نباید به کسی تهمت یا افترا بزند .‏ 
 اما متأسفانه در بعضی موارد اگر از تمامی واقعیات امر آگاه نباشیم ممکن است ناخواسته و به دروغ علیه کسی شهادت دهیم یا چیزی بگوییم .‏ 
 تحت شریعت موسی اگر کسی دانسته علیه کسی دیگر به دروغ شهادت می‌داد به جرم افترا به مرگ محکوم می‌شد .‏ 
 (‏ خروج ۲۰ :‏ ۱۶ ؛‏ تثنیه ۱۹ :‏ ۱۵ -‏ ۱۹ )‏ مزید بر آن ،‏ « شاهد دروغگو که به کذب متکلّم شود » نزد یَهُوَه بسیار مکروه است .‏ 
 (‏ امثال ۶ :‏ ۱۶ -‏ ۱۹ )‏ پس باید با تمام نیرو مراقب باشیم تا مبادا دانسته یا ندانسته از تهمت‌زنندهٔ بزرگ تقلید کنیم .‏ 
 هرگز در راه قاتل بزرگ گام برنداریم 
 ‏ از چه لحاظ ابلیس « از اوّل قاتل بود » ؟‏ 
 ابلیس ،‏ قاتل نیز است .‏ 
 عیسی در مورد او گفت :‏ « او از اوّل قاتل بود .‏ » 
 (‏ یوحنّا ۸ :‏ ۴۴‏ )‏ شیطان از همان آغاز عصیانگری‌اش با دور کردن آدم و حوّا از خدا مرتکب قتل آن‌ها شده ،‏ هنوز به قتل انسان‌ها ادامه می‌دهد .‏ 
 چرا که مرگ را شیطان بر سر اوّلین زوج انسان و اولاد آن‌ها یعنی نسل بشر آورد .‏ 
 (‏ رومیان ۵ :‏ ۱۲‏ )‏ نکتهٔ قابل ملاحظه اینجاست که اگر ابلیس فقط خصلتی اهریمنی یا سمبل بدی بود نمی‌توانست با آدم و حوّا چنین کند .‏ 
 تنها یک شخص واقعی می‌توانست مرتکب چنین عملی شود .‏ 
 ‏ بنا بر آنچه در اوّل یوحنّا ۳ :‏ ۱۵ آمده است ،‏ چگونه ممکن است کسی ندانسته قاتل شود ؟‏ 
 یکی از ده فرمان موسی می‌گفت :‏ « قتل مکن .‏ » 
 (‏ تثنیه ۵ :‏ ۱۷ )‏ پِطْرُس رسول نیز به مسیحیان هشدار داد :‏ « زنهار هیچ یکی از شما چون قاتل .‏ .‏ .‏ 
 عذاب نکشد .‏ » 
 (‏ ۱پِطْرُس ۴ :‏ ۱۵‏ )‏ پس می‌بینیم خادمان یَهُوَه نباید مرتکب قتل شوند .‏ 
 بنابراین ،‏ اگر از خواهر یا برادری مسیحی چنان تنفر پیدا کنیم که آرزوی مرگ او را داشته باشیم در مقابل یَهُوَه بی‌گناه نخواهیم بود .‏ 
 کتاب مقدّس می‌گوید :‏ « هر که از برادر خود نفرت داشته باشد ،‏ در واقع قاتل است ؛‏ و می‌دانید که هر کس قصد قتل کسی را داشته باشد ،‏ هرگز به زندگی ابدی دست نخواهد یافت .‏ » 
 (‏ ۱یوحنّا ۳ :‏ ۱۵‏ ،‏ ترجمهٔ تفسیری ‏ )‏ در این راستا به اسرائیلیان این طور فرمان داده شده بود :‏ « برادر خود را در دل خود بغض [ نفرت ] منما .‏ » 
 (‏ لاویان ۱۹ :‏ ۱۷ )‏ پس با توجه به این آیه‌ها و فرامین اگر با هم‌ایمان خویش اختلافی پیدا کردیم آیا نباید به سرعت در صدد حل و فصل آن باشیم تا شیطانِ قاتل نتواند اتحاد و همبستگی مسیحی ما را متلاشی کند ؟‏ —‏ لوقا ۱۷ :‏ ۳ ،‏ ۴‏ .‏ 
 با پدر دروغگویان مقاومت کنیم 
 ۱۰ ،‏ ۱۱ .‏ 
 اگر بخواهیم توان مقابله با شیطان ،‏ پدر دروغگویان را داشته باشیم چه باید بکنیم ؟‏ 
 ابلیس دروغگویی بیش نیست .‏ 
 عیسی در بارهٔ این خصلت او گفت :‏ « هرگاه به دروغ سخن می‌گوید ،‏ از ذات خود می‌گوید زیرا دروغگو و پدر دروغگویان است .‏ » 
 (‏ یوحنّا ۸ :‏ ۴۴‏ )‏ شیطان به حوّا دروغ گفت ولی عیسی به این دنیا آمد تا به حقیقت شهادت دهد .‏ 
 (‏ یوحنّا ۱۸ :‏ ۳۷‏ )‏ پس نمی‌توانیم دروغ بگوییم و فریب دهیم و در عین حال انتظار داشته باشیم یکی از پیروان مسیح محسوب شویم و قدرت مقاومت با شیطان را هم به دست آوریم .‏ 
 بلکه لازم است ‹ با یکدیگر راست بگوییم .‏ › 
 (‏ زَکَرِیّا ۸ :‏ ۱۶ ؛‏ اَفَسُسیان ۴ :‏ ۲۵‏ )‏ یَهُوَه خدا فقط شاهدان راستگویش را برکت می‌دهد چون که « یَهُوَه خدای حق » و حقیقت است .‏ 
 شریران هیچ حق سخن گفتن از جانب او را ندارند .‏ —‏ مزمور ۳۱ :‏ ۵ ؛‏ ۵۰ :‏ ۱۶ ؛‏ اِشَعْیا ۴۳ :‏ ۱۰ .‏ 
 اگر از اینکه خدا ما را از بند دروغ‌های شیطان نجات داده است قدردانی می‌کنیم باید با تمام وجود در مسیحیت ،‏ « طریق حق » بمانیم .‏ 
 (‏ ۲پِطْرُس ۲ :‏ ۲ ؛‏ یوحنّا ۸ :‏ ۳۲‏ )‏ این « طریق حق » همان « راستی انجیل » است که چیزی جز مجموع تعالیم مسیحی نیست .‏ 
 (‏ غَلاطیان ۲ :‏ ۵ ،‏ ۱۴‏ )‏ پس نجات ما کاملاً و تماماً بستگی دارد به سلوک نمودن در آن راه راستی و حقیقت .‏ 
 به عبارت دیگر باید با تمام نیرویمان در راه راستی گام برداریم و با « پدر دروغگویان » مقاومت کنیم .‏ —‏ ۳یوحنّا ۳ ،‏ ۴ ،‏ ۸‏ .‏ 
 با بزرگ‌ترین مرتد مقابله کنیم 
 ۱۲ ،‏ ۱۳ .‏ 
 با مرتدان چگونه باید برخورد کرد ؟‏ 
 آن شخص روحی که بعداً خود را به ابلیس تبدیل کرد اوّل در حقیقت بود .‏ 
 اما ‹ در راستی ثابت نماند ،‏ از آن جهت که در او راستی نیست .‏ › 
 (‏ یوحنّا ۸ :‏ ۴۴‏ )‏ این بزرگ‌ترین مرتد با سرسختی تمام به مخالفت خود با « خدای حق » و حقیقت ادامه داده است .‏ 
 افسوس که بعضی از مسیحیان قرن اوّل نیز در « دام ابلیس » افتادند و از قرار معلوم از طریق حقیقت منحرف گشته ،‏ صید شیطان شدند .‏ 
 بدین سبب پولُس رسول به همکار و هم‌ایمان خود تیموتاؤس گفت که این گونه افراد را با ملایمت و مهربانی تمام نصیحت کنند تا به خود آیند و از دام شیطان برَهَند .‏ 
 (‏ ۲تیموتاؤس ۲ :‏ ۲۳ -‏ ۲۶‏ )‏ جای شکی نیست که بهترین چاره این است که شخص مسیحی از همان ابتدا بکوشد با تمام وجود به حقیقت بچسبد و هیچ گاه قربانی افکار فاسد مرتدان نشود .‏ 
 متأسفانه والدین اوّلیهٔ ما دروغ‌های شیطان را رد نکردند و در نتیجه مرتد شدند .‏ 
 پس آیا صلاح است به مرتدان گوش کنیم ،‏ نشریات آن‌ها را بخوانیم یا سایت‌های آن‌ها را در اینترنت بخوانیم ؟‏ 
 اگر خدا و حقیقت را دوست داریم دست به چنین کاری نمی‌زنیم .‏ 
 به هیچ وجه نباید مرتدان را از دریچهٔ ابزاری که اشاره کردیم به خانه‌مان راه دهیم یا حتی به آن‌ها سلام کنیم چون که با این کار ‹ در کارهای قبیحشان شریک می‌گردیم .‏ › 
 (‏ ۲یوحنّا ۹ -‏ ۱۱‏ )‏ امید است هرگز فریب مکرهای ابلیس را نخوریم و دنباله‌رو معلّمان کاذب نشویم و « راه حقیقت » را ترک نکنیم .‏ 
 آن‌ها می‌خواهند ‹ تعالیم غلط و زیان‌بخش به میان ما آورند و با داستان‌های جعلی خود ،‏ ما را استثمار کنند .‏ › —‏ ۲پِطْرُس ۲ :‏ ۱ -‏ ۳‏ ،‏ ا ش .‏ 
 ۱۴ ،‏ ۱۵ .‏ 
 پولُس چه هشداری به پیران جماعت و همکار میسیونرش تیموتاؤس داد ؟‏ 
 پولُس رسول به پیران جماعت شهر اَفَسُس چنین هشدار داد :‏ « پس نگاه دارید خویشتن و تمامی آن گلّه را که روح‌القدس شما را بر آن اُسقف [ سرپرستان ] مقرّر فرمود تا کلیسای خدا را رعایت کنید که آن را به خون [ پسر ] خود خریده است .‏ 
 زیرا من می‌دانم که بعد از رحلت من گرگان درنده به میان شما درخواهند آمد که بر گلّه ترحّم نخواهند نمود ،‏ و از میان خودِ شما مردمانی خواهند برخاست که سخنان کج خواهند گفت تا شاگردان را در عقب خود بکشند .‏ » 
 (‏ اَعمال ۲۰ :‏ ۲۸ -‏ ۳۰‏ )‏ طولی نکشید که مرتدان قد علم کرده ،‏ « سخنان کج » در جماعت می‌گفتند .‏ 
 هنوز سال ۶۵ د .‏ 
 م .‏ 
 نرسیده بود که پولُس مجبور شد به تیموتاؤس جوان گوشزد کند تا « کلام خدا را بخوبی انجام دهد .‏ » 
 و سپس چنین هشدار داد :‏ « از یاوه‌گویی‌های حرام اعراض نما زیرا که تا به فزونی بی‌دینی ترقی خواهد کرد .‏ 
 و کلام ایشان ،‏ چون آکله [ خوره یا نوعی جذام ] می‌خورد و از آن جمله هیمیناؤس و فِلیطُس می‌باشند که ایشان از حقّ برگشته ،‏ می‌گویند که قیامت الآن شده است و بعضی را از ایمان منحرف می‌سازند .‏ » 
 بلی ،‏ ارتداد شروع شده بود !‏ 
 با وجود آن ،‏ پولُس وی را اطمینان داده ،‏ گفت :‏ « ولیکن بنیادِ ثابتِ خدا قائم است .‏ » —‏ ۲تیموتاؤس ۲ :‏ ۱۵ -‏ ۱۹‏ .‏ 
 ‏ با وجود مکرهای بزرگ‌ترین مرتد چرا موفق شده‌ایم تا به امروز وفاداری خود را به یَهُوَه و کلامش حفظ کنیم ؟‏ 
 شیطان برای تزلزل و فاسد کردن پرستش حقیقی بارها از رخنهٔ مرتدان استفاده کرده است اما هیچ وقت نتوانست موفق شود .‏ 
 برای مثال ،‏ تقریباً در سال ۱۸۶۸ بود که چارلز تِیز راسل شروع به بررسی دقیق بعضی از عقاید پایه‌ای کلیساها کرد و با حیرت تمام متوجه شد که کلیساها سیستم‌وارانه کتاب مقدّس را تحریف کرده‌اند .‏ 
 راسل با چند تن دیگر از حقیقتجویان گروهی را برای مطالعهٔ کتاب مقدّس در شهر پیتسبورگ در ایالت پنسیلوانیا در کشور ایالات متحدهٔ آمریکا تشکیل دادند .‏ 
 امروزه ،‏ نزدیک ۱۴۰ سال از تشکیل آن گروه می‌گذرد .‏ 
 قوم یَهُوَه در این مابین رشد چشمگیری در کسب معرفتی دقیق از خدا و کلامش و همچنین در پرورش محبت وی داشته است .‏ 
 شیطان مکار به حیله‌های متعددی متوسل شده است ولی هوشیاری و بیداری غلام امین و دانا به مسیحیان حقیقی کمک کرده است وفاداری خود را به یَهُوَه و کلامش حفظ کنند .‏ —‏ متّیٰ ۲۴ :‏ ۴۵‏ .‏ 
 هرگز اجازه ندهیم رئیس جهان بر ما تسلّط یابد 
 ۱۷ -‏ ۱۹ .‏ 
 دنیایی که در چنگال و قدرت ابلیس خوابیده است چیست و چرا نباید آن را دوست داشته باشیم ؟‏ 
 شیوه‌ای دیگر که شیطان با توسل به آن می‌کوشد ما را به دام خود اندازد ایجاد میل و کشش به سوی این دنیا است که از جامعهٔ انسان‌های خدانشناس تشکیل می‌شود .‏ 
 عیسی ابلیس را « رئیس این جهان » نامید ولی در ضمن اشاره کرد :‏ « در من چیزی ندارد » یا به عبارت دیگر شیطان بر او هیچ تسلّطی نداشت .‏ 
 (‏ یوحنّا ۱۴ :‏ ۳۰‏ )‏ امید است که شیطان بر ما نیز تسلّطی نیابد !‏ 
 البته بسیار واقفیم که « تمام دنیا در شریر خوابیده است .‏ » 
 (‏ ۱یوحنّا ۵ :‏ ۱۹‏ )‏ به همین علّت شیطان توانست « همهٔ ممالک جهان و جلال آن‌ها را » به عیسی نشان دهد و بگوید :‏ « اگر افتاده مرا سجده کنی ،‏ همانا این همه را به تو بخشم .‏ » 
 پسر خدا این پیشنهاد را بی‌درنگ و کاملاً رد کرد .‏ 
 (‏ متّیٰ ۴ :‏ ۸ -‏ ۱۰‏ )‏ دنیایی که شیطان رئیسش باشد از پیروان مسیح متنفر است .‏ 
 (‏ یوحنّا ۱۵ :‏ ۱۸ -‏ ۲۱‏ )‏ بی‌سبب نبود که یوحنّای رسول هشدار داد دنیا را دوست نداشته باشیم !‏ 
 یوحنّا در این راستا نوشت :‏ « دنیا را و آنچه در دنیاست دوست مدارید زیرا اگر کسی دنیا را دوست دارد ،‏ محبت پدر در وی نیست .‏ 
 زیرا که آنچه در دنیاست ،‏ از شهوت جسم و خواهش چشم و غرور زندگانی از پدر نیست بلکه از جهان است .‏ 
 و دنیا و شهوات آن در گذر است لٰکن کسی که به ارادهٔ خدا عمل می‌کند ،‏ تا به ابد باقی می‌ماند .‏ » 
 (‏ ۱یوحنّا ۲ :‏ ۱۵ -‏ ۱۷‏ )‏ ما مسیحیان نباید دنیا را دوست داشته باشیم زیرا راه‌های آن برای نَفْس گناه‌آلود و خطاکار دامی بزرگ است و کاملاً با معیارهای یَهُوَه خدا تناقض دارند .‏ 
 حال اگر متوجه شویم که دلمان به سوی دنیا کشیده می‌شود چه باید کنیم ؟‏ 
 باید به خدا دعا کرده ،‏ از او طلب قدرت کنیم تا این گرایش را از دل خود بزداییم و امیال نَفْسانی را در خود سرکوب کنیم .‏ 
 (‏ غَلاطیان ۵ :‏ ۱۶ -‏ ۲۱‏ )‏ در این راه باید بکوشیم ‹ خود را از آلایش دنیا نگاه داریم › چون که می‌دانیم « با فوج‌های روحانی شرارت در جای‌های آسمانی » در جدالیم که بر مردم این جهان بدکار تسلّط دارند و حکومت می‌کنند .‏ —‏ یعقوب ۱ :‏ ۲۷ ؛‏ اَفَسُسیان ۶ :‏ ۱۱ ،‏ ۱۲ ؛‏ ۲قُرِنتیان ۴ :‏ ۴‏ .‏ 
 ‏ چرا می‌توانیم بگوییم که ‹ از جهان نیستیم › ؟‏ 
 عیسی گفت که شاگردانش « از جهان نیستند چنانکه من از جهان نمی‌باشم .‏ » 
 (‏ یوحنّا ۱۷ :‏ ۱۶‏ )‏ مسیحیان مسح‌شده و یاران وقف‌شدهٔ آن‌ها همگی می‌کوشند از لحاظ اخلاقی و روحانی طاهر و جدا از دنیا بمانند .‏ 
 (‏ یوحنّا ۱۵ :‏ ۱۹ ؛‏ ۱۷ :‏ ۱۴ ؛‏ یعقوب ۴ :‏ ۴‏ )‏ و این دنیای بدکار و منحرف به ناچار از ما تنفر پیدا می‌کند زیرا نه فقط خود را از آلودگی آن دور نگه داشته‌ایم بلکه عدالت و درستکاری را نیز موعظه می‌کنیم .‏ 
 (‏ ۲پِطْرُس ۲ :‏ ۵‏ )‏ درست است که در حال حاضر چاره‌ای جز زندگی در کنار و همسایگی جامعهٔ منحرف بشری نداریم که مملوّ از فاسقان و زناکاران و ستمکاران و بت‌پرستان و دزدان و دروغگویان و میگساران است .‏ 
 (‏ ۱قُرِنتیان ۵ :‏ ۹ -‏ ۱۱ ؛‏ ۶ :‏ ۹ -‏ ۱۱ ؛‏ مکاشفه ۲۱ :‏ ۸‏ )‏ اما مجبور نیستیم که حتماً همان « روح جهان » یا هوای مسموم آن را استنشاق کنیم زیرا آن روح گناه‌آلود نیست که ما را به جلو می‌راند .‏ —‏ ۱قُرِنتیان ۲ :‏ ۱۲‏ .‏ 
 ابلیس را مجال ندهید 
 ۲۱ ،‏ ۲۲ .‏ 
 نصیحتی را که پولُس رسول در اَفَسُسیان ۴ :‏ ۲۶ ،‏ ۲۷ داد چگونه می‌توان به کار گرفت ؟‏ 
 آن روحی که ما را هدایت می‌کند روح پاک خداست نه « روح جهان .‏ » 
 در نتیجه روح خدا خصوصیاتی مانند محبت و خویشتن‌داری را در ما به وجود می‌آورد .‏ 
 (‏ غَلاطیان ۵ :‏ ۲۲ ،‏ ۲۳‏ )‏ این خصوصیات مانند سپری در مقابل حملات بی‌امان ابلیس از ایمان ما محافظت می‌کنند .‏ 
 شیطان می‌خواهد که ‹ مشوّش شویم و مرتکب گناه شویم › ولی روح خدا به ما کمک می‌کند ‹ خشم را ترک کنیم .‏ › 
 (‏ مزمور ۳۷ :‏ ۸ )‏ البته ممکن است گاهی اوقات به حق خشمگین شویم ولی نباید نصیحت پولُس را از یاد ببریم که گفت :‏ « خشم گیرید و گناه مورزید ؛‏ خورشید بر غیظ شما غروب نکند .‏ 
 ابلیس را مجال ندهید .‏ » —‏ اَفَسُسیان ۴ :‏ ۲۶ ،‏ ۲۷‏ .‏ 
 اگر غیظ یا خشم خود را تسکین ندهیم ممکن است به ارتکاب گناهی منجر شود .‏ 
 اگر عصبانیت ما فروکش نکند به ابلیس فرصت داده‌ایم تخم ناسازگاری را در جماعت بکارد یا ما را به گناه عمد تحریک کند .‏ 
 بدین دلیل است که اختلافات را باید به شیوه‌ای خداپسندانه به سرعت حل و فصل کرد .‏ 
 (‏ لاویان ۱۹ :‏ ۱۷ ،‏ ۱۸ ؛‏ متّیٰ ۵ :‏ ۲۳ ،‏ ۲۴ ؛‏ ۱۸ :‏ ۱۵ ،‏ ۱۶‏ )‏ پس بگذاریم روح خدا هادی اَعمال ما باشد ولی هرگز نگذاریم حتی خشم موجه تبدیل شود به خصومت ،‏ کینه و نفرت .‏ 
 ‏ در مقالهٔ بعدی به چه سؤالاتی جواب داده می‌شود ؟‏ 
 در این مقاله چندی از خصلت‌های ابلیس را بررسی کردیم و دیدیم که بسیار ضروری است از آن‌ها اجتناب کنیم .‏ 
 مبحث شیطان ممکن است در ذهن برخی از خوانندگان سؤال مطرح کند که آیا نباید از شیطان بترسیم ؟‏ 
 چرا شیطان تا این حد باعث اذیت و آزار مسیحیان می‌شود ؟‏ 
 چگونه می‌توانیم از چنگ شیطان در امان بمانیم ؟‏ 
 ‏ [ پاورقی ]‏ 
 لطفاً به مقاله‌های « آیا ابلیس واقعی است ؟‏ » 
 در برج دیده‌بانی شمارهٔ ۱۵ نوامبر ۲۰۰۵ (‏ انگل‍ .‏ )‏ 
 رجوع کنید .‏ 
 سؤالات زیر را جواب دهید 
 ‏ • چرا فرد مسیحی هرگز نباید به کسی تهمت یا افترا بزند ؟‏ 
 ‏ • طبق اوّل یوحنّا ۳ :‏ ۱۵ چگونه ممکن است کسی ندانسته قاتل شود و چگونه می‌توان از آن جلوگیری کرد ؟‏ 
 ‏ • با مرتدان چگونه باید برخورد کرد و چرا ؟‏ 
 ‏ • چرا نباید دنیا را دوست داشته باشیم ؟‏ 
 ‏ [ تصویر در صفحهٔ ۵ ]‏ 
 هرگز به ابلیس فرصت نمی‌دهیم که همبستگی مسیحی ما را متلاشی کند 
 ‏ [ تصاویر در صفحهٔ ۶ ]‏ 
 چرا یوحنّای رسول هشدار داد دنیا را دوست نداشته باشیم ؟‏ 
 با ابلیس مقاومت کنید تا از شما بگریزد !‏ 
 ‏ « خدا را اطاعت نمایید و با ابلیس مقاومت کنید تا از شما بگریزد .‏ » —‏ یعقوب ۴ :‏ ۷‏ .‏ 
 ۱ ،‏ ۲ .‏ 
 الف )‏ کدام خصلت ابلیس در سخنان اِشَعْیا باب ۱۴ برجسته شده است ؟‏ 
 ب )‏ جواب چه سؤالاتی را در این مقاله بررسی خواهیم کرد ؟‏ 
 ابلیس مظهر خودخواهی و تکبّر محض است .‏ 
 توصیفی که اِشَعْیای نبی از غرور وی به تحریر درآورد بسیار درخور ابلیس است .‏ 
 بیش از صد سال قبل از اینکه بابل به یک اَبَرقدرت جهانی تبدیل شود یَهُوَه غرور و خودبینی آن را محکوم کرد .‏ 
 اما بابل را طوری سرزنش کرد که گویی قومش اسرائیل آن سخنان را علیه « پادشاه بابل » به زبان می‌راند .‏ 
 به بابل گفته شد :‏ « تو در دل خود می‌گفتی :‏ ‹ به آسمان صعود نموده ،‏ کرسی خود را بالای ستارگان خدا [ یعنی دودمان سلطنتی داود ] خواهم افراشت .‏ .‏ .‏ .‏ 
 مثل حضرت اعلیٰ خواهم شد .‏ › 
 » (‏ اِشَعْیا ۱۴ :‏ ۳ ،‏ ۴ ،‏ ۱۲ -‏ ۱۵ ؛‏ اعداد ۲۴ :‏ ۱۷ )‏ غرور « پادشاه بابل » شباهت عجیبی به تکبّر شیطان « خدای این جهان » داشت .‏ 
 (‏ ۲قُرِنتیان ۴ :‏ ۴‏ )‏ پس شیطان نیز بزودی به عاقبتی مانند عاقبت ننگین سلسله پادشاهان بابل دچار خواهد شد .‏ 
 تا زمانی که شیطان زنده است همیشه با سؤالاتی از این قبیل روبرو خواهیم بود :‏ آیا لازم است از شیطان بترسیم ؟‏ 
 چرا شیطان مردم را به آزار مسیحیان تحریک می‌کند ؟‏ 
 چه باید کنیم تا شیطان بر ما چیره نشود ؟‏ 
 آیا لازم است از شیطان بترسیم ؟‏ 
 ۳ ،‏ ۴ .‏ 
 چرا مسیحیان مسح‌شده و یاران مسیحی دیگرشان از ابلیس نمی‌ترسند ؟‏ 
 عیسی مسیح با سخنان خود مسیحیان مسح‌شده را بسیار دلگرمی داده ،‏ می‌گوید :‏ « از آن زحماتی که خواهی کشید مترس !‏ 
 اینک ابلیس بعضی از شما را در زندان خواهد انداخت تا تجربه کرده شوید و مدت ده روز زحمت خواهید کشید .‏ 
 لٰکن تا به مرگ امین باش تا تاج حیات را به تو دهم .‏ » 
 (‏ مکاشفه ۲ :‏ ۱۰‏ )‏ بدین دلیل ،‏ مسیحیان مسح‌شده و مسیحیانی که بر زمین زندگی جاودان خواهند داشت از ابلیس ترسی به خود راه نمی‌دهند .‏ 
 البته شجاعت آن‌ها را نباید حمل بر تهوّر ارثی و خصلت باطنی آن‌ها دانست .‏ 
 برعکس ،‏ شجاعت این مسیحیان از خداترسی ایشان سرچشمه می‌گیرد زیرا ‹ زیر سایهٔ بال‌های او پناه می‌برند .‏ › —‏ مزمور ۳۴ :‏ ۹ ؛‏ ۳۶ :‏ ۷ .‏ 
 پیروان عیسی مسیح در قرن اوّل با وجود تمام رنج‌هایی که به خاطر ایمانشان متحمّل شدند توانستند وفاداری خود را حتی تا پای مرگ ثابت کنند .‏ 
 آن‌ها نگذاشتند ترس و وحشت از قدرت شیطان بر آن‌ها چیره شود و آن‌ها را به زانو درآورد .‏ 
 چرا که آن مسیحیان اعتماد داشتند که یَهُوَه هرگز آنانی را که وفاداری خود را به او ثابت کرده‌اند ترک نخواهد کرد .‏ 
 امروزه نیز مسیحیان مسح‌شده و یاران مسیحی دیگرشان مصممند در مقابل حملات و آزارها وفاداری خود را حفظ کنند .‏ 
 وجود این ،‏ پولُس رسول خاطرنشان کرد که شیطان ابلیس قادر است سبب مرگ انسان‌ها شود .‏ 
 آیا این قدرت وی باید باعث ترس و واهمهٔ ما شود ؟‏ 
 ‏ از محتوای عبرانیان ۲ :‏ ۱۴ ،‏ ۱۵ چه می‌فهمیم ؟‏ 
 پولُس رسول نوشت که عیسی در خون و جسم شریک شد یا به عبارت دیگر با بدنی جسمانی آمد « تا به وساطت موت ،‏ صاحب قدرت موت یعنی ابلیس را تباه سازد ،‏ و آنانی را که از ترس موت ،‏ تمام عمر خود گرفتار بندگی می‌بودند ،‏ آزاد گرداند .‏ » 
 (‏ عبرانیان ۲ :‏ ۱۴ ،‏ ۱۵‏ )‏ شیطان ابلیس که همان « صاحب قدرت موت » است بر یهودای اسخریوطی چیره شد و سپس به وسیلهٔ روحانیون یهود و رومیان عیسی را اعدام کرد .‏ 
 (‏ لوقا ۲۲ :‏ ۳ ؛‏ یوحنّا ۱۳ :‏ ۲۶ ،‏ ۲۷‏ )‏ اما چون عیسی مرگی قربانی‌گونه داشت می‌تواند انسان‌های گناهکار را از چنگال شیطان برهاند و راه زندگی جاودانی را برایشان هموار سازد .‏ —‏ یوحنّا ۳ :‏ ۱۶‏ .‏ 
 ۶ ،‏ ۷ .‏ 
 شیطان تا چه اندازه قدرت دارد سبب مرگ شود ؟‏ 
 شیطان تا چه اندازه قدرت دارد سبب مرگ شود ؟‏ 
 یکی اینکه شیطان از همان اوان هستی بشر با شرارت تمام به آن‌ها دروغ گفت و با گمراه کردنشان اسباب مرگ آن‌ها را فراهم کرد .‏ 
 امروزه زندگی همهٔ انسان‌ها دیر یا زود به مرگ می‌انجامد .‏ 
 دلیل آن نیز گناه آدم است که به همهٔ انسان‌ها سرایت کرده است .‏ 
 از این رو ،‏ خانوادهٔ بشری چیزی جز مرگ را از او به ارث نبرده است .‏ 
 (‏ رومیان ۵ :‏ ۱۲‏ )‏ دیگر اینکه عاملان شیطان با آزارهای خود به عابدان یَهُوَه اذیت فراوانی رسانده‌اند و همان طور که از نمونهٔ عیسی مسیح می‌بینیم ،‏ گاهی نیز موفق شده‌اند چندی از آن‌ها را به قتل برسانند .‏ 
 با وجود تمام این‌ها اشتباه خواهد بود اگر گمان کنیم که شیطان قادر است هر که را بخواهد به قتل برساند .‏ 
 خدا آنانی را که به او تعلّق دارند می‌شناسد و از آن‌ها محافظت می‌کند و هرگز اجازه نخواهد داد شیطان همهٔ عابدان او را از پهنهٔ زمین محو سازد .‏ 
 (‏ رومیان ۱۴ :‏ ۸‏ )‏ البته می‌دانیم که یَهُوَه اجازه می‌دهد قومش تا حدّی آزار و اذیت ببینند و احتمالاً بعضی از ما نیز به علّت این گونه آزارها با مرگ مواجه می‌شوند .‏ 
 اما در مقابل ،‏ کلام خدا وعدهٔ اطمینان‌بخش رستاخیز کسانی را می‌دهد که در « کتاب یادگاری » خدا نامشان مرقوم است .‏ 
 و شیطان نیز که کاملاً به این حقیقت واقف است به هیچ صورت نمی‌تواند از بازگرداندن حیات به کسی جلوگیری کند !‏ —‏ مَلاکی ۳ :‏ ۱۶ ؛‏ یوحنّا ۵ :‏ ۲۸ ،‏ ۲۹ ؛‏ اَعمال ۲۴ :‏ ۱۵‏ .‏ 
 چرا شیطان به ما آزار و اذیت می‌رساند ؟‏ 
 ‏ چرا شیطان به خادمان خدا آزار می‌رساند ؟‏ 
 اگر یکی از خادمان وفادار خدایید پس بدانید که همین دلیل برای شیطان کافی است تا شما را هدف حملات خود قرار دهد .‏ 
 منظور او از این حملات این است که شما ایمان خود را زیر پا بگذارید .‏ 
 نباید فراموش کنیم که ما رابطه‌ای بسیار گرانقدر و پرمنزلت با پدر آسمانی خود داریم که شیطان را به خشم می‌آورد .‏ 
 حسادتش او را تحریک می‌کند در صدد خراب کردن آن رابطه برآید .‏ 
 این گونه عکس‌العمل برای ما تعجب‌آور نیست .‏ 
 زیرا می‌دانیم که در باغ عدن یَهُوَه نبوّت کرد که بین « زن » مجازی او و « مار » و همچنین بین « ذریّت » آن‌ها ،‏ یعنی وفاداران هر یک از آن دو ،‏ دشمنی و خصومت خواهد بود .‏ 
 (‏ پیدایش ۳ :‏ ۱۴ ،‏ ۱۵ )‏ کتاب مقدّس ابلیس را « آن مار قدیمی » می‌خواند و نشان می‌دهد که وقت کمی به نابودی او باقی مانده است و بدین جهت بسیار بسیار خشمگین است .‏ 
 (‏ مکاشفه ۱۲ :‏ ۹ ،‏ ۱۲‏ )‏ پس تا زمانی که دشمنی و عداوت بین آن دو « ذریّت » برقرار است ،‏ عابدان وفادار یَهُوَه باید انتظار آزار و اذیت‌های شیطان را داشته باشند .‏ 
 (‏ ۲تیموتاؤس ۳ :‏ ۱۲‏ )‏ آیا می‌دانید دلیل اصلی حملهٔ شیطان به ما چیست ؟‏ 
 ۹ ،‏ ۱۰ .‏ 
 ابلیس چه مسائلی را مطرح ساخته است و این مسائل چگونه به رفتار انسان‌ها مربوط می‌شود ؟‏ 
 ابلیس مسئلهٔ سلطنت بر عالَم را مطرح ساخته است که مستلزم جواب است .‏ 
 وی چندی بعد مسئلهٔ دیگری مطرح کرد که به مسئلهٔ اوّل مربوط است و وفاداری انسان‌ها به خالقشان را زیر سؤال می‌برد .‏ 
 از این رو بود که شیطان برآن شد ایّوب ،‏ مردی راستکار را مورد حملات بی‌امان خود قرار دهد .‏ 
 در این مورد شیطان چه هدفی را دنبال می‌کرد ؟‏ 
 او می‌خواست ایّوب را مجبور کند وفاداری خود را به خدا زیر پا بگذارد .‏ 
 در آن مورد شیطان ابلیس از همسر ایّوب و سه نفر « تسلّی‌دهندگان مزاحم » برای خرد کردن ایّوب استفاده کرد .‏ 
 کتاب ایّوب به وضوح نشان می‌دهد که ابلیس مقابل خدا قد علم کرده ،‏ ادعا نمود که اگر خدا اجازه دهد او انسان‌ها را آزمایش کند هیچ کس به خدا وفادار نمی‌ماند .‏ 
 اما برخلاف ادعای ابلیس ایّوب به خدا وفادار ماند و با این کار دروغگویی او را برملا ساخت .‏ 
 (‏ ایّوب ۱ :‏ ۸ –‏ ۲ :‏ ۹ ؛‏ ۱۶ :‏ ۲ ؛‏ ۲۷ :‏ ۵ ؛‏ ۳۱ :‏ ۶ )‏ ابلیس امروزه نیز همین کار را می‌کند یعنی سعی دارد با حمله به شاهدان یَهُوَه آن‌ها را مجبور به پیمان‌شکنی با یَهُوَه کند و بدین صورت می‌خواهد ادعای خود را ثابت کند .‏ 
 البته آگاهی از اینکه ابلیس با آزار دادن ما می‌خواهد وفاداری‌مان را به خدا از بین ببرد ،‏ به ما کمک می‌کند شجاع و قوی بمانیم .‏ 
 (‏ تثنیه ۳۱ :‏ ۶ )‏ خدای ما فرمانفرما و سلطان عالَم است و می‌تواند به ما در حفظ وفاداری کمک کند .‏ 
 پس بیایید با وفاداری خود همیشه دل یَهُوَه را شاد کنیم و به او فرصتی دهیم تا به شیطان ابلیس جوابی دندان‌شکن دهد .‏ —‏ امثال ۲۷ :‏ ۱۱ .‏ 
 ‏ « از شریر ما را رهایی ده »‏ 
 ‏ منظور از عبارت « ما را در آزمایش میاور » چیست ؟‏ 
 حفظ وفاداری کاری آسان نیست بلکه مستلزم دعا و تضرّع است .‏ 
 سخنانی که عیسی در دعای نمونه گفت در این خصوص بسیار تشویق‌کننده‌اند .‏ 
 در قسمتی از آن دعا عیسی گفت :‏ « ما را در آزمایش میاور ،‏ بلکه از شریر ما را رهایی ده .‏ » 
 (‏ متّیٰ ۶ :‏ ۱۳‏ )‏ یَهُوَه خدا کسی را در آزمایش نمی‌اندازد و به سوی گناه سوق نمی‌دهد .‏ 
 (‏ یعقوب ۱ :‏ ۱۳‏ )‏ اما در بعضی موارد در کتاب مقدّس متونی را می‌خوانیم که گویی اوست که مسبب بعضی بدی‌هاست ،‏ در صورتی که او صرفاً اجازه می‌دهد این گونه بدی‌ها رخ دهد .‏ 
 (‏ روت ۱ :‏ ۲۰ ،‏ ۲۱ )‏ پس اگر طبق سخنان عیسی دعا کنیم در واقع از یَهُوَه تقاضا می‌کنیم ما را هنگام آزمایش و وسوسه ترک نکند .‏ 
 و او هیچ گاه این کار را نخواهد کرد زیرا در کلامش آمده است :‏ « خدا امین است که نمی‌گذارد شما فوق طاقت خود آزموده شوید ،‏ بلکه با تجربه مَفَرّی نیز می‌سازد تا یارای تحمّل آن را داشته باشید .‏ » —‏ ۱قُرِنتیان ۱۰ :‏ ۱۳‏ .‏ 
 ‏ چرا به خدا دعا می‌کنیم تا ‹ از شریر ما را رهایی دهد › ؟‏ 
 عیسی پس از اشاره به آزمایش در آن دعا ،‏ می‌گوید :‏ « از شریر ما را رهایی ده .‏ » 
 پس بسیار مهم است که برای رهایی یافتن از ابلیس شریر در دعا به خدا روی آوریم .‏ 
 البته ابلیس سعی خواهد کرد ما را در تنگنا قرار دهد تا بر ضدّ خدا گناه کنیم .‏ 
 (‏ ۱تَسّالونیکیان ۳ :‏ ۵‏ )‏ پس وقتی به پدر آسمانی خود دعا می‌کنیم ‹ از شریر ما را رهایی دهد › در واقع از او تقاضا می‌کنیم ما را هدایت و کمک کند تا مبادا ابلیس بر ما چیره شود .‏ 
 نگذارید ابلیس بر شما چیره شود 
 ۱۳ ،‏ ۱۴ .‏ 
 چرا جماعت قُرِنتُس می‌باید طرز برخورد خود را با کسی که به علّت فساد جنسی از جماعت اخراج شده بود تغییر می‌دادند ؟‏ 
 پولُس رسول با اشاره به موردی که در جماعت قُرِنتُس پیش آمده بود برادران آن جماعت را ترغیب کرد از خود گذشت و بخشش نشان دهند و گفت :‏ « هر که را چیزی عفو نمایید ،‏ من نیز می‌کنم زیرا که آنچه من عفو کرده‌ام ،‏ هر گاه چیزی را عفو کرده باشم ،‏ به خاطر شما به حضور مسیح کرده‌ام ،‏ تا شیطان بر ما برتری نیابد ،‏ زیرا که از مکاید او بی‌خبر نیستیم .‏ » 
 (‏ ۲قُرِنتیان ۲ :‏ ۱۰ ،‏ ۱۱‏ )‏ بلی ،‏ ابلیس می‌تواند به راه‌های گوناگون بر ما برتری یابد یا چیره شود .‏ 
 ولی چه باعث شده بود پولُس چنین نصیحتی به آن جماعت بکند ؟‏ 
 پولُس قبل از آن مجبور شده بود به جماعت قُرِنتُس تذکری بدهد زیرا اجازه داده بودند مردی فاسد هنوز به عنوان برادر در جماعت بماند .‏ 
 مطمئناً چنین وضعیتی شیطان را خیلی خوشحال می‌کرد چرا که نام جماعت به سبب « زنایی که در میان امّت‌ها هم نیست » ننگین شده بود .‏ 
 پس از آن تذکر شخص خطاکار بالاخره از جماعت اخراج شد .‏ 
 (‏ ۱قُرِنتیان ۵ :‏ ۱ -‏ ۵ ،‏ ۱۱ -‏ ۱۳‏ )‏ پس از چندی همان مرد از گناه خود توبه کرد .‏ 
 حال اگر جماعت آن مرد را نمی‌بخشیدند و دوباره او را به میان خود نمی‌پذیرفتند شیطان ابلیس فرصتی می‌یافت به شکلی دیگر بر آن‌ها چیره شود .‏ 
 چرا ؟‏ 
 زیرا اگر با او برخوردی تند و ناملایم می‌داشتند و یا رحم و ترحّم از خود نشان نمی‌دادند ،‏ درست مثل خود شیطان عمل می‌کردند .‏ 
 اگر رفتار آن‌ها طوری می‌بود که ‹ افزونی غم او را در کام خود فرو می‌برد › و دیگر از سعی و کوشش دست برمی‌داشت ،‏ آن جماعت ،‏ مخصوصاً پیران آن ،‏ می‌بایست در مقابل یَهُوَه خدای رحمت حساب پس می‌دادند .‏ 
 (‏ ۲قُرِنتیان ۲ :‏ ۷ ؛‏ یعقوب ۲ :‏ ۱۳ ؛‏ ۳ :‏ ۱‏ )‏ پس امید است هیچ شخص مسیحی با سنگدلی ،‏ تندخویی و عدم ترحّم نادانسته از شیطان تقلید نکند .‏ 
 زره خدا از ما محافظت می‌کند 
 ‏ ما مسیحیان در چه جدالی درگیریم و پیروزی ما به چه عاملی بستگی دارد ؟‏ 
 اگر بخواهیم از دست ابلیس رهایی یابیم یا آزاد بمانیم باید علیه قوای زورآور شیاطین او دست به جنگ روحانی بزنیم .‏ 
 در مقایسه با دیوها احتمال پیروزی ما بسیار ناچیز است یا اصلاً ممکن نیست مگر اینکه ‹ اسلحهٔ کامل خدا را برداریم .‏ › 
 (‏ اَفَسُسیان ۶ :‏ ۱۱ -‏ ۱۸‏ )‏ یکی از زره‌ها و سلاح‌هایی که یَهُوَه در اختیار می‌گذارد « جوشن [ زره ] عدالت » است .‏ 
 (‏ اَفَسُسیان ۶ :‏ ۱۴‏ )‏ شاؤل ،‏ پادشاه اسرائیل باستان از خدا فرمانبرداری نکرد و خدا نیز روح مقدّس خویش را از او سلب کرد .‏ 
 (‏ ۱سموئیل ۱۵ :‏ ۲۲ ،‏ ۲۳ )‏ ولی اگر ما راستکاری و عدالت را پیشه و زره کامل خدا را به تن کنیم ،‏ او نیز روح‌القدس خود را برای محافظت از ما به ما می‌دهد تا قربانی شیطان و دیوهایش نشویم .‏ —‏ امثال ۱۸ :‏ ۱۰ .‏ 
 ‏ چگونه می‌توانیم همواره در مقابل حملات شیاطین در امان باشیم ؟‏ 
 اگر بخواهیم همواره در مقابل حملات شیاطین در امان باشیم نیاز به کمک‌های متعددی داریم .‏ 
 یکی از آن‌ها خواندن کلام خدا و نیز نشریاتی است که « ناظر امین و دانا » تهیه می‌کند .‏ 
 این‌ها را باید خوب و مرتب بخوانیم و با مهارت از آن‌ها استفاده کنیم .‏ 
 (‏ لوقا ۱۲ :‏ ۴۲‏ )‏ در این صورت مطابق تذکر پولُس ذهن خود را با مطالب روحانی و سالم پر خواهیم ساخت .‏ 
 پولُس چنین نصیحت کرد :‏ « خلاصه ای برادران ،‏ هر چه راست باشد و هر چه مجید و هر چه عادل و هر چه پاک و هر چه جمیل و هر چه نیک‌نام است و هر فضیلت و هر مدحی که بوده باشد ،‏ در آن‌ها تفکّر کنید .‏ » —‏ فیلِپّیان ۴ :‏ ۸‏ .‏ 
 ‏ چه چیزهایی به ما کمک می‌کنند بشارت را به نحو مؤثر موعظه کنیم ؟‏ 
 یک موهبت دیگر یَهُوَه این است که به ما کمک می‌کند ‹ نعلین یا کفش انجیل صلح و آرامش را در پا کنیم .‏ › 
 (‏ اَفَسُسیان ۶ :‏ ۱۵‏ )‏ اگر به نحو منظم در جلسات مسیحی شرکت و حضور داشته باشیم می‌توانیم در موعظهٔ بشارت ملکوت نیز سهم بسزایی داشته باشیم .‏ 
 آموزش و تعلیم حقیقت به شخصی دیگر و دیدن برکات و آزادی روحانی که از این طریق نصیب او می‌شود مایهٔ شادی واقعی ما است !‏ 
 (‏ یوحنّا ۸ :‏ ۳۲‏ )‏ اگر سلاح دیگر یعنی « شمشیر روح را که کلام خداست » به دست گیریم می‌توانیم تعالیم کاذب را که مثل « قلعه‌ها » قد علم کرده‌اند به آسانی منهدم سازیم .‏ 
 (‏ اَفَسُسیان ۶ :‏ ۱۷ ؛‏ ۲قُرِنتیان ۱۰ :‏ ۴ ،‏ ۵‏ )‏ مهارت در استفاده از کتاب مقدّس ،‏ کلام مکتوب خدا ،‏ به ما کمک می‌کند تا هم حقیقت را تعلیم دهیم و هم از گرفتار شدن در مکرهای شیطان اجتناب کنیم .‏ 
 ‏ چگونه می‌توانیم ‹ با مکرهای ابلیس مقاومت کنیم ؟‏ ›‏ 
 پولُس توضیح اجزای سلاح زره‌مانند ما را که خدا فراهم کرده است چنین آغاز کرد :‏ « خلاصه ای برادران من ،‏ در خداوند و در توانایی قوّتِ او زورآور شوید .‏ 
 اسلحهٔ تمام خدا را بپوشید تا بتوانید با مکرهای ابلیس مقاومت کنید .‏ » 
 (‏ اَفَسُسیان ۶ :‏ ۱۰ ،‏ ۱۱‏ )‏ فعل یونانی که « مقاومت کنید » ترجمه شده است معمولاً به دفاع سربازی از سنگر و موضع خود اشاره می‌کند .‏ 
 ما نیز در این جنگ مجازی سنگر و موضع خود را رها نمی‌کنیم و هر چند شیطان مکار بکوشد اتحاد ما را از بین ببرد و تعلیم ما را خنثی و ما را مجبور کند وفاداری خود را زیر پا بگذاریم با او به مقاومت برمی‌خیزیم .‏ 
 تا به امروز شیطان موفق نشده است به اهداف خود دست یابد و هرگز هم موفق نخواهد شد .‏ 
 * 
 با ابلیس مقاومت کنید تا از شما بگریزد 
 ‏ چگونه می‌توانیم برای مقاومت با ابلیس دست به حمله بزنیم ؟‏ 
 بلی ،‏ ما انسان‌ها می‌توانیم در این جنگ روحانی در مقابله با ابلیس و شیاطینش پیروز شویم .‏ 
 هیچ دلیلی وجود ندارد از آن‌ها بترسیم زیرا یعقوب ،‏ یکی از شاگردان عیسی نوشت :‏ « پس خدا را اطاعت نمایید و با ابلیس مقاومت کنید تا از شما بگریزد .‏ » 
 (‏ یعقوب ۴ :‏ ۷‏ )‏ یکی از راه‌های مقاومت با شیطان و دیوهایش این است که به هیچ وجه به اَعمال ارتباط با ارواح دست نزنیم و به آن‌ها نزدیک نشویم ؛‏ با این کار در واقع دست به حمله می‌زنیم .‏ 
 کتاب مقدّس به وضوح نشان می‌دهد که خادمان یَهُوَه هرگز نباید به طالع‌بینی ،‏ فال‌بینی ،‏ غیب‌گویی و ارتباط با ارواح دست بزنند .‏ 
 اگر ایمان خود را قوی نگه داشته باشیم لزومی نیست از سِحر و طلسم کسی بترسیم .‏ —‏ اعداد ۲۳ :‏ ۲۳ ؛‏ تثنیه ۱۸ :‏ ۱۰ -‏ ۱۲ ؛‏ اِشَعْیا ۴۷ :‏ ۱۲ -‏ ۱۵ ؛‏ اَعمال ۱۹ :‏ ۱۸ -‏ ۲۰‏ .‏ 
 ‏ چگونه می‌توانیم با شیطان مقاومت کنیم ؟‏ 
 راه دیگر نیز این است که با پای‌بندی به معیار و حقیقت کتاب مقدّس با سرسختی تمام ‹ با ابلیس مقاومت کنیم .‏ › 
 دنیا با شیطان توافق و دوستی دارد زیرا شیطان خدای این دنیاست .‏ 
 (‏ ۲قُرِنتیان ۴ :‏ ۴‏ )‏ به این دلیل است که خصلت‌های دنیوی مانند غرور و تکبّر ،‏ خودخواهی و خودبینی ،‏ فساد جنسی ،‏ خشونت و مادی‌گرایی از خود نشان نمی‌دهیم .‏ 
 و در ضمن می‌دانیم که وقتی عیسی با وسوسه‌ها و حملات شیطان روبرو شد توانست آن‌ها را با استفاده از کلام خدا خنثی سازد و در نتیجه شیطان چاره‌ای جز گریز از عیسی نداشت .‏ 
 (‏ متّیٰ ۴ :‏ ۴ ،‏ ۷ ،‏ ۱۰ ،‏ ۱۱‏ )‏ شیطان از ما نیز خواهد گریخت اگر همیشه خود را مطیع یَهُوَه گردانیم و با دعا به او توکّل کنیم .‏ 
 (‏ اَفَسُسیان ۶ :‏ ۱۸‏ )‏ با کمک و حمایت یَهُوَه و پسر مهربانش ،‏ هیچ کس ،‏ حتی شیطان ابلیس نیز نمی‌تواند به ما صدمه‌ای جبران‌ناپذیر رساند .‏ —‏ مزمور ۹۱ :‏ ۹ -‏ ۱۱ .‏ 
 ‏ [ پاورقی ]‏ 
 برای اطلاعات بیشتر در مورد زره روحانی خدا لطفاً به برج دیده‌بانی شمارهٔ ۱۵ مه ۱۹۹۲ صفحات ۲۱ -‏ ۲۳ (‏ انگل‍ .‏ )‏ 
 رجوع کنید .‏ 
 به سؤالات زیر جواب دهید 
 ‏ • آیا لازم است از شیطان بترسیم ؟‏ 
 ‏ • چرا شیطان به خادمان خدا آزار می‌رساند ؟‏ 
 ‏ • چرا به خدا دعا می‌کنیم که ‹ از شریر رهایی یابیم › ؟‏ 
 ‏ • چگونه می‌توانیم در جنگ روحانی پیروزمند شویم ؟‏ 
 ‏ [ تصویر در صفحهٔ ۸ ]‏ 
 پیروان شجاع عیسی در قرن اوّل حتی تا پای مرگ وفاداری خود را حفظ کردند 
 ‏ [ تصویر در صفحهٔ ۹ ]‏ 
 ابلیس نمی‌تواند از رستاخیز آنانی که در حافظهٔ یَهُوَه هستند جلوگیری کند 
 ‏ [ تصویر در صفحهٔ ۱۰ ]‏ 
 آیا دعا می‌کنید تا ‹ از شریر رهایی یابید › ؟‏ 
 ‏ [ تصویر در صفحهٔ ۱۱ ]‏ 
 آیا ‹ اسلحهٔ کامل خدا › را به تن کرده‌اید ؟‏ 
 از صبر یَهُوَه تقلید کنید 
 ‏ « خداوند در وعدهٔ خود تأخیر نمی‌نماید .‏ .‏ .‏ 
 بلکه بر شما تحمّل می‌نماید .‏ » —‏ ۲پِطْرُس ۳ :‏ ۹‏ .‏ 
 ‏ یَهُوَه چه موهبت بی‌همتایی پیش روی انسان‌ها گذاشته است ؟‏ 
 یَهُوَه موهبتی برای ما در نظر گرفته است که هیچ کس دیگر قادر به عطای آن نیست .‏ 
 آنچه او به ما ارزانی خواهد کرد چنان گرانقدر و شگفت‌انگیز است که نه می‌توان آن را با پول و طلا خرید و نه می‌توان با تلاش و زحمت به دست آورد .‏ 
 موهبتی که یَهُوَه پیش روی ما گذاشته است زندگی جاودانی است که برای اکثر ما به مفهوم یک زندگی بی‌پایان روی کرهٔ زمین است .‏ 
 (‏ یوحنّا ۳ :‏ ۱۶‏ )‏ واقعاً که چه مسرّتی !‏ 
 دیگر از بدی و جدال و خشونت و فقر و جنایت خبری نخواهد بود .‏ 
 حتی مرگ و بیماری نیز محو و نابود خواهد شد .‏ 
 همهٔ انسان‌ها بالاخره به یک زندگی آرام دست خواهند یافت و تحت حکومت آسمانی خدا به اتحاد و همبستگی بی‌سابقه‌ای خواهند رسید .‏ 
 وه چه دنیایی خواهد بود !‏ 
 کیست که مشتاق دیدن آن روز نباشد ؟‏ —‏ اِشَعْیا ۹ :‏ ۶ ،‏ ۷ ؛‏ مکاشفه ۲۱ :‏ ۴ ،‏ ۵‏ .‏ 
 ‏ چرا یَهُوَه هنوز دنیای پلید را از میان برنداشته است ؟‏ 
 یَهُوَه نیز مشتاق است روزی همهٔ زمین را به بهشتی دلپذیر تبدیل کند .‏ 
 زیرا که او خدای عدالت و انصاف نیز است .‏ 
 (‏ مزمور ۳۳ :‏ ۵ )‏ دیدن دنیای بی‌اعتنا به عدالت که با وقاحت تمام به اصول و مرام‌های انصاف و راستکاری پشت پا زده است دل یَهُوَه را شاد نمی‌کند .‏ 
 خیر ،‏ دنیایی که با خدا بی‌حرمتی می‌کند و با قومش بدرفتاری ،‏ هیچ گاه نمی‌تواند او را خوشنود سازد .‏ 
 با وجود تمام این‌ها ،‏ خدا به دلایلی بسیار موجه هنوز این دنیای شیطانی را از میان برنداشته است .‏ 
 آنچه خدا را تا امروز از نابود ساختن عوامل شرارت بازداشته است عجز و ناتوانی وی نیست بلکه حقانیت حکومت او بر کرهٔ زمین و انسان‌ها است که انهدام دنیا را به تعویق انداخته است .‏ 
 به منظور حل و فصل منصفانهٔ این مسئله یَهُوَه صبر زیادی از خود نشان داده است .‏ 
 متأسفانه امروزه این خصوصیات شایسته در خیلی از انسان‌ها دیده نمی‌شود .‏ 
 ‏ الف )‏ مفهوم کلماتی که در زبان‌های عبری و یونانی کتاب مقدّس « صبر » و « تحمّل » ترجمه شده‌اند چیست ؟‏ 
 ب )‏ در باقی مقاله به چه سؤالاتی جواب خواهیم داد ؟‏ 
 در زبان اصلی یونانی کتاب مقدّس کلمه‌ای آمده است که کتاب مقدّس فارسی آن را ۲ مرتبه « صبر » و ۱ مرتبه « تحمّل » ترجمه کرده است .‏ 
 ترجمهٔ تحت‌اللفظی آن « روحیهٔ طویل » می‌باشد و بدین علّت اغلب « حلم » ترجمه شده است .‏ 
 کلمهٔ « صبر ،‏ » هم در عبری و هم در یونانی در اصل مفهوم شکیبایی و دیرخشمی را می‌رساند .‏ 
 با توجه به این‌ها باید پرسید :‏ صبر یَهُوَه چه فایده‌ای برای ما دارد ؟‏ 
 با مشاهدهٔ صبر و تحمّلی که یَهُوَه و خادمان وفادارش در طول قرون از خود نشان داده‌اند به چه نتیجه‌ای می‌رسیم ؟‏ 
 آیا صبر یَهُوَه حد و مرز دارد ؟‏ 
 اگر نه ،‏ چگونه به این نتیجه می‌رسیم ؟‏ 
 بیایید به جواب این سؤالات بپردازیم .‏ 
 صبر یَهُوَه را ملاحظه کنید 
 ‏ پِطْرُس رسول در توصیف صبر یَهُوَه چه گفت ؟‏ 
 پِطْرُس رسول در توصیف صبر و تحمّل یَهُوَه چنین نوشت :‏ « لٰکن ای حبیبان ،‏ این یک چیز از شما مخفی نماند که یک روز نزد خدا چون هزار سال است و هزار سال چون یک روز .‏ 
 خداوند در وعدهٔ خود تأخیر نمی‌نماید چنانکه بعضی تأخیر می‌پندارند بلکه بر شما تحمّل می‌نماید چون نمی‌خواهد که کسی هلاک گردد بلکه همه به توبه گرایند .‏ » 
 (‏ ۲پِطْرُس ۳ :‏ ۸ ،‏ ۹‏ )‏ در این آیه لطفاً به دو نکته توجه کنید که به ما کمک می‌کنند صبر یَهُوَه را بهتر درک کنیم .‏ 
 ‏ زمان برای یَهُوَه چه مفهومی دارد و دیدگاه او از زمان چه تأثیری بر اَعمال و تصمیمات او می‌گذارد ؟‏ 
 نکتهٔ اوّل این است که زمان برای یَهُوَه مفهومی دیگر و متفاوت با درک ما از آن دارد .‏ 
 برای خدای ازلی و ابدی هزار سال یک روز بیش نیست .‏ 
 از این رو ،‏ هیچ گاه تحت فشار و محدودیت‌های زمانی قرار نمی‌گیرد ولی هرگز وقتِ عمل کُند نیست و سستی نیز نمی‌کند .‏ 
 برعکس ،‏ چون که حکمت یَهُوَه بی‌حد و حصر است صبورانه منتظر بهترین وقتِ عمل است تا نتایج اقداماتش بیشترین فایده و ثمر را برای همگی داشته باشد .‏ 
 البته نباید تصوّر کنیم که در این مابین یَهُوَه با این کارش به خادمان خود بی‌اعتنایی می‌کند یا دیدن زجر و محنت آن‌ها او را نمی‌رنجاند .‏ 
 خیر ،‏ یَهُوَه خدای رحمت است و تجلّی محبت .‏ 
 (‏ لوقا ۱ :‏ ۷۸ ؛‏ ۱یوحنّا ۴ :‏ ۸‏ )‏ و نیز نباید فراموش کرد که او قادر است هر بدی و فاجعه‌ای را که ممکن است به دلیل اجازه دادن او به شرارت بر سر ما آید جبران کند .‏ —‏ مزمور ۳۷ :‏ ۱۰ .‏ 
 ‏ در بارهٔ خدا چه فکری را هرگز نباید به خود راه دهیم و چرا ؟‏ 
 البته باید اعتراف کرد که در انتظار برآورده شدن آرزوها و خواسته‌هایمان بودن چندان آسان نیست .‏ 
 (‏ امثال ۱۳ :‏ ۱۲ )‏ بدین علّت است که وقتی کسی قولی می‌دهد ولی سریعاً به قول خود عمل نمی‌کند دیگران فوراً نتیجه‌گیری می‌کنند که شاید او اصلاً قصد نداشته است به قول خویش وفا کند .‏ 
 اگر در بارهٔ خدا نیز این طور فکر می‌کنیم اشتباه بزرگی کرده‌ایم .‏ 
 اگر صبر خدا را سستی وی تلقّی کنیم با گذشت زمان شک و تردید در دلمان ریشه می‌دواند و بالاخره ما را مأیوس و دلسرد می‌کند .‏ 
 و اگر مأیوس شویم آنگاه در خطر فرو رفتن به خواب روحانی قرار می‌گیریم .‏ 
 حتی ممکن است از آن هم فراتر رفته ،‏ مانند بی‌ایمانانی که پِطْرُس رسول بدان‌ها اشاره کرد رفتار کنیم که ریشخندکنان می‌گویند :‏ « کجاست وعدهٔ آمدن او ؟‏ 
 زیرا از زمانی که پدران به خواب رفتند ،‏ هر چیز به همین طوری که از ابتدای آفرینش بود ،‏ باقی است .‏ » —‏ ۲پِطْرُس ۳ :‏ ۴‏ .‏ 
 ‏ صبر یَهُوَه چه ربطی به دعوت شریران به توبه دارد ؟‏ 
 نکتهٔ دوّم که از سخنان پِطْرُس یاد می‌گیریم این است که یَهُوَه می‌خواهد همه نجات یابند .‏ 
 از این رو است که صبر فراوانی از خود نشان داده است .‏ 
 اما آنانی که سرسختانه به کارهای فاسد خود ادامه می‌دهند سرانجام به دست یَهُوَه نابود خواهند شد .‏ 
 با وجود این یَهُوَه از مرگ شریران به وجد نمی‌آید بلکه بیشتر مایل است که آن‌ها اَعمال فاسد خود را کنار گذاشته ،‏ به زندگی ابدی دست یابند .‏ 
 (‏ حِزْقِیال ۳۳ :‏ ۱۱ )‏ در اصل مقصود وی از اعلام بشارت ملکوتش در سراسر زمین و صبر نشان دادن نیز همین است ،‏ زیرا می‌خواهد حداکثر مهلت را به توبه‌کاران بدهد .‏ 
 ‏ صبر یَهُوَه را چگونه می‌شد در رفتارش با قوم باستان اسرائیل دید ؟‏ 
 حتی در دوران باستان نیز صبر یَهُوَه را می‌شد در رفتارش با قوم اسرائیل دید .‏ 
 قرن‌ها یَهُوَه با آن قوم سر کرد و نافرمانی‌های ایشان را تحمّل نمود .‏ 
 او بارها توسط انبیایش به آن‌ها اخطار داده ،‏ گفت :‏ « از طریق‌های زشت خود بازگشت نمایید و اوامر و فرایض مرا موافق تمامی شریعتی که به پدران شما امر فرمودم و به واسطهٔ بندگان خود ،‏ انبیا نزد شما فرستادم ،‏ نگاه دارید .‏ » 
 نتیجهٔ این همه گوشزد و تذکر چه بود ؟‏ 
 در همان آیه می‌خوانیم :‏ « ایشان اطاعت ننموده ،‏ گردن‌های خود را .‏ .‏ .‏ 
 سخت گردانیدند .‏ » —‏ ۲پادشاهان ۱۷ :‏ ۱۳ ،‏ ۱۴ .‏ 
 ‏ عیسی چگونه مثل پدرش از خود صبر نشان داد ؟‏ 
 سرانجام یَهُوَه پسرش را فرستاد .‏ 
 او نیز با خدمت خستگی‌ناپذیر خود به کرّات از یهودیان می‌خواست که بیایند و با خدا آشتی کنند .‏ 
 صبری که عیسی از خود نشان داد شباهتی کامل به صبر پدرش داشت .‏ 
 و با اینکه کاملاً می‌دانست که بزودی به دست یهودیان به قتل خواهد رسید با افسوس و تأسف گفت :‏ « ای اورشلیم ،‏ اورشلیم ،‏ قاتل انبیا و سنگسارکنندهٔ مرسلان خود !‏ 
 چند مرتبه خواستم فرزندان تو را جمع کنم ،‏ مثل مرغی که جوجه‌های خود را زیر بال خود جمع می‌کند و نخواستید !‏ » 
 (‏ متّیٰ ۲۳ :‏ ۳۷‏ )‏ این‌ها سخنان تند و بی‌عاطفه‌ای نبودند که کسی با آن بخواهد قوم را داوری کند و فوراً به کیفر خود برساند .‏ 
 خیر ،‏ این‌ها سخنان دوستانهٔ شخصی بود که تا آن زمان با مردم بسیار مدارا کرده بود .‏ 
 عیسی نیز درست مثل پدرش خیر و صلاح مردم را می‌خواست و آرزو داشت که شنوندگانش توبه کرده ،‏ از عاقبت تلخ داوری الٰهی نجات پیدا کنند .‏ 
 دعوت عیسی کاری بود زیرا عده‌ای اندک تحت تأثیر هشدارهای وی توبه کرده ،‏ از داوری سختی که در سال ۷۰ د .‏ 
 م .‏ 
 بر سر شهر اورشلیم آمد گریختند .‏ —‏ لوقا ۲۱ :‏ ۲۰ -‏ ۲۲‏ .‏ 
 ‏ صبر و تحمّل خدا چه برکتی برای ما داشته است ؟‏ 
 واقعاً که صبر خدا ما را به حیرت می‌اندازد .‏ 
 با وجود شیوع نافرمانی و تخطّی انسان‌ها ،‏ یَهُوَه به میلیون‌ها نفر ،‏ از جمله تک‌تک ما ،‏ فرصت داده است او را بشناسند و امید نجات را به دست آورند .‏ 
 بلی ،‏ همان طور که پِطْرُس به برادران مسیحی‌اش نوشت ،‏ « تحمّلِ خداوندِ ما را نجات بدانید .‏ » 
 (‏ ۲پِطْرُس ۳ :‏ ۱۵‏ )‏ حال که می‌بینیم راه نجات را یَهُوَه برای ما هموار ساخته است ،‏ آیا نباید به وجد و قدردانی آییم ؟‏ 
 آیا نباید با دعا و تمنا هر روزه از او بخواهیم تا همواره با ما صبر و مدارا کند ؟‏ —‏ متّیٰ ۶ :‏ ۱۲‏ .‏ 
 ‏ درک کردن صبر یَهُوَه ما را به چه طرز فکری سوق می‌دهد ؟‏ 
 وقتی به مقصود یَهُوَه از صبر و تحمّل نشان دادن پی می‌بریم انتظار کشیدن برای نجات راحت‌تر می‌شود و احساس نمی‌کنیم که او در وفا کردن به قول‌های خود سستی نشان می‌دهد .‏ 
 (‏ مراثی ۳ :‏ ۲۶ )‏ همچنین از دعا کردن برای آمدن ملکوتش دست نمی‌کشیم زیرا اطمینان داریم که او در بهترین زمان این دعا را پاسخ خواهد داد .‏ 
 در ضمن یاد می‌گیریم مثل یَهُوَه با خواهران و برادرانمان و همچنین مردم در موعظه مدارا کنیم و از خود صبر نشان دهیم .‏ 
 چرا که ما نیز مثل یَهُوَه نمی‌خواهیم کسی از آن‌ها بمیرد بلکه مایلیم به آن‌ها کمک کنیم توبه کنند تا در امید زندگی جاودانی با ما شریک شوند .‏ —‏ ۱تیموتاؤس ۲ :‏ ۳ ،‏ ۴‏ .‏ 
 صبر انبیا را ملاحظه کنید 
 ۱۲ ،‏ ۱۳ .‏ 
 طبق یعقوب ۵ :‏ ۱۰ اِشَعْیای نبی چگونه توانست با موفقیت تمام از خود صبر نشان دهد ؟‏ 
 وقتی در صبر و تحمّل یَهُوَه تعمّق می‌کنیم به ستایش او برمی‌آییم .‏ 
 در ضمن بر آن می‌شویم همان خصوصیت را در خود نیز بپرورانیم .‏ 
 البته برای انسان‌های ناکامل پروراندن این خصوصیت چندان آسان نیست ولی غیرممکن نیز نمی‌باشد .‏ 
 با یک نگاه به عابدان خدا در دوران باستان می‌توان به این نتیجه رسید .‏ 
 یعقوب ،‏ یکی از رسولان عیسی نوشت :‏ « ای برادران ،‏ نمونهٔ زحمت و صبر را بگیرید از انبیایی که به نام خداوند تکلّم نمودند .‏ » 
 (‏ یعقوب ۵ :‏ ۱۰‏ )‏ وقتی نمونه‌ای را که آن انبیا در نشان دادن صبر و تحمّل از خود به جا گذاشته‌اند می‌بینیم دلگرمی زیادی می‌یابیم چون که آن‌ها نیز انسان‌هایی مثل ما بودند ولی در این راه توانستند موفق شوند .‏ 
 مثلاً هیچ شکی وجود ندارد که اِشَعْیای نبی در مأموریت خود می‌باید صبر زیادی نشان می‌داد .‏ 
 وقتی یَهُوَه با او سخن گفت ،‏ تلویحاً این نکته را تأیید کرد .‏ 
 در آنجا می‌خوانیم :‏ « برو و به این قوم بگو ‹ البته خواهید شنید ،‏ اما نخواهید فهمید و هرآینه خواهید نگریست اما درک نخواهید کرد .‏ › 
 دل این قوم را فربه ساز و گوش‌های ایشان را سنگین نما و چشمان ایشان را ببند ،‏ مبادا با چشمان خود ببینند و با گوش‌های خود بشنوند و با دل خود بفهمند و بازگشت نموده ،‏ شفا یابند .‏ » 
 (‏ اِشَعْیا ۶ :‏ ۹ ،‏ ۱۰ )‏ با اینکه مردم هیچ علاقه‌ای به شنیدن هشدارهای یَهُوَه نداشتند اِشَعْیا حداقل ۴۶ سال سرسختانه پیام او را به گوششان رساند !‏ 
 صبر و تحمّل به همین شکل ما را نیز یاری می‌دهد تا با وجود مخالفت‌ها و بی‌اعتنایی‌های مردم همچنان به فعالیت خود ادامه دهیم .‏ 
 ۱۴ ،‏ ۱۵ .‏ 
 چه چیزی به اِرْمیا کمک کرد با مصیبت و یأس مقابله کند ؟‏ 
 البته ناگفته نماند که فقط بی‌اعتنایی مردم نبود که آن انبیای وفادار را آزار می‌داد .‏ 
 خیر ،‏ مردم با گستاخی تمام دست به ضرب و شتم آن‌ها بلند کرده بودند .‏ 
 برای مثال اِرْمیای نبی را یک بار در کُنده یا پاقفل کرده بودند و او را در زندان حبس کردند و یک بار نیز او را در چاهی انداختند تا بمیرد .‏ 
 (‏ اِرْمیا ۲۰ :‏ ۲ ؛‏ ۳۷ :‏ ۱۵ ؛‏ ۳۸ :‏ ۶ )‏ دردآور اینکه اِرْمیای نبی همهٔ این مصیبت‌ها را از دست همان کسانی کشید که می‌خواست به آن‌ها کمک کند .‏ 
 با وجود این بدرفتاری‌ها اِرْمیا از آن‌ها منزجر نشد و در صدد انتقام بدی‌هایشان برنیامد بلکه ده‌ها سال متمادی و با وفاداری تمام صبر کرد .‏ 
 آزار و تعقیب نتوانست لب‌های اِرْمیا را ببندد و لب‌های ما را نیز نخواهد بست .‏ 
 البته طبیعی است که هر چند گاه دچار یأس و نومیدی شویم .‏ 
 اِرْمیا نیز گاه‌گداری دچار این گونه احساسات یأس‌آور می‌شد .‏ 
 یک بار از روی دلسردی نوشت :‏ « کلام خداوند تمامی روز برای من موجب عار و استهزا گردیده است .‏ 
 پس گفتم که او را ذکر نخواهم نمود و بار دیگر به اسم او سخن نخواهم گفت .‏ » 
 آیا اِرْمیا دلسرد شد و دست از موعظه کشید ؟‏ 
 خیر ،‏ زیرا آیه را چنین ادامه می‌دهد :‏ « آنگاه [ کلام خدا ] در دل من مثل آتش افروخته شد و در استخوان‌هایم بسته گردید و از خودداری خسته شده ،‏ باز نتوانستم ایستاد .‏ » 
 (‏ اِرْمیا ۲۰ :‏ ۸ ،‏ ۹ )‏ آیا متوجه شدید که اِرْمیا شادی خود را زمانی از دست داد که بیش از حد به تمسخر مردم توجه کرد ؟‏ 
 و وقتی که توجه خود را بر زیبایی و اهمیت پیام خدا متمرکز ساخت فوراً شادی خود را بازیافت .‏ 
 در ضمن یَهُوَه همچون یک مرد جنگی ،‏ نیرومند و توانا در کنار او ایستاده بود و او را قوّت می‌داد تا با دلیری و غیرت تمام به اعلان کلام خدا ادامه دهد .‏ —‏ اِرْمیا ۲۰ :‏ ۱۱ .‏ 
 ‏ چگونه می‌توانیم شادی خود را در فعالیتمان حفظ کنیم ؟‏ 
 پس آیا اِرْمیا توانست در کل در فعالیت‌های خود شادی و مسرّت یابد ؟‏ 
 بلی ،‏ زیرا خطاب به یَهُوَه گفت :‏ « سخنان تو یافت شد و آن‌ها را خوردم و کلام تو شادی و ابتهاج دل من گردید .‏ 
 زیرا که به نام تو ای یَهُوَه خدای صبایوت نامیده شده‌ام .‏ » 
 (‏ اِرْمیا ۱۵ :‏ ۱۶ )‏ اِرْمیا می‌دانست که موعظه کردن به نمایندگی از طرف یَهُوَه افتخار بزرگی محسوب می‌شود .‏ 
 ما نیز متشابهاً می‌توانیم از فعالیت خود شاد و مسرور شویم .‏ 
 در ضمن ،‏ مثل فرشتگان آسمان با دیدن عدهٔ کثیری از سراسر دنیا که پیام ملکوت را می‌پذیرند و توبه می‌کنند و به سوی زندگی جاودان گام برمی‌دارند ،‏ به وجد می‌آییم .‏ —‏ لوقا ۱۵ :‏ ۱۰‏ .‏ 
 ‏ « صبر ایّوب »‏ 
 ۱۷ ،‏ ۱۸ .‏ 
 ایّوب چگونه مصایب را تحمّل کرد و سرانجام او چه شد ؟‏ 
 یعقوب پس از اشاره به انبیای دوران باستان می‌نویسد :‏ « اینک صابران را خوشحال می‌گوییم و صبر ایّوب را شنیده‌اید و انجام کار خداوند را دانسته‌اید ،‏ زیرا که خداوند بغایت مهربان و کریم است .‏ » 
 (‏ یعقوب ۵ :‏ ۱۱‏ )‏ یعقوب در آیهٔ قبلی می‌گوید « زحمت و صبر » ولی در اینجا فقط به ذکر کلمهٔ « صبر » اکتفا می‌کند .‏ 
 محققی در خصوص تفاوت جزئی این دو مورد می‌نویسد :‏ « اوّلی تحمّلی است که شخص تحت آزار دیگران نشان می‌دهد ولی دوّمی صبر و تحمّل توأم با دلیری است که شخص در قبال آنچه وی را از درون می‌آزارد نشان می‌دهد .‏ »‏ 
 ایّوب بسیار زحمت دید و متحمّل عذاب بزرگی شد .‏ 
 او دارایی و فرزندان خود را از دست داد و به مرضی بسیار دردآور مبتلا شد .‏ 
 مضاف بر دست و پنجه نرم کردن با این فجایع خردکننده مجبور بود یاوه‌گویی‌ها و افتراهای اطرافیانش را نیز که می‌گفتند یَهُوَه است که ایّوب را جزا می‌دهد تحمّل کند .‏ 
 اما ایّوب در خاموشی خودخوری نکرد و غمش را در بطن خود دفن ننمود بلکه با عجز تمام نوحه سر داد که عدالت و راستکاری‌اش از خدا بیشتر است .‏ 
 (‏ ایّوب ۳۵ :‏ ۲ )‏ با وجود آن فشارها و مصایب ،‏ ایّوب هیچ گاه ایمانش را از دست نداد و وفاداری خود را زیر پا نگذاشت .‏ 
 و برخلاف ادعای شیطان خدا را نیز لعن نکرد .‏ 
 (‏ ایّوب ۱ :‏ ۱۱ ،‏ ۲۱ )‏ مصیبت ایّوب به کجا انجامید ؟‏ 
 در کتاب ایّوب می‌خوانیم :‏ ‏ « خداوند آخر ایّوب را بیشتر از اوّل او مبارک فرمود .‏ » 
 (‏ ایّوب ۴۲ :‏ ۱۲ )‏ یَهُوَه نه تنها سلامتی و دو برابر دارایی ایّوب را به وی بازگرداند بلکه وی را با یک زندگی دلپذیر و خانواده‌ای شاد و مهربان برکت داد .‏ 
 در ضمن ،‏ تحمّل و وفاداری ایّوب سبب شد یَهُوَه را بهتر بشناسد .‏ 
 ‏ از صبر و تحمّل ایّوب چه یاد می‌گیریم ؟‏ 
 از صبر و تحمّل ایّوب چه یاد می‌گیریم ؟‏ 
 زندگی هر یک از ما نیز ممکن است مثل زندگی ایّوب در یک لحظه دستخوش سختی‌های گوناگون شود .‏ 
 حتی ممکن است به یک بیماری مزمن مبتلا شویم .‏ 
 شاید دقیقاً ندانیم چرا یَهُوَه اجازه داده است به این مصایب دچار شویم یا با آزمایشی خاص روبرو گردیم .‏ 
 اما می‌توانیم اطمینان کامل داشته باشیم که اگر وفادار بمانیم برکت خواهیم یافت .‏ 
 یَهُوَه هرگز در اجر دادن به آنانی که همیشه او را می‌جویند کوتاهی نمی‌کند .‏ 
 (‏ عبرانیان ۱۱ :‏ ۶‏ )‏ عیسی چنین قول داد :‏ « هر که تا به انتها صبر کند ،‏ نجات یابد .‏ » —‏ متّیٰ ۱۰ :‏ ۲۲ ؛‏ ۲۴ :‏ ۱۳‏ .‏ 
 ‏ ‹ روز خداوند خواهد آمد ›‏ 
 ‏ چرا می‌توانیم اطمینان داشته باشیم که روز یَهُوَه خواهد رسید ؟‏ 
 یَهُوَه خدایی صبور است ولی از روی انصافش اجازه نخواهد داد شرارت تا ابد ادامه داشته باشد .‏ 
 صبر یَهُوَه حد و مرز دارد .‏ 
 پِطْرُس رسول نوشت که خدا « بر عالَمِ قدیم شفقّت نفرمود .‏ » 
 بلی ،‏ خدا نوح و خانواده‌اش را محفوظ نگه داشت ولی انسان‌های بی‌دین آن دنیا را در طوفان از بین برد .‏ 
 در ضمن یَهُوَه شهرهای سُدُوم و غَمورَه را نیز داوری کرده ،‏ آن‌ها را به خاکستر تبدیل نمود .‏ 
 این داوری‌های خدا ‹ برای آنانی که در این زمان بی‌دینی می‌کنند درس عبرتی است .‏ › 
 پس هیچ شک و تردیدی نداریم که « روز خداوند .‏ .‏ .‏ 
 خواهد آمد .‏ » —‏ ۲پِطْرُس ۲ :‏ ۵ ،‏ ۶ ؛‏ ۳ :‏ ۱۰‏ .‏ 
 ‏ چگونه می‌توانیم صبر و تحمّل از خود نشان دهیم و در مقالهٔ بعدی چه نکته‌ای را بررسی خواهیم کرد ؟‏ 
 پس بیایید از صبر یَهُوَه بیاموزیم و دیگران را به توبه بخوانیم تا آن‌ها نیز نجات یابند .‏ 
 و بیایید از انبیا بیاموزیم و صبورانه به موعظهٔ بشارت ادامه دهیم ولو اینکه مرتب با بی‌اعتنایی‌های مردم روبرو شویم .‏ 
 در کنار این‌ها ،‏ اگر مانند ایّوب سختی‌ها را تحمّل و وفاداری خود را حفظ کنیم مطمئناً یَهُوَه ما را بی‌نهایت برکت خواهد داد .‏ 
 از این رو وقتی می‌بینیم یَهُوَه موعظهٔ گستردهٔ خواهران و برادرانمان را در گوشه و کنار دنیا برکت داده است به شوق می‌آییم و غیرت زیادی می‌یابیم تا ما نیز در خدمت خود شادی کنیم .‏ 
 در مقالهٔ بعدی به این نکتهٔ تشویق‌کننده خواهیم پرداخت .‏ 
 از مقاله چه نکاتی به یاد دارید ؟‏ 
 ‏ • چرا یَهُوَه از خود صبر نشان می‌دهد ؟‏ 
 ‏ • از صبر انبیا چه می‌آموزیم ؟‏ 
 ‏ • ایّوب چگونه از خود صبر و تحمّل نشان داد و سرانجام او چه شد ؟‏ 
 ‏ • از کجا می‌دانیم که صبر و تحمّل یَهُوَه حد و مرز دارد ؟‏ 
 ‏ [ تصویر در صفحهٔ ۱۸ ]‏ 
 صبری که عیسی از خود نشان داد شباهتی کامل به صبر پدرش داشت 
 ‏ [ تصاویر در صفحهٔ ۲۰ ]‏ 
 یَهُوَه صبر اِرْمیا را چگونه اجر داد ؟‏ 
 ‏ [ تصاویر در صفحهٔ ۲۱ ]‏ 
 یَهُوَه صبر و تحمّل ایّوب را چگونه اجر داد ؟‏ 
 ‏ ‹ شهادتی بر جمیع امّت‌ها ›‏ 
 ‏ « شاهدان من خواهید بود ،‏ .‏ .‏ .‏ 
 تا اقصای جهان .‏ » —‏ اَعمال ۱ :‏ ۸‏ .‏ 
 ‏ اوّلین باری که شاگردان عیسی سخنان متّیٰ ۲۴ :‏ ۱۴ را شنیدند کی و کجا بود ؟‏ 
 سخنان عیسی در متّیٰ ۲۴ :‏ ۱۴ به قدری برای ما آشناست که خیلی‌ها آن‌ها را از بر به زبان می‌آورند .‏ 
 واقعاً چه نبوّت چشمگیری !‏ 
 حیرت شاگردان عیسی و آنچه را که در فکر ایشان با شنیدن فرمان فوق می‌گذشت نمی‌توان تصوّر کرد !‏ 
 تاریخ ،‏ سال ۳۳ د .‏ 
 م .‏ 
 بود و تا آن زمان شاگردان عیسی تقریباً سه سال او را همراهی کرده بودند .‏ 
 در آن موقع همه با هم در اورشلیم بودند .‏ 
 شاگردانش معجزاتی از او دیده و به تعالیمش گوش کرده و بسیار دلشاد بودند .‏ 
 اما می‌دانستند که بعضی‌ها حتی از شنیدن سخنان عیسی دلخوش نبودند .‏ 
 جای شکی نبود که عیسی دشمنانی بسیار بانفوذ و قدرتمند داشت .‏ 
 ‏ شاگردان عیسی بزودی با چه رویدادها و سختی‌هایی روبرو می‌شدند ؟‏ 
 چهار تا از شاگردان عیسی روی کوه زیتون پای صحبت‌های او نشسته بودند .‏ 
 عیسی از رویدادها و سختی‌هایی صحبت می‌کرد که شاگردانش بزودی با آن‌ها روبرو می‌شدند .‏ 
 و چندی پیش نیز عیسی گفته بود که سرانجام وی به قتل می‌رسد .‏ 
 (‏ متّیٰ ۱۶ :‏ ۲۱‏ )‏ حال می‌گفت که آن‌ها نیز طعم خشونت مخالفان را می‌چشند .‏ 
 عیسی چنین هشدار داد :‏ « آنگاه شما را به مصیبت سپرده ،‏ خواهند کشت و جمیع امّت‌ها به جهت اسم من از شما نفرت کنند .‏ » 
 سختی‌ها به اینجا ختم نمی‌شد .‏ 
 انبیای کاذب ظهور می‌کردند و بسیاری را به دنبال خود به گمراهی می‌کشیدند و بسیاری نیز لغزش خورده ،‏ به یکدیگر خیانت می‌کردند و از یکدیگر نفرت می‌گرفتند .‏ 
 و علاقه و محبت بسیاری دیگر از مردم به خدا و کلامش سرد می‌شد .‏ —‏ متّیٰ ۲۴ :‏ ۹ -‏ ۱۲‏ .‏ 
 ‏ چرا سخنان عیسی در متّیٰ ۲۴ :‏ ۱۴ براستی شگفت‌انگیزند ؟‏ 
 عیسی پس از توصیف شرایط و اوضاع سخت و هراسناکی که شاگردانش باید تحمّل می‌کردند بلافاصله فعالیتی را نبوّت کرد که بی‌شک باعث غافلگیر شدن آن‌ها گردید .‏ 
 وی پیشگویی کرد :‏ « به این بشارتِ ملکوت در تمام عالَم موعظه خواهد شد تا بر جمیع امّت‌ها شهادتی شود ؛‏ آنگاه انتها خواهد رسید .‏ » 
 (‏ متّیٰ ۲۴ :‏ ۱۴‏ )‏ این پیشگویی بدان معنا بود که کاری که خود عیسی در اسرائیل آغاز کرد ،‏ یعنی ‹ به حقیقت شهادت دادن ،‏ › دیگران ادامه می‌دادند تا سرانجام سراسر دنیا را در بر گیرد .‏ 
 (‏ یوحنّا ۱۸ :‏ ۳۷‏ )‏ براستی که چه نبوّت شگفت‌انگیزی !‏ 
 از آنجایی که عیسی گفت ‹ جمیع امّت‌ها به جهت اسم او از شاگردانش نفرت می‌داشتند › گسترش موفقیت‌آمیز فعالیت موعظه به « جمیع امّت‌ها » را چیزی جز معجزه نمی‌توان نامید .‏ 
 به انجام رساندن مأموریتی چنین عظیم و گسترده ،‏ هم برتری سلطنت و قوّت یَهُوَه را نشان می‌داد هم محبت و رحمت و صبر او را .‏ 
 در کنار همهٔ این‌ها ،‏ خادمانش نیز فرصتی به دست می‌آوردند تا عمق ایمان و ارادت خود را نشان دهند .‏ 
 ‏ وظیفه و مأموریت شهادت دادن بر عهدهٔ چه کسانی گذاشته شد و عیسی در این زمینه چه قوّت‌قلبی داد ؟‏ 
 عیسی جای هیچ شک و تردیدی باقی نگذاشت که مأموریت پیروانش ابعاد عظیمی خواهد داشت .‏ 
 او قبل از عروجش به آسمان به شاگردانش ظاهر شده ،‏ گفت :‏ « لیکن چون روح‌القدس بر شما می‌آید ،‏ قوّت خواهید یافت و شاهدان من خواهید بود ،‏ در اورشلیم و تمامی یهودیه و سامره و تا اقصای جهان .‏ » 
 (‏ اَعمال ۱ :‏ ۸‏ )‏ البته مشخص بود که دیگران نیز به مرور زمان در کار موعظه به آن‌ها می‌پیوستند .‏ 
 با وجود این ،‏ هنوز شمار شاگردان بسیار اندک بود .‏ 
 اما وعدهٔ عیسی واقعاً چه دلگرم‌کننده بود زیرا حتی دانستن اینکه روح پرقدرت خدا به کمک آن‌ها می‌شتافت آن‌ها را برای انجام مأموریت الٰهی‌شان قوّت می‌بخشید !‏ 
 ‏ شاگردان عیسی از چه چیزهایی بی‌اطلاع بودند ؟‏ 
 وقتی شاگردان عیسی فرمان « رفته ،‏ همهٔ امّت‌ها را شاگرد سازید » را شنیدند برای ایشان مشخص بود که وظیفه‌شان بشارت و شهادت دادن به ملت‌ها و از آن‌ها شاگرد ساختن بود .‏ 
 (‏ متّیٰ ۲۸ :‏ ۱۹ ،‏ ۲۰‏ )‏ اما از دو چیز بی‌اطلاع بودند .‏ 
 اوّل اینکه تا چه حد و میزان باید شهادت می‌دادند و دوّم اینکه انتهای این دنیا کی می‌رسید .‏ 
 ما نیز مانند آن شاگردان از این دو امر بی‌اطلاعیم .‏ 
 ولی می‌دانیم که تصمیم و تعیین هر دو آن‌ها فقط در دست یَهُوَه است .‏ 
 (‏ متّیٰ ۲۴ :‏ ۳۶‏ )‏ وقتی گسترش شهادت به حد و اندازه‌ای رسید که خواست یَهُوَه را برآورده سازد آنگاه او نظام و سیستم این دنیای شریر را به نابودی خواهد کشید .‏ 
 تنها در آن زمان است که مسیحیان پی‌خواهند برد که فعالیت موعظه به حدّی که یَهُوَه در نظر داشت انجام گرفته است .‏ 
 آن شاگردان عیسی در قرن اوّل هرگز نمی‌توانستند شهادت گسترده‌ای را که امروزه در این روزهای واپسین ایّام آخر داده می‌شود تصوّر کنند .‏ 
 دامنهٔ شهادتی که در قرن اوّل داده شد 
 ‏ در روز عید پَنْطیکاست سال ۳۳ د .‏ 
 م .‏ 
 و کمی بعد از آن چه اتفاقاتی روی داد ؟‏ 
 فعالیت‌های موعظه و شاگردسازی در قرن اوّل نتایج بسیار خیره‌کننده‌ای به دنبال داشت .‏ 
 روز عید پَنْطیکاست سال ۳۳ د .‏ 
 م .‏ 
 تقریباً ۱۲۰ شاگرد در بالاخانه‌ای در اورشلیم دور یکدیگر جمع شده بودند .‏ 
 روح مقدّس خدا بر آن عده ریخته شد و پِطْرُس رسول گفتاری پرشور در توضیح مفهوم و مقصود آن معجزه داد و سپس نزدیک به ۳۰۰۰ نفر در آن روز ایمان آورده ،‏ تعمید گرفتند .‏ 
 فعالیت‌های گسترده و پرتداوم آغاز شده بود .‏ 
 با اینکه روحانیون فوراً به مخالفت با شاگردان برخاستند تا شاید بتوانند موعظهٔ مژدهٔ آسمانی را در نطفه از بین ببرند « خداوند هر روزه ناجیان [ نجات‌یافتگان ] را بر [ شاگردان ] می‌افزود .‏ » 
 چیزی نگذشت که « عدد ایشان قریب به پنج هزار رسید .‏ » 
 و پس از آن همچنان « ایمانداران به خداوند متحد می‌شدند ،‏ [ یعنی ] انبوهی از مردان و زنان .‏ » —‏ اَعمال ۲ :‏ ۱ -‏ ۴ ،‏ ۸ ،‏ ۱۴ ،‏ ۴۱ ،‏ ۴۷ ؛‏ ۴ :‏ ۴ ؛‏ ۵ :‏ ۱۴‏ .‏ 
 ‏ گرویدن کُرنیلیوس به مسیحیت شاخص آغاز چه مرحله‌ای بود ؟‏ 
 در سال ۳۶ د .‏ 
 م .‏ 
 با گرویدن و تعمید مردی غیریهودی به نام کُرنیلیوس مرحلهٔ جدید و مهمی از شهادت دادن به امّت‌ها آغاز شد .‏ 
 یَهُوَه با هدایت کردن پِطْرُس رسول به طرف آن مرد خداترس نشان داد که فرمان عیسی که گفت « رفته ،‏ همهٔ امّت‌ها را شاگرد سازید » فقط به امّت یهود محدود نمی‌شد .‏ 
 (‏ اَعمال ۱۰ :‏ ۴۴ ،‏ ۴۵‏ )‏ برادران مسئول نسبت به این اوضاع جدید چه واکنشی نشان دادند ؟‏ 
 وقتی رسولان و مردان پیر در یهودیه متوجه شدند که امّت‌ها یعنی غیریهودیان نیز موعظهٔ بشارت را پذیرفته‌اند خدا را تمجید کردند .‏ 
 (‏ اَعمال ۱۱ :‏ ۱ ،‏ ۱۸‏ )‏ اما شواهد امر ثابت می‌کند که از سرعت و ثمر موعظه در میان یهودیان کاسته نشد .‏ 
 زیرا ،‏ سال‌ها بعد ،‏ احتمالاً در سال ۵۸ د .‏ 
 م .‏ 
 گزارش شد که در کنار شمار روزافزون غیریهودیان ‹ چندین هزار از یهودیان ایمان آورده‌اند .‏ › —‏ اَعمال ۲۱ :‏ ۲۰‏ .‏ 
 ‏ بشارت کلام خدا چه تأثیری بر زندگی افرادی که آن را می‌پذیرند دارد ؟‏ 
 با اینکه افزایش برق‌آسای شمار مسیحیان در قرن اوّل بسیار چشمگیر است نباید فراموش کرد که زندگی انسان‌ها بود که دگرگون می‌شد .‏ 
 حقیقت انکارناپذیر این است که پیام کتاب مقدّس پیامی بسیار قدرتمند است .‏ 
 (‏ عبرانیان ۴ :‏ ۱۲‏ )‏ شنیدن آن پیام تأثیر عمیقی در زندگی افرادی که آن را پذیرفته بودند می‌گذاشت .‏ 
 نتیجه آن بود که این افراد ترغیب می‌شدند هر گونه فساد و ناپاکی را از زندگی خود دور کنند و شخصیت جدید را به تن و با خدا آشتی کنند .‏ 
 (‏ اَفَسُسیان ۴ :‏ ۲۲ ،‏ ۲۳‏ )‏ پیام کتاب مقدّس امروزه نیز تأثیر مشابهی دارد .‏ 
 نهایتاً آنانی که کلام را با آغوش باز می‌پذیرند روزی به زندگی جاودانی دست خواهند یافت .‏ —‏ یوحنّا ۳ :‏ ۱۶‏ .‏ 
 همکاران با خدا 
 ‏ مسیحیان اوّلیه به چه افتخار و مسئولیتی که داشتند پی بردند ؟‏ 
 آن مسیحیان اوّلیه نزد خود گمان نکردند که همهٔ این پیشرفت‌ها به علّت قابلیت‌های آن‌ها صورت گرفته است .‏ 
 خیر ،‏ آن‌ها می‌دانستند که چون که با خدا همکاری می‌کردند از « قوّت روح‌القدس » برخوردار بودند .‏ 
 (‏ رومیان ۱۵ :‏ ۱۳ ،‏ ۱۹‏ )‏ آن‌ها به خوبی می‌دانستند که رشد روحانی را باید مدیون برکت یَهُوَه بود .‏ 
 اما در عین حال می‌دانستند که ‹ با خدا همکار › بودن هم افتخار محسوب می‌شود هم مسئولیت به همراه دارد .‏ 
 (‏ ۱قُرِنتیان ۳ :‏ ۶ -‏ ۹‏ )‏ این درک باعث شد مطابق نصیحت عیسی در کاری که به آن‌ها محوّل شده بود نهایت تلاش و کوشش را به عمل آورند .‏ —‏ لوقا ۱۳ :‏ ۲۴‏ .‏ 
 ‏ بعضی از مسیحیان قرن اوّل در راه شهادت دادن به جمیع امّت‌ها چه زحماتی کشیدند ؟‏ 
 برای مثال ،‏ پولُس رسول که به « رسول امّت‌ها » شناخته شد هزاران کیلومتر را در سفرهای دریایی و زمینی خود پیمود و با فعالیت‌های میسیونری خود در استان آسیای صغیرِ امپراتوری روم و در یونان چندین جماعت را پایه‌گذاری کرد .‏ 
 (‏ رومیان ۱۱ :‏ ۱۳‏ )‏ وی به روم و احتمالاً به اسپانیا نیز سفر کرد .‏ 
 پِطْرُس رسول نیز که « بشارت مختونان » یعنی رساندن مژدهٔ ملکوت به یهودیان ،‏ به او سپرده شده بود ،‏ به سوی بابل که در آن زمان یکی از مراکز مهم یهودیت به شمار می‌آمد روانه شد .‏ 
 (‏ غَلاطیان ۲ :‏ ۷ -‏ ۹ ؛‏ ۱پِطْرُس ۵ :‏ ۱۳‏ )‏ همچنین زنان زحمت‌کشی به نام طَریفَینا و طَرِیفُوسا نیز در این فعالیت‌های گسترده سهم بسزایی داشتند .‏ 
 زن مسیحی دیگری « که در خداوند زحمت بسیار کشید » پَرْسیس بود که پولُس خصوصاً از وی نام برد .‏ —‏ رومیان ۱۶ :‏ ۱۲‏ .‏ 
 ‏ یَهُوَه چگونه زحمات شاگردان عیسی را برکت داد ؟‏ 
 یَهُوَه زحمات آن خادمان و خادمان دیگری را که از آن‌ها نامی برده نشده است بسیار برکت داد .‏ 
 زیرا ،‏ پس از کمتر از ۳۰ سال بعد از اینکه عیسی پیشگویی کرد که پیام ملکوت به همهٔ امّت‌ها موعظه خواهد شد ،‏ پولُس نوشت :‏ « به تمامی خلقتِ زیر آسمان بدان [ یعنی به پیام ملکوت ] موعظه شده است .‏ » 
 (‏ کُولُسیان ۱ :‏ ۲۳‏ )‏ آیا پس از رسیدن به این مرحله انتها فرا رسید ؟‏ 
 از یک لحاظ جواب مثبت است .‏ 
 آنچه به انتها رسید نظام یهودیت بود که در سال ۷۰ د .‏ 
 م .‏ 
 در اثر حملات لشکر روم با ویرانی اورشلیم و معبدش منهدم شد .‏ 
 با این حال ارادهٔ یَهُوَه این بود که قبل از نابود ساختن سیستم و نظام جهانی شیطان شهادت گسترده‌تری به امّت‌ها داده شود .‏ 
 شهادتی که امروزه داده می‌شود 
 ‏ شاگردان کتاب مقدّس چه درکی از فرمان موعظه داشتند ؟‏ 
 پرستش حقیقی پس از مدتی طویل که ارتداد بر جهان حکمرانی می‌کرد دوباره در اواخر قرن نوزدهم زنده شد .‏ 
 شاهدان یَهُوَه که در آن زمان شاگردان کتاب مقدّس خوانده می‌شدند فرمان شاگردسازی را که باید در سراسر دنیا انجام می‌گرفت به خوبی درک کردند .‏ 
 (‏ متّیٰ ۲۸ :‏ ۱۹ ،‏ ۲۰‏ )‏ با فرا رسیدن سال ۱۹۱۴ حدود ۵۱۰۰ نفر در فعالیت موعظه مشغول بودند و پیام ملکوت را در ۶۸ سرزمین و کشور پخش می‌کردند .‏ 
 با وجود این همه فعالیت ،‏ شاگردان کتاب مقدّس کاملاً به مفهوم پراهمیت پیشگویی متّیٰ ۲۴ :‏ ۱۴ پی نبرده بودند .‏ 
 یک دلیل این بود که تا قبل از آغاز قرن بیستم ،‏ انجمن‌های کتاب مقدّس کلام خدا را که حاوی مژدهٔ انجیل‌ها نیز می‌شد ،‏ به زبان‌های متعدد ترجمه ،‏ چاپ و در بسیاری کشورها توزیع کرده بودند .‏ 
 این امر سبب شد که شاگردان کتاب مقدّس ده‌ها سال بر این عقیده باشند که به همهٔ امّت‌ها شهادت داده شده است .‏ 
 ۱۳ ،‏ ۱۴ .‏ 
 در یکی از شماره‌های مجلّهٔ برج دیده‌بانی در سال ۱۹۲۸ چه درکی از اراده و مقصود خدا ارائه داده شد ؟‏ 
 یَهُوَه اندک اندک به دانش قوم خود افزود تا اینکه سرانجام به درکی واضح از مقصود و ارادهٔ او دست یافتند .‏ 
 (‏ امثال ۴ :‏ ۱۸ )‏ مجلّهٔ برج دیده‌بانی شمارهٔ ۱ دسامبر ۱۹۲۸ این طور نوشت :‏ « چون که کتاب مقدّس در همه جا پخش و توزیع شده است ،‏ آیا می‌توانیم به درستی بگوییم که ملکوت خدا در همه جا موعظه شده است ؟‏ 
 هرگز !‏ 
 با وجود توزیع گستردهٔ کتاب مقدّس هنوز لازم است که شاهدان اندک‌شمار خدا همچنان به چاپ و توزیع نشریات مسیحی ادامه دهند و مرتباً به منزل آنانی که کتاب مقدّس دارند بروند تا مقاصد خدا را توضیح دهند .‏ 
 وگرنه ،‏ مردم در تاریکی می‌مانند و هیچ وقت پی نخواهند برد که حکومت مسیح در این ایّام ما برپا شده است .‏ »‏ 
 در همان شمارهٔ مجلّهٔ برج دیده‌بانی می‌خوانیم :‏ « در سال ۱۹۲۰ شاگردان کتاب مقدّس به مفهومِ صحیحِ پیشگویی سَروَرمان در متّیٰ ۲۴ :‏ ۱۴ پی بردند .‏ 
 در آن زمان بود که درک کردن ‹ این بشارت › که باید به آن بر جمیع امّت‌ها شهادتی داده شود مربوط به آمدن ملکوت نمی‌شد بلکه مژدهٔ بر تخت نشستن مسیح بود که اکنون بر تمامی زمین پادشاهی می‌کند .‏ »‏ 
 ‏ فعالیت شهادت به امّت‌ها چه پیشرفت‌هایی از سال ۱۹۲۰ داشته است ؟‏ 
 البته تعداد آن « شاهدان اندک‌شمار » اندک نماند .‏ 
 در دهه‌های بعد « گروهی عظیم » از « گوسفندان دیگر » پدیدار و به گلّه ملحق شد .‏ 
 (‏ مکاشفه ۷ :‏ ۹ ؛‏ یوحنّا ۱۰ :‏ ۱۶‏ )‏ امروزه ۸۲۹،‏۶۱۳،‏۶ مبشّر در ۲۳۵ سرزمین ،‏ آن بشارت را به همه اعلام می‌کنند .‏ 
 واقعاً که نبوّت عیسی چه تحقق شگفت‌انگیزی به خود گرفته است !‏ 
 « این بشارتِ ملکوت » هرگز در تاریخ بشر به این اندازه و در این ابعاد جهانی موعظه نشده بود .‏ 
 در هیچ نقطه از تاریخ جمعی به این بزرگی از خادمان وفادار یَهُوَه در زمین وجود نداشته است .‏ 
 ‏ فعالیت‌های شاهدان طی سال خدمتی ۲۰۰۵ چه نتایجی داشته است ؟‏ 
 (‏ لطفاً به جدول صفحات ۲۷ -‏ ۳۰ رجوع کنید .‏ )‏ 
 این جمعیت بزرگ شاهدان طی سال خدمتی ۲۰۰۵ بسیار فعال بوده است .‏ 
 این شاهدان جمعاً بیش از یک میلیارد ساعت را به پخش و اعلام مژدهٔ ملکوت خدا در ۲۳۵ کشور و سرزمین اختصاص دادند .‏ 
 از میلیون‌ها نفر علاقه‌مند بازدید و کتاب مقدّس را به صدها هزار نفر از علاقه‌مندان دیگر تدریس کردند .‏ 
 این همه فعالیت را شاهدان یَهُوَه به انجام رسانده‌اند یعنی کسانی که وقت و انرژی و امکانات خود را داوطلبانه در راه پخش و توزیع کلام خدا به مردم به کار برده‌اند .‏ 
 (‏ متّیٰ ۱۰ :‏ ۸‏ )‏ یَهُوَه نیز با استفاده از روح‌القدس قدرتمند خویش نیرو و قوّت لازم را به خادمانش می‌دهد تا ارادهٔ وی را به جا آورند .‏ —‏ زَکَرِیّا ۴ :‏ ۶ .‏ 
 پشتکار در شهادت دادن 
 ‏ قوم یَهُوَه چگونه از فرمان عیسی اطاعت کرده ،‏ به موعظهٔ بشارت مشغول بوده‌اند ؟‏ 
 نزدیک به ۲۰۰۰ سال از پیشگویی عیسی می‌گذرد که گفت در همه جا بشارت موعظه خواهد شد .‏ 
 با وجود سپری شدن چنین مدت طویلی از غیرت و پشتکار قوم خدا برای این کار کاسته نشده است .‏ 
 ما خادمان به خوبی واقفیم که اگر در این راه نجات‌بخش صبر و تحمّل به خرج دهیم از محبت و رحمت و بردباری یَهُوَه مشق گرفته‌ایم .‏ 
 ما نیز همچون پدر آسمانی‌مان نمی‌خواهیم کسی جان خود را در داوری نهایی از دست بدهد بلکه می‌خواهیم مردم به توبه گرایند و با خدا مصالحه یا آشتی کنند .‏ 
 (‏ ۲قُرِنتیان ۵ :‏ ۱۸ -‏ ۲۰ ؛‏ ۲پِطْرُس ۳ :‏ ۹‏ )‏ شاهدان یَهُوَه که از روح خدا قوّت یافته‌اند همچنان گرماگرم اعلام بشارت خدا در سراسر دنیا هستند .‏ 
 (‏ رومیان ۱۲ :‏ ۱۱‏ )‏ و حاصل این فعالیت‌ها را می‌توان همه جا مشاهده کرد زیرا در هر گوشه و کنار دنیا افرادی را می‌بینیم که حقیقت را پذیرفته ،‏ زندگی خود را با فرامین و راهنمایی‌های یَهُوَه تطبیق داده‌اند .‏ 
 به چند نمونه توجه کنید .‏ 
 ۱۸ ،‏ ۱۹ .‏ 
 تجربهٔ کسانی را که پیام بشارت را پذیرفته‌اند شرح دهید .‏ 
 کشاورزی به نام چارلز در غرب کشور کنیا زندگی می‌کند که سابقاً در مزرعهٔ خود تنباکو می‌کاشت .‏ 
 چارلز در سال ۱۹۹۸ بیش از ۸ تن برگ تنباکو به فروش رساند و جایزهٔ « بهترین کشاورز تنباکوی سال » را به دست آورد .‏ 
 چندی نگذشت که چارلز شروع به مطالعهٔ کتاب مقدّس کرد .‏ 
 پس از مدتی مطالعه پی برد که کشت تنباکو با اصول مسیحیت تناقض دارد زیرا عیسی فرمان داده است که باید همسایه و همنوع خود را محبت کنیم .‏ 
 (‏ متّیٰ ۲۲ :‏ ۳۹‏ )‏ چارلز متوجه شد که جایزهٔ « بهترین کشاورز تنباکوی سال » در واقع به ‹ بهترین قاتل سال › ارائه شده بود .‏ 
 از این رو ،‏ تمامی محصول خود را با سَم از بین برد .‏ 
 او سپس در مطالعهٔ خود پیشرفت کرده ،‏ سرانجام تعمید گرفت و امروزه در جماعت به عنوان یک پیشگام دائم و خادم کمکی خدمت می‌کند .‏ 
 هیچ شکی وجود ندارد که یَهُوَه امروزه ملت‌ها و کشورها را با فعالیت جهانی موعظهٔ شاهدانش تکان می‌دهد تا آنچه خوب و مطلوب است ،‏ یعنی انسان‌های صادق ،‏ از آن‌ها بیرون آمده ،‏ وارد قوم او شوند .‏ 
 (‏ حَجِّی ۲ :‏ ۷ )‏ می‌توانیم جوانی پرتقالی به نام پِدرو را مثال بزنیم که در سن ۱۳ سالگی به امید اینکه روزی کشیش شود وارد مدرسهٔ علمیه شد .‏ 
 آرزویش این بود که زمانی میسیونر و معلّم کتاب مقدّس شود .‏ 
 اما بعد از مدتی کوتاه پِدرو مدرسه را ترک کرد زیرا متوجه شد که در دروس علمیه به کتاب مقدّس اهمیتی داده نمی‌شود .‏ 
 شش سال بعد پِدرو به لیسبون ،‏ پایتخت پرتقال رفت و در رشتهٔ روان‌شناسی مشغول تحصیل شد .‏ 
 او در آنجا با خاله‌اش که یکی از شاهدان یَهُوَه بود زندگی می‌کرد .‏ 
 خاله‌اش در این حین او را مرتب تشویق می‌کرد کتاب مقدّس را مطالعه کند .‏ 
 پِدرو به جایی رسیده بود که دیگر مطمئن نبود خدا وجود دارد .‏ 
 ولی در مورد خواندن و مطالعهٔ کتاب مقدّس دودل بود و نمی‌دانست که آیا چنین مطالعه‌ای فایده‌ای برای او دارد یا نه .‏ 
 وقتی تصمیم گرفت عامل شک و تردید خود را با استادش در دانشگاه در میان بگذارد جوابی غیرمنتظره شنید .‏ 
 به گفتهٔ استادش رشتهٔ روان‌شناسی نشان داده است که افراد مردد و دودل در دراز مدت بیشتر به خود ضرر و زیان می‌رسانند .‏ 
 پِدرو با شنیدن این جواب تصمیم قطعی گرفت کتاب مقدّس را مطالعه کند .‏ 
 او پس از مدتی مطالعه اخیراً تعمید گرفته است و اکنون خود کتاب مقدّس را به دیگران تدریس می‌کند .‏ 
 ‏ چرا باید از شهادت گسترده و بی‌سابقه‌ای که به امّت‌ها داده می‌شود شاد باشیم ؟‏ 
 هیچ انسانی نیست که از آینده مطلع باشد و بداند در آخر شهادت دادن به امّت‌ها تا چه حد و تا کجا گسترش خواهد یافت .‏ 
 و نه کسی می‌داند پایان این سیستم چه روز و چه ساعتی فرا می‌رسد .‏ 
 اما می‌دانیم که نابودی آن بزودی خواهد رسید .‏ 
 با این حال بسیار خوشحالیم که موعظهٔ بشارت تا بدین حد توسعه پیدا کرده است زیرا گسترش بی‌ممانعت این فعالیت یکی از نشانه‌های نزدیکی زمان موعود است که ملکوت خدا حکومت‌های انسانی را برکنار می‌سازد .‏ 
 (‏ دانیال ۲ :‏ ۴۴ )‏ هر سال که می‌گذرد میلیون‌ها نفر از انسان‌ها فرصتی دیگر می‌یابند تا در مقابل مژدهٔ آمدن آن حکومت عکس‌العمل مساعد و مثبت از خود نشان دهند .‏ 
 این فرصت‌ها شهادتی است به امّت‌ها و در نتیجه یَهُوَه خدا را تمجید می‌کند .‏ 
 امید است که هر یک از ما تصمیمی قاطع گرفته باشد تا وفاداری خود را حفظ کند و دوشادوش برادرانش در نقاط دیگر دنیا با پشتکار تمام به امّت‌ها شهادت دهد .‏ 
 با این کار هم خود را نجات می‌دهیم هم او را که به پیام ما گوش دهد .‏ —‏ ۱تیموتاؤس ۴ :‏ ۱۶‏ .‏ 
 آیا این نکات را به یاد می‌آورید ؟‏ 
 ‏ • چرا نبوّت متّیٰ ۲۴ :‏ ۱۴ نبوّتی شگفت‌آور است ؟‏ 
 ‏ • مسیحیان اوّلیه چه زحماتی در راه موعظه کردن کشیدند و زحمات آن‌ها چه نتایجی به همراه داشت ؟‏ 
 ‏ • شاگردان کتاب مقدّس چگونه پی بردند که لازم است به همهٔ امّت‌ها شهادت دهند ؟‏ 
 ‏ • با بررسی جدول فعالیت‌های قوم یَهُوَه طی سال خدمتی گذشته چه نکات تشویق‌کننده‌ای می‌بینید ؟‏ 
 ‏ [ نمودار در صفحهٔ ۲۷ -‏ ۳۰ ]‏ 
 گزارش سال خدمتی ۲۰۰۵ شاهدان یَهُوَه در سرتاسر جهان 
 ‏ ( (‏ برای دیدن شکل صحیح به نشریه رجوع شود )‏ 
 ‏ [ نقشه / تصاویر در صفحهٔ ۲۴ ]‏ 
 پولُس رسول هزاران کیلومتر را در سفرهای دریایی و زمینی خود پیمود تا مژدهٔ ملکوت را موعظه کند 
 ‏ [ تصویر در صفحهٔ ۲۵ ]‏ 
 یَهُوَه پِطْرُس رسول را به سوی کُرنیلیوس و خانواده‌اش هدایت کرد تا به آن‌ها شهادتی داده شود 
 خدا برای به تحقق رساندن اراده‌اش امور را انتظام می‌دهد 
 ‏ « [ خدا ] همهٔ چیزها را موافق رأی ارادهٔ خود می‌کند .‏ » —‏ اَفَسُسیان ۱ :‏ ۱۱‏ .‏ 
 ‏ چرا تمامی جماعات شاهدان یَهُوَه عصر روز چهارشنبه ۱۲ آوریل ۲۰۰۶ (‏ ۲۳ فروردین ۱۳۸۵ )‏ گرد هم می‌آیند ؟‏ 
 عصر چهارشنبه ۱۲ آوریل ۲۰۰۶ (‏ مصادف با ۲۳ فروردین ۱۳۸۵ )‏ حدود ۱۶ میلیون نفر در مراسمی برای بزرگداشت شام سَروَر در سراسر دنیا گرد هم می‌آیند .‏ 
 در هر سالن بر روی میزی قدری نان فطیر به نشانهٔ بدن مسیح و قدری شراب قرمز که نشانهٔ خون ریخته‌شدهٔ مسیح است نهاده‌اند .‏ 
 در این مناسبت گفتاری برای جماعت ارائه خواهد شد که مفهوم و اهمیت برگزاری یادبود مرگ عیسی را توضیح می‌دهد .‏ 
 سپس نشان‌های مذکور به نوبت ،‏ یعنی اوّل نان و بعد شراب ،‏ دست به دست حاضرین می‌گردند .‏ 
 در اکثر جماعات هیچ کس از این نشان‌ها نخواهد خورد .‏ 
 اما در چند جماعت یک یا چند نفر از آن نشان‌ها تناول خواهند کرد یعنی قدری از نان و قدری از شراب را خواهند خورد .‏ 
 براستی ،‏ چرا فقط عده‌ای کم از مسیحیان که امید دست یافتن به زندگی جاودانی در آسمان را دارند از این نشان‌ها تناول می‌کنند در صورتی که اکثر مسیحیان که امید زندگی جاودانی بر زمین را دارند از این نشان‌ها نمی‌خورند ؟‏ 
 ۲ ،‏ ۳ .‏ 
 الف )‏ مراحل آفرینش عالَم چگونه برحسب ارادهٔ یَهُوَه به اجرا درآمد ؟‏ 
 ب )‏ مقصود یَهُوَه از آفریدن زمین و بشر چه بود ؟‏ 
 یَهُوَه خدا هیچ گاه بدون مقصود عمل نمی‌کند .‏ 
 حتی در کتاب مقدّس نیز می‌خوانیم که او برای رسیدن به مقاصد خود « همهٔ چیزها را موافق رأی ارادهٔ خود می‌کند .‏ » 
 (‏ اَفَسُسیان ۱ :‏ ۱۱‏ )‏ در این راستا ،‏ یَهُوَه ابتدا یگانه پسر خود را به دست خود آفرید .‏ 
 (‏ یوحنّا ۱ :‏ ۱ ،‏ ۱۴ ؛‏ مکاشفه ۳ :‏ ۱۴‏ )‏ سپس ،‏ توسط پسرش خانواری از پسران روحی دیگر در آسمان آفرید .‏ 
 در آخر جهان و کائنات ،‏ از جمله کرهٔ زمین و انسان‌های خاکی را آفرید .‏ —‏ ایّوب ۳۸ :‏ ۴ ،‏ ۷ ؛‏ مزمور ۱۰۳ :‏ ۱۹ -‏ ۲۱ ؛‏ یوحنّا ۱ :‏ ۲ ،‏ ۳ ؛‏ کُولُسیان ۱ :‏ ۱۵ ،‏ ۱۶‏ .‏ 
 یَهُوَه کرهٔ زمین را محل آزمایش انسان‌ها تعیین نکرد که گویی قبل از آنکه به آسمان بروند و به شمار پسران روحی خدا یا فرشتگان بیفزایند باید روی زمین امتحان شوند .‏ 
 این اعتقاد نادرست از تعالیم کلیساها منشأ می‌گیرد .‏ 
 خدا زمین را برای مقصودی خاص یعنی « به جهت سکونت » آفرید .‏ 
 (‏ اِشَعْیا ۴۵ :‏ ۱۸ )‏ از این رو ،‏ خدا زمین را برای انسان و انسان را برای زمین ساخت .‏ 
 (‏ مزمور ۱۱۵ :‏ ۱۶ )‏ ارادهٔ خدا این است که تمامی کرهٔ زمین به بهشتی پر از انسان‌های راستکار تبدیل شود تا آن را پربار سازند و از آن مراقبت کنند .‏ 
 به این دلیل رفتن به آسمان هیچ گاه به عنوان مقصد نهایی برای اوّلین زوج بشر مد نظر نبود .‏ —‏ پیدایش ۱ :‏ ۲۶ -‏ ۲۸ ؛‏ ۲ :‏ ۷ ،‏ ۸ ،‏ ۱۵ .‏ 
 منظور و مقصود یَهُوَه زیر سؤال می‌رود 
 ‏ حق حاکمیت یَهُوَه بر عالَم چگونه از ابتدای تاریخ بشر زیر سؤال برده شده است ؟‏ 
 متأسفانه یکی از پسران روحی خدا از موهبت اختیار خود سوءاستفاده کرده ،‏ علیه خدا عصیان نمود .‏ 
 عصیان او سبب شد بر ضدّ مقاصدی که خدا عزم کرده بود وارد عمل شود .‏ 
 این مخلوق روحی با اَعمالش خود را به شیطان تبدیل کرد و صلح و آرامشی را که حاصل اطاعت از حکمرانی یَهُوَه بود از بین برد .‏ 
 زیرا شیطان اوّلین زوج انسان‌ها را به گمراهی کشاند و آن‌ها را اغوا کرد تا راه خود را از خدا جدا کنند .‏ 
 (‏ پیدایش ۳ :‏ ۱ -‏ ۶ )‏ قابل توجه اینجاست که شیطان هرگز قدرت و نیروی یَهُوَه خدا را زیر سؤال نبرد بلکه از نحوهٔ حکمرانی او انتقاد کرد .‏ 
 به عبارت دیگر اعتراض او این بود که خدا حق حکمرانی ندارد .‏ 
 بدین ترتیب ،‏ در ابتدای تاریخ بشر حق حاکمیت یَهُوَه بر عالَم به مسئله‌ای جهانی تبدیل گشت که اوّل روی زمین مطرح شد .‏ 
 ‏ قرن‌ها بعد چه مسئلهٔ دیگری مطرح شد و چه کسانی را در بر می‌گرفت ؟‏ 
 قرن‌ها بعد ،‏ در دوران ایّوب ،‏ شیطان بار دیگر لب به اعتراض گشود و مسئلهٔ دیگری را مطرح کرد که مستقیماً به مسئلهٔ اوّل مربوط می‌شد .‏ 
 این بار شیطان انگیزهٔ مخلوقات ذی‌شعور یَهُوَه را زیر سؤال برد و طوری جلوه کرد که گویی از روی محبت به او خدمت نمی‌کنند .‏ 
 وی ادعا کرد که اطاعت آن‌ها از روی خودخواهی محض است و هنگام رویارویی با آزمایش بی‌درنگ او را ترک کرده ،‏ دشمن او می‌شوند .‏ 
 (‏ ایّوب ۱ :‏ ۷ -‏ ۱۱ ؛‏ ۲ :‏ ۴ ،‏ ۵ )‏ با اینکه شیطان این سخنان را علیهٔ یکی از خادمان خدا گفته بود اما مسئله‌ای مطرح شد که همهٔ پسران روحی خدا و حتی یگانه پسر مولود وی را در بر می‌گرفت .‏ 
 ‏ یَهُوَه چگونه به آنچه قصد کرده بود وفا نمود و مطابق معنی نامش عمل کرد ؟‏ 
 یَهُوَه به آنچه عزم و قصد کرده بود وفا نمود و مطابق معنی نامش نبی و نجات‌دهنده‌ای برای ما شد ؛‏ * زیرا به شیطان گفت :‏ « عداوت در میان تو و زن ،‏ و در میان ذریّت تو و ذریّت وی می‌گذارم ؛‏ او سر تو را خواهد کوبید و تو پاشنهٔ وی را خواهی کوبید .‏ » 
 (‏ پیدایش ۳ :‏ ۱۵ )‏ از آنجاست که یَهُوَه با استفاده از ذریّت « زن » مجازی خود یعنی بخش آسمانی سازمانش ،‏ پاسخی دندان‌شکن به شیطان مبارزه‌طلب داده و امید نجات و زندگی جاودانی را برای نسل آدم فراهم کرده است .‏ —‏ رومیان ۵ :‏ ۲۱ ؛‏ غَلاطیان ۴ :‏ ۲۶ ،‏ ۳۱‏ .‏ 
 ‏ « سرّ ارادهٔ خود »‏ 
 ‏ یَهُوَه چگونه ماهیت ارادهٔ خود را توسط پولُس بر ما آشکار کرد ؟‏ 
 پولُس رسول در نامه‌ای که به مسیحیان جماعت اَفَسُس فرستاد توضیح داد که یَهُوَه به چه نحو امور جهان را انتظام داده یا اداره و هدایت کرده است تا مقاصدش را به ارادهٔ خود به تحقق برساند .‏ 
 او در شرح این انتظام نوشت :‏ « [ خدا ] سرّ ارادهٔ خود را به ما شناسانید ،‏ برحسب خوشنودی خود که در خود عزم نموده بود ،‏ برای انتظام کمال زمان‌ها تا همه چیز را خواه آنچه در آسمان و خواه آنچه بر زمین است ،‏ در مسیح جمع کند .‏ » 
 (‏ اَفَسُسیان ۱ :‏ ۹ ،‏ ۱۰‏ )‏ ارادهٔ والا و پرشکوه یَهُوَه آن است که اتحاد را در سراسر عالَم حکمفرما سازد و ساکنان آن مطیعانه و خالصانه از حکمرانی او فرمانبرداری کنند .‏ 
 (‏ مکاشفه ۴ :‏ ۱۱‏ )‏ تنها در چنین وضعیتی است که نام خدا تقدیس و ‹ ارادهٔ او چنان که در آسمان است ،‏ بر زمین نیز می‌شود .‏ › 
 در آن زمان است که دروغگویی شیطان کاملاً ثابت می‌شود .‏ —‏ متّیٰ ۶ :‏ ۱۰‏ .‏ 
 ‏ معنی کلمه‌ای که « انتظام » ترجمه شده است چیست ؟‏ 
 در ضمن می‌خوانیم که آنچه « خوشنودی » یا همان ارادهٔ خدا خوانده می‌شود از طریق انتظام یا ادارهٔ امور این جهان و عالَم به تحقق می‌پیوندد .‏ 
 پولُس رسول در اینجا از واژه‌ای استفاده می‌کند که به مفهوم « مدیریت بر امور خانه » است .‏ 
 باید خاطر نشان کرد که این عبارت به ملکوت یا حکومت و شیوهٔ حکمرانی اشاره نمی‌کند بلکه صرفاً بر روند و روش مدیریت دلالت دارد .‏ 
 * یک طریق بسیار عالی مدیریت یَهُوَه برای به انجام رساندن اراده و مقصودش به « سرّ ارادهٔ » مقدّسش مربوط می‌شود که به تدریج طی قرن‌ها آشکار می‌گردید .‏ —‏ اَفَسُسیان ۱ :‏ ۱۰ ؛‏ ۳ :‏ ۹‏ .‏ 
 ‏ یَهُوَه چگونه جوانب نهفتهٔ ارادهٔ مقدّسش را اندک اندک بر انسان‌ها آشکار ساخت ؟‏ 
 یَهُوَه طی قرن‌ها چندین عهد با قوم خود و افرادی بخصوص بست و بدین صورت اندک اندک ارادهٔ مقدّس خود را در خصوص ذریّتی که در عدن وعده داده بود آشکار کرد .‏ 
 برای مثال ،‏ یَهُوَه در عهدی که با ابراهیم بست به او وعده داد که ذریّت از نسل وی به زمین خواهد آمد و بعدها « جمیع امّت‌های زمین » از طریق او به خود برکت خواهند رساند .‏ 
 همچنین ،‏ از مواد آن عهد پیدا بود که عده‌ای دیگر نیز در آن ذریّت سهمی خواهند داشت و جزئی از آن می‌شوند .‏ 
 (‏ پیدایش ۲۲ :‏ ۱۷ ،‏ ۱۸ )‏ با اسرائیلیان باستان ،‏ یَهُوَه عهد شریعت را منعقد کرد .‏ 
 در ضمن ،‏ در آن عهد آشکار کرد که اراده‌اش این بود که از آن‌ها یک « مملکت کَهَنه » یعنی امّتی متشکل از کاهنان بسازد .‏ 
 (‏ خروج ۱۹ :‏ ۵ ،‏ ۶ )‏ سپس در عهدی که با داود بست آشکار ساخت که ذریّت موعود از نسل او آمده ،‏ تا ابد در رأس ملکوت یا پادشاهی سلطنت خواهد کرد .‏ 
 (‏ ۲سموئیل ۷ :‏ ۱۲ ،‏ ۱۳ ؛‏ مزمور ۸۹ :‏ ۳ ،‏ ۴ )‏ وقتی که شریعت ،‏ یهودیان را به مقصد خویش یعنی مسیح رساند یَهُوَه جوانب دیگری از اراده‌اش را فاش کرد .‏ 
 (‏ غَلاطیان ۳ :‏ ۱۹ ،‏ ۲۴‏ )‏ مراتب امر از این قرار بود که « مملکت کَهَنهٔ » مذکور در نهایت از انسان‌هایی تشکیل می‌شد که جزئی از ذریّت محسوب می‌شدند .‏ 
 با این « اسرائیل » مجازی بود که « عهدی تازه » بسته می‌شد .‏ —‏ اِرْمیا ۳۱ :‏ ۳۱ -‏ ۳۴ ؛‏ عبرانیان ۸ :‏ ۷ -‏ ۹‏ .‏ 
 * 
 ۱۰ ،‏ ۱۱ .‏ 
 الف )‏ یَهُوَه هویت ذریّت موعود را چگونه آشکار کرد ؟‏ 
 ب )‏ چرا پسر یگانه مولود خدا به زمین آمد ؟‏ 
 درست به موقع و مطابق ارادهٔ الٰهی ذریّتی که وعده داده شده بود بر زمین ظهور کرد .‏ 
 یَهُوَه فرشته‌ای به نام جبرائیل به سراغ مریم فرستاد تا به او مژدهٔ تولّد پسری را که او باردار می‌شد بدهد .‏ 
 فرشته به مریم گفت که نام پسر عیسی خواهد بود و سپس گفت :‏ « او بزرگ خواهد بود و به پسر حضرت اعلیٰ ،‏ مسمّیٰ شود ،‏ و خداوند خدا تخت پدرش داود را بدو عطا خواهد فرمود .‏ 
 و او بر خاندان یعقوب تا به ابد پادشاهی خواهد کرد و سلطنت او را نهایت نخواهد بود .‏ » 
 (‏ لوقا ۱ :‏ ۳۲ ،‏ ۳۳‏ )‏ بدین سان هویت ذریّت موعود کاملاً آشکار شد .‏ —‏ غَلاطیان ۳ :‏ ۱۶ ؛‏ ۴ :‏ ۴‏ .‏ 
 ارادهٔ یَهُوَه چنین بود که پسر یگانه مولودش عیسی به زمین آید و تا نهایت درجه آزمایش شود .‏ 
 در ضمن پاسخ نهایی ادعا و افترای شیطان نیز در دست عیسی نهاده شده بود .‏ 
 سؤال اینجا بود که آیا این پسر به پدرش وفادار می‌ماند یا تسلیم می‌شد ؟‏ 
 در حقیقت سلسله مراتب وقایعی را که در این رابطه رخ می‌داد می‌توان سّری مقدّس خواند .‏ 
 پولُس رسول نیز از این عبارت استفاده کرده ،‏ نقش عیسی را در حل مسئلهٔ حاکمیت این طور تشریح کرد :‏ ‹ بالاجماع [ به یقین ] سرّ دینداری عظیم است که عیسی در جسم ظاهر شد و در روح ،‏ تصدیق کرده شد و به فرشتگان ،‏ مشهود گردید و به امّت‌ها موعظه کرده و در دنیا ایمان آورده و به جلال بالا برده شد .‏ › 
 (‏ ۱تیموتاؤس ۳ :‏ ۱۶‏ )‏ بنا بر این توصیف ،‏ وفاداری و استواری عیسی در ایمان تا پای مرگ پاسخی محکم و راسخ به شیطان و ادعای او بود .‏ 
 با این حال ،‏ جوانب دیگری از این سرّ مقدّس هنوز برای انسان‌ها فاش نشده بود .‏ 
 ‏ « سرّ ملکوت خدا »‏ 
 ۱۲ ،‏ ۱۳ .‏ 
 الف )‏ یکی دیگر از جوانب « سرّ ملکوت خدا » کدام است ؟‏ 
 ب )‏ برای بردن بعضی از انسان‌ها به آسمان یَهُوَه چه می‌بایست می‌کرد ؟‏ 
 عیسی طی یکی از سفرهایی که به منطقهٔ جلیل برای موعظه رفته بود با سخنانش نشان داد که سرّ مقدّس ارتباط نزدیکی به حکمرانی خود او در مقام مسیح داشت .‏ 
 او در صحبتی به شاگردانش گفت :‏ « دانستن اسرار ملکوت آسمان [ در مَرقُس ۴ :‏ ۱۱‏ ،‏ ‹ سرّ ملکوت خدا › ] به شما عطا شده است .‏ » 
 (‏ متّیٰ ۱۳ :‏ ۱۱‏ )‏ یکی از جوانب آن سرّ ملکوت این بود که یَهُوَه ‹ گلّه‌ای کوچک › به تعداد ۱۴۴٬۰۰۰ نفر از انسان‌ها را انتخاب کرده ،‏ تا جزئی از این ذریّت را تشکیل دهند و با پسرش در آسمان حکمرانی کنند .‏ —‏ لوقا ۱۲ :‏ ۳۲ ؛‏ مکاشفه ۱۴ :‏ ۱ ،‏ ۴‏ .‏ 
 از آنجا که انسان‌ها از ابتدا برای زندگی روی زمین آفریده شده بودند برای بردن بعضی از آن‌ها به آسمان لازم بود که یَهُوَه « خلقت تازه‌ای » از آن‌ها پدید آورد .‏ 
 (‏ ۲قُرِنتیان ۵ :‏ ۱۷‏ )‏ پولُس رسول که خود جزو افرادی بود که امید آسمانی داشتند نوشت :‏ « متبارک باد خدا و پدر خداوند ما عیسی مسیح که به حسب رحمت عظیم خود ما را به وساطت برخاستنِ عیسی مسیح از مردگان از نو تولید نمود برای امید زنده ،‏ به جهت میراث بی‌فساد و بی‌آلایش و ناپژمرده که نگاه داشته شده است در آسمان برای شما .‏ » —‏ ۱پِطْرُس ۱ :‏ ۳ ،‏ ۴‏ .‏ 
 ‏ الف )‏ چگونه غیریهودیان در « سرّ ملکوت خدا » شریک می‌شدند ؟‏ 
 ب )‏ چه عاملی باعث می‌شود مطالب عمیق خدا را درک کنیم ؟‏ 
 یکی از مقاصد خدا در مورد حکمرانی ملکوت آینده‌اش این بود که غیریهودیان نیز جزو آن تعداد کوچک از انسان‌ها باشند که به حکمرانی در آسمان با مسیح فراخوانده می‌شدند .‏ 
 پولُس این جنبه از روند « انتظام » دادن یا ادارهٔ امور را که یَهُوَه به اجرا گذاشته است بدین صورت توضیح می‌دهد :‏ « آن [ سرّ ] در قرن‌های گذشته به بنی‌آدم آشکار نشده بود ،‏ به طوری که الحال بر رسولان مقدّس و انبیای او به روح مکشوف گشته است ،‏ که امّت‌ها در میراث و در بدن و در بهرهٔ وعدهٔ او در مسیح به وساطت انجیل شریک هستند .‏ » 
 (‏ اَفَسُسیان ۳ :‏ ۵ ،‏ ۶‏ )‏ درک این جنبه از سرّ « بر رسولان مقدّس » آشکار شده بود .‏ 
 امروزه نیز اگر کمک روح‌القدس را نداشتیم هیچ گاه نمی‌توانستیم به « عمق‌های خدا » یا مطالب عمیق در مورد خدا پی ببریم .‏ —‏ ۱قُرِنتیان ۲ :‏ ۱۰ ؛‏ ۴ :‏ ۱ ؛‏ کُولُسیان ۱ :‏ ۲۶ ،‏ ۲۷‏ .‏ 
 ۱۵ ،‏ ۱۶ .‏ 
 چرا یَهُوَه شریک‌های حکومت مسیح را از آدمیان انتخاب کرد ؟‏ 
 ‏ « آن صد و چهل و چهار هزار » نفری که روی کوه صهیون در آسمان با « برّه » ایستاده‌اند « از جهان خریده شده بودند » یعنی « از میان مردم خریده شده‌اند تا نوبر برای خدا و برّه [ یعنی عیسی مسیح ] باشند .‏ » 
 (‏ مکاشفه ۱۴ :‏ ۱ -‏ ۴‏ )‏ خواست یَهُوَه این بود که اوّلین پسر روحی‌اش همان ذریّت اصلی شود که در باغ عدن وعده داده شد .‏ 
 پس چرا یاران و همکاران مسیح را از آدمیان انتخاب کرد ؟‏ 
 پولُس می‌گوید که این شمار محدود از آدمیان « به حسب ارادهٔ او [ یَهُوَه ] خوانده شده‌اند ،‏ » بلی ،‏ « برحسب خوشنودی ارادهٔ خود .‏ » —‏ رومیان ۸ :‏ ۱۷ ،‏ ۲۸ -‏ ۳۰ ؛‏ اَفَسُسیان ۱ :‏ ۵ ،‏ ۱۱ ؛‏ ۲تیموتاؤس ۱ :‏ ۹‏ .‏ 
 قصد یَهُوَه این است که نام بزرگ و مقدّس خود را جلال دهد و به حق بودن حاکمیت عالمگیر خود را ثابت کند .‏ 
 در این راستا ،‏ روند « انتظام » و شیوهٔ ادارهٔ اموری که اتخاذ کرده است ایجاب می‌کرد نخست‌زادهٔ خود را به زمین بفرستد تا کاملاً آزمایش شود .‏ 
 در ضمن ،‏ یَهُوَه مقرّر کرد که حکومت پسرش ،‏ مسیح ،‏ شامل انسان‌هایی شود که جانب حکومت او را گرفته‌اند .‏ —‏ اَفَسُسیان ۱ :‏ ۸ -‏ ۱۲ ؛‏ مکاشفه ۲ :‏ ۱۰ ،‏ ۱۱‏ .‏ 
 ‏ چرا باید خوشحال باشیم که مسیح و شریک‌های حکومتش زمانی مثل ما انسان بودند ؟‏ 
 یَهُوَه با فرستادن پسرش به زمین و با انتخاب افرادی از آدمیان برای وراثت و شراکت در حکومت ،‏ محبت بی‌کران خود را به نسل آدم نشان داد .‏ 
 همهٔ این‌ها چه فایده‌ای برای انسان‌های وفادار به یَهُوَه ،‏ از هابیل گرفته تا به وفاداران امروز ،‏ در بر دارد ؟‏ 
 شکی نیست که انسان‌های ناکامل که در بند گناه و مرگ گرفتارند به شفای جسمی و روحی نیازمندند تا مطابق قصد اوّلیهٔ یَهُوَه انسان‌هایی کامل شوند .‏ 
 (‏ رومیان ۵ :‏ ۱۲‏ )‏ برای همهٔ آنانی که چشم امید به زندگی ابدی روی زمین دوخته‌اند جای بسی خوشحالی است بدانند که پادشاه آسمانی‌شان درست همان طوری که طی خدمت زمینی‌اش با شاگردانش رفتار کرد ،‏ به تابعانش نیز مهربانی و محبت خواهد کرد !‏ 
 می‌دانند که او می‌تواند احساسات و وضعیت آن‌ها را کاملاً درک کند .‏ 
 (‏ متّیٰ ۱۱ :‏ ۲۸ ،‏ ۲۹ ؛‏ عبرانیان ۲ :‏ ۱۷ ،‏ ۱۸ ؛‏ ۴ :‏ ۱۵ ؛‏ ۷ :‏ ۲۵ ،‏ ۲۶‏ )‏ و مطمئناً بسیار آسوده‌خاطر خواهند بود که بدانند پادشاهان و کاهنان شریک در حکومت مسیح از مردان و زنانی ایماندار تشکیل شده‌اند که خود قبلاً انسان بوده ،‏ سردی و گرمی زندگی انسانی را چشیده و مثل ما مجبور بوده‌اند با ضعف‌های جسم خود بجنگند .‏ —‏ رومیان ۷ :‏ ۲۱ -‏ ۲۵‏ .‏ 
 مقصود شکست‌ناپذیر یَهُوَه 
 ۱۸ ،‏ ۱۹ .‏ 
 چرا اکنون سخنان پولُس در اَفَسُسیان ۱ :‏ ۸ -‏ ۱۱ برای ما واضح‌تر شده است و در مقالهٔ بعدی چه مطلبی را بررسی خواهیم کرد ؟‏ 
 اکنون اهمیت سخنان پولُس را که در اَفَسُسیان ۱ :‏ ۸ -‏ ۱۱ خطاب به مسیحیان مسح‌شده گفت بهتر درک می‌کنیم .‏ 
 در آنجا به وضوح نشان داد که یَهُوَه با شناساندن « سرّ ارادهٔ خود » به آن‌ها گفته بود که در « میراث » مسیح شریک خواهند شد ‹ چنانکه از پیش معین گشته‌اند برحسب قصد او که همهٔ چیزها را موافق رأی ارادهٔ خود می‌کند .‏ › 
 درک ما امروزه این است که این تحوّلات با « انتظام » یا شیوهٔ ادارهٔ امور کاملاً مطابق است و برای تحقق بخشیدن به ارادهٔ خدا صورت می‌گیرد .‏ 
 این روال روشن می‌سازد که چرا فقط عدهٔ معدودی از مسیحیان حاضر در مراسم شام سَروَر از نان و شراب می‌خورند .‏ 
 در مقالهٔ بعدی خواهیم دید که مراسم یادبود مرگ مسیح برای آنانی که امید آسمانی دارند از چه اهمیتی برخوردار است .‏ 
 همچنین خواهیم دید که چرا میلیون‌ها نفری که امید زندگی جاودانی بر زمین دارند باید برای مراسم یادبود مرگ مسیح اهمیت فراوانی قائل شوند .‏ 
 ‏ [ پاورقی‌ها ]‏ 
 معنی تحت‌اللفظی نام الٰهی « او سبب شدن می‌گردد » است .‏ 
 بدین مفهوم که یَهُوَه قادر است برای تحقق مقاصدش هر آنکه بخواهد بشود .‏ —‏ خروج ۳ :‏ ۱۴ ،‏ پاورقی ترجمهٔ دنیای جدید ‏ (‏ انگل‍ .‏ )‏ .‏ 
 از سخنان پولُس استنباط می‌کنیم که « انتظام » یا ادارهٔ امور در زمان وی در حال اجرا بود ،‏ در صورتی که کتاب مقدّس نشان می‌دهد که پادشاهی مسیح تا سال ۱۹۱۴ برقرار نمی‌شد .‏ 
 برای اطلاعات بیشتر در زمینهٔ عهدهایی که در تحقق بخشیدن به مقاصد خدا نقش بسزایی ایفا کردند لطفاً به مجلّهٔ برج دیده‌بانی شماره‌های ۱ فوریه ۱۹۸۹ صفحات ۱۰ -‏ ۱۵ (‏ انگل‍ .‏ )‏ 
 و ۱ فوریه ۱۹۹۸ صفحات ۱۸ -‏ ۳۱ رجوع کنید .‏ 
 مروری بر مقاله 
 ‏ • چرا یَهُوَه زمین را آفرید و انسان را بر آن نهاد ؟‏ 
 ‏ • چرا لازم بود که یگانه پسر مولود یَهُوَه بر زمین آزمایش شود ؟‏ 
 ‏ • چرا یَهُوَه شریکان در حکمرانی مسیح را از میان آدمیان انتخاب کرد ؟‏ 
 گام برداشتن در راهی که نور در آن افزایش می‌یابد 
 ‏ « راه درستکاران مانند سپیدهٔ صبح است که رفته‌رفته روشن‌تر می‌شود تا سرانجام به روشنایی کامل روز تبدیل می‌گردد .‏ » —‏ امثال ۴ :‏ ۱۸ ،‏ ترجمهٔ تفسیری .‏ 
 ۱ ،‏ ۲ .‏ 
 قوم خدا با افزایش نور روحانی چه نتایجی را به دست آورده است ؟‏ 
 چه کسی بهتر از یَهُوَه خدا ،‏ منشأ نور ،‏ می‌تواند تأثیر طلوع خورشید را برایمان توصیف کند ؟‏ 
 (‏ مزمور ۳۶ :‏ ۹ )‏ در کلام خدا آمده است که وقتی سپیدهٔ صبح تا کران‌های زمین طلوع می‌کند ،‏ زمین به « گِل زیر خاتم مبدّل می‌گردد و همه چیز مثل لباس صورت می‌پذیرد .‏ » 
 (‏ ایّوب ۳۸ :‏ ۱۲ -‏ ۱۴ )‏ با بالا آمدن خورشید پستی و بلندی‌های زمین ظاهر می‌شود درست به مانند گِلی که زیر خاتم یا مهر نقش می‌گیرد .‏ 
 یَهُوَه خدا همچنین منشأ نور روحانی است .‏ 
 (‏ مزمور ۴۳ :‏ ۳ )‏ در حالی که دنیا در تاریکی غلیظی به سر می‌برد خدای حقیقی پیوسته بر قوم خود نور می‌تاباند .‏ 
 نتیجهٔ آن چه بوده است ؟‏ 
 کتاب مقدّس چنین جواب می‌دهد :‏ « راه درستکاران مانند سپیدهٔ صبح است که رفته‌رفته روشن‌تر می‌شود تا سرانجام به روشنایی کامل روز تبدیل می‌گردد .‏ » 
 (‏ امثال ۴ :‏ ۱۸ ،‏ تفس .‏‏ )‏ 
 قوم یَهُوَه با افزایش نور خدا راهش رفته‌رفته روشن‌تر شده است .‏ 
 این نور باعث اصلاحاتی در سازماندهی ،‏ عقاید و امور اخلاقی گشته است .‏ 
 اصلاحاتی در سازماندهی به دلیل افزایش نور روحانی 
 ‏ در اِشَعْیا ۶۰ :‏ ۱۷ چه وعده‌ای داده شده است ؟‏ 
 یَهُوَه از طریق اِشَعْیای نبی گفت :‏ « به جای برنج ،‏ طلا خواهم آورد و به جای آهن ،‏ نقره و به جای چوب ،‏ برنج و به جای سنگ ،‏ آهن خواهم آورد .‏ » 
 (‏ اِشَعْیا ۶۰ :‏ ۱۷ )‏ جایگزین شدن ماده‌ای کم‌ارزش با ماده‌ای پرارزش به مفهوم اصلاحات است .‏ 
 شاهدان یَهُوَه نیز طی « انقضای عالَم » یا « ایّام آخر » شاهد اصلاحاتی در امور سازمانی بوده‌اند .‏ —‏ متّیٰ ۲۴ :‏ ۳ ؛‏ ۲تیموتاؤس ۳ :‏ ۱‏ .‏ 
 ‏ چه ترتیباتی در سال ۱۹۱۹ داده شد و نتیجهٔ آن چه بود ؟‏ 
 جماعت شاگردان کتاب مقدّس که امروزه به شاهدان یَهُوَه معروفند در اوایل ایّام آخر پیران و شمّاسان را با رأی اعضای جماعت انتخاب می‌کردند .‏ 
 اما ،‏ برخی از پیران به هیچ وجه روحیهٔ بشارت نداشتند .‏ 
 بعضی از آن‌ها نه تنها میلی به موعظه نداشتند بلکه دیگران را نیز از بشارت دادن دلسرد می‌کردند .‏ 
 پس در سال ۱۹۱۹ ترتیباتی برای انتصاب اشخاصی به عنوان مدیر خدمت داده شد .‏ 
 مدیر خدمت با رأی جماعت انتخاب نمی‌شد بلکه به طور تئوکراتیک از طرف شعبه سازمان خدا منصوب می‌گشت .‏ 
 مسئولیت مدیر خدمت شامل سازماندهی فعالیت موعظه ،‏ محوّل کردن محدوده‌ها و تشویق دیگران به موعظه بود .‏ 
 در عرض چند سال موعظهٔ ملکوت قوّت خاصّی به خود گرفت .‏ 
 ‏ چه اصلاحاتی در دههٔ ۱۹۲۰ صورت گرفت ؟‏ 
 در سال ۱۹۲۲ ،‏ در کنگرهٔ شاگردان کتاب مقدّس در شهر سِدار پُوینت اوهایو واقع در ایالات متحده همهٔ جماعات نیروی تازه‌ای گرفتند و با شنیدن « پادشاه و ملکوتش را اعلام کنید ،‏ اعلام کنید ،‏ اعلام کنید » تشویق به موعظه شدند .‏ 
 در سال ۱۹۲۷ ترتیباتی برای موعظهٔ خانه به خانه در روزهای یکشنبه داده شد چرا که مردم در آن روز کار نمی‌کردند و مناسب‌ترین وقت برای خدمت موعظه بود .‏ 
 چنین روحیه‌ای را امروزه شاهدان یَهُوَه نیز از خود نشان می‌دهند و سعی می‌کنند زمانی به سراغ مردم بروند که در خانه باشند ،‏ برای مثال عصرها یا آخر هفته‌ها .‏ 
 ‏ در سال ۱۹۳۱ چه قطعنامه‌ای پذیرفته شد و چه تأثیری در فعالیت موعظه ملکوت داشت ؟‏ 
 در روز یکشنبهٔ ۲۶ ژوئیهٔ ۱۹۳۱ ،‏ با خوانده شدن قطعنامه‌ای در کنگرهٔ شهر کلمبوس ،‏ در ایالت اوهایوی آمریکا ،‏ تحرّکی دیگر در فعالیت موعظه ملکوت ،‏ اوّل در آنجا و سپس در سایر نقاط جهان صورت گرفت .‏ 
 مضمون قسمتی از این قطعنامه چنین است :‏ « ما خادمان یَهُوَه خدا مأمور می‌باشیم فعالیتی را به نام او به انجام رسانیم ،‏ و با اطاعت از این فرمان موظفیم به عیسی مسیح شهادت دهیم و یَهُوَه خدای حقیقی و متعال را به مردم بشناسانیم ؛‏ از این رو ،‏ با شادی تمام نامی را که خداوند به زبان خود بیان کرده است می‌پذیریم ،‏ و مایلیم به این نام یعنی شاهدان یَهُوَه خوانده شویم .‏ » 
 (‏ اِشَعْیا ۴۳ :‏ ۱۰ )‏ این نام جدید بخوبی فعالیت اصلی خادمان خدا را مشخص می‌سازد !‏ 
 بلی ،‏ یَهُوَه به همهٔ خادمانش کاری را محوّل کرده است که در آن سهیم شوند .‏ 
 واکنش حضار در مجموع توأم با شور و شوق بود !‏ 
 ‏ در سال ۱۹۳۲ چه تغییراتی داده شد و چرا ؟‏ 
 بسیاری از پیران فروتن به فعالیت موعظه تن دادند .‏ 
 با این حال در برخی نقاط پیرانی که با رأی‌گیری انتخاب شده بودند با این موضوع که هر عضو جماعت می‌باید در خدمت موعظه سهیم شود مخالفت می‌کردند .‏ 
 اما ،‏ اصلاحاتی دیگر در پیش بود .‏ 
 در سال ۱۹۳۲ جماعات از طریق مجلّهٔ برج دیده‌بانی تعلیماتی را دریافت کردند که رأی‌گیری برای انتخاب پیران و شمّاسان را متوقف ساخت .‏ 
 به جای آن کمیتهٔ خدمت از مردان روحانی که در خدمت موعظه شرکت می‌کردند تشکیل یافت .‏ 
 بدین ترتیب سرپرستی و نظارت به کسانی واگذار شد که در خدمت مسیحی فعال بودند و در نتیجه موعظه پیشرفت کرد .‏ 
 افزایش نور و اصلاحات بیشتر 
 ‏ در سال ۱۹۳۸ چه اصلاحی صورت گرفت ؟‏ 
 نور « رفته‌رفته روشن‌تر » شد .‏ 
 در سال ۱۹۳۸ رأی‌گیری برای انتخاب پیران کاملاً منحل شد .‏ 
 تمام خادمان در جماعت می‌بایست تحت نظارت « غلام امین و دانا » به طور تئوکراتیک انتخاب می‌شدند .‏ 
 (‏ متّیٰ ۲۴ :‏ ۴۵ -‏ ۴۷‏ )‏ این تغییر تقریباً مورد تأیید همهٔ جماعات شاهدان یَهُوَه قرار گرفت و فعالیت موعظه همواره ثمربخش بود .‏ 
 ‏ چه تغییری در سال ۱۹۷۲ داده شود و چرا این کار باعث پیشرفت شد ؟‏ 
 در ۱ اکتبر ۱۹۷۲ اصلاح دیگری در سرپرستی جماعت صورت پذیرفت .‏ 
 در تمام جهان برای نظارت بر جماعت شاهدان یَهُوَه به جای یک پیر یا خادم ،‏ هیئتی از پیران قرار داده شد .‏ 
 به دلیل چنین ترتیباتی بود که مردان باتجربه ترغیب شدند شرایط لازم برای هدایت جماعت را به دست آورند .‏ 
 (‏ ۱تیموتاؤس ۳ :‏ ۱ -‏ ۷‏ )‏ در نتیجه گروه بزرگی از برادران در انجام مسئولیت‌های جماعت تجربه کسب کردند .‏ 
 این برادران نشان دادند در شبانی جدیدانی که حقیقت کتاب مقدّس را آموخته بودند بسیار مفیدند !‏ 
 ‏ چه ترتیباتی در سال ۱۹۷۶ صورت پذیرفت ؟‏ 
 در ۱ ژانویهٔ ۱۹۷۶ هیئت اداره‌کننده به شش کمیته تبدیل شد و تمام فعالیت‌های سازمانی و جماعتی جهان تحت نظارت این کمیته‌ها درآمد .‏ 
 حقیقتاً ثابت شد که « کثرت مشورت‌دهندگان » باعث برکت در فعالیت خدمت موعظه است !‏ —‏ امثال ۱۵ :‏ ۲۲ ؛‏ ۲۴ :‏ ۶ .‏ 
 ‏ در سال ۱۹۹۲ چه تغییری داده شد و چرا ؟‏ 
 در سال ۱۹۹۲ تغییری دیگر داده شد که با آنچه برای اسرائیلیان بعد از برگشت از بابل رخ داد مطابقت دارد .‏ 
 در آن زمان تعداد لاویان برای خدمت در معبد محدود بود .‏ 
 پس ،‏ از نَتینیم‌های غیراسرائیلی برای کمک به لاویان استفاده شد .‏ 
 مطابق با آن ،‏ در سال ۱۹۹۲ برای یاری طبقهٔ غلام امین و دانا در رابطه با فعالیت موعظه در سراسر زمین برخی از « گوسفندان دیگر » نیز عهده‌دار مسئولیت‌های بیشتری شدند .‏ 
 آن‌ها به عنوان کمک‌کنندگان هیئت اداره‌کننده منصوب شدند .‏ —‏ یوحنّا ۱۰ :‏ ۱۶‏ .‏ 
 ‏ یَهُوَه چگونه صلح را ناظران ما کرده است ؟‏ 
 نتیجهٔ تمام این اصلاحات چه بوده است ؟‏ 
 یَهُوَه می‌گوید :‏ « سلامتی [ صلح ] را ناظران تو و عدالت را حاکمان تو خواهم گردانید .‏ » 
 (‏ اِشَعْیا ۶۰ :‏ ۱۷ )‏ امروزه ‹ صلح › در میان شاهدان یَهُوَه برقرار و عشق به « عدالت » بر آن‌ها ‹ حاکم › است ،‏ یعنی نیرویی که ایشان را به سوی خدمت به خدا سوق می‌دهد .‏ 
 شاهدان یَهُوَه به خوبی سازماندهی شده‌اند تا فعالیت موعظه و شاگردسازی را به اتمام برسانند .‏ —‏ متّیٰ ۲۴ :‏ ۱۴ ؛‏ ۲۸ :‏ ۱۹ ،‏ ۲۰‏ .‏ 
 نور بیشتر بر عقاید 
 ‏ یَهُوَه چگونه در دههٔ ۱۹۲۰ نور بیشتری بر عقاید قومش تاباند ؟‏ 
 یَهُوَه همچنین رفته‌رفته نور بیشتری بر عقاید قومش تابانده است .‏ 
 نمونه‌ای از آن را در مکاشفه ۱۲ :‏ ۱ -‏ ۹ می‌خوانیم .‏ 
 در این گزارش به سه شخصیت سمبلی اشاره شده است یعنی « زنی » آبستن ،‏ ‹ اژدها › و ‹ پسری نرینه .‏ › 
 آیا می‌دانید که هر یک از این شخصیت‌ها نشانگر چه می‌باشند ؟‏ 
 در مقاله‌ای از برج دیده‌بانی ۱ مارس ۱۹۲۵ (‏ انگل‍ .‏ )‏ ،‏ با عنوان « تولّد قومی ،‏ » هویت آن‌ها مشخص شد .‏ 
 آن مقاله به قوم خدا کمک کرد تا درک بهتری از نبوّت تولّد ملکوت داشته باشند و تشخیص دهند کلاً دو سازمان در مقابل هم وجود دارند ،‏ یکی سازمان یَهُوَه و دیگری سازمان شیطان .‏ 
 سپس در سال‌های ۱۹۲۸ /‏ ۱۹۲۷ ،‏ قوم خدا متوجه شدند که جشن‌های کریسمس و تولّد برخلاف کلام خداست و از گرفتن چنین جشن‌هایی اجتناب کردند .‏ 
 ‏ در دههٔ ۱۹۳۰ چه حقایقی روشن شد ؟‏ 
 در دههٔ ۱۹۳۰ نوری بیشتر بر سه عقیدهٔ دیگر تابانده شد .‏ 
 شاگردان کتاب مقدّس مدت‌ها بود تشخیص داده بودند که « جمعیت کثیر » (‏ ترجمهٔ کینگ جِیمز )‏ یا « گروهی عظیم » که در مکاشفه ۷ :‏ ۹ -‏ ۱۷ آمده است با ۱۴۴٬۰۰۰ نفری که همچون پادشاهان و کاهنان با عیسی حکومت خواهند کرد فرق دارند .‏ 
 (‏ مکاشفه ۵ :‏ ۹ ،‏ ۱۰ ؛‏ ۱۴ :‏ ۱ -‏ ۵‏ )‏ با این حال ،‏ نمی‌دانستند جمعیت کثیر چه کسانی هستند .‏ 
 در سال ۱۹۳۵ هویت جمعیت کثیر نیز مانند نوری که در سپیدهٔ صبح رفته‌رفته روشن‌تر می‌شود و ظاهر و رنگ شیءای مبهم را در تاریکی نمایان می‌سازد ،‏ مشخص شد .‏ 
 ایشان دریافتند کسانی می‌باشند که امید زندگی ابدی بر روی زمین دارند و از « عذاب سخت » نجات خواهند یافت .‏ 
 کمی بعد در همان سال موضوعی دیگر روشن شد که در بسیاری از کشورها بر فرزندانی از شاهدان یَهُوَه که به مدرسه می‌رفتند تأثیر می‌گذاشت .‏ 
 در حالی که آتش میهن‌پرستی در همه جا شعله‌ور شده بود شاهدان تشخیص دادند که سلام دادن به پرچم فقط به مفهوم ادای احترام نیست .‏ 
 یک سال بعد نیز توضیح داده شد که عیسی بر صلیب میخکوب نشد بلکه بر تیری چوبی .‏ —‏ اَعمال ۱۰ :‏ ۳۹‏ .‏ 
 ‏ چه سالی بر تقدّس خون تأکید شد و چگونه ؟‏ 
 طی جنگ جهانی دوّم ،‏ هنگامی که در همه جا تزریق خون به سربازان مجروح پذیرفته شده بود ،‏ نوری بیشتر بر تقدّس خون تابانده شد .‏ 
 در برج دیده‌بانی شمارهٔ ۱ ژوئیهٔ ۱۹۴۵ (‏ انگل‍ .‏ )‏ 
 آمده است که « همهٔ پرستندگان یَهُوَه که خواهان زندگی ابدی در دنیای جدید و عادل او هستند باید به تقدّس خون احترام بگذارند و قانون خدا را در این امر حیاتی بپذیرند .‏ »‏ 
 ‏ « ترجمهٔ دنیای جدید کتاب مقدّس » چه زمان منتشر شد و دو ویژگی آن چیست ؟‏ 
 در سال ۱۹۴۶ ،‏ لزوم ترجمهٔ کتاب مقدّسی دیده شد که بر اساس جدیدترین اطلاعات و تحقیقات فراهم شده باشد نه بر اساس عقاید فاسد و رسوم جهان مسیحیت .‏ 
 این کار در سال ۱۹۴۷ آغاز شد و در سال ۱۹۵۰ « ترجمهٔ دنیای جدید از نوشته‌های مقدّس یونانی مسیحی » به زبان انگلیسی منتشر شد .‏ 
 متون عبرانی کتاب مقدّس در پنج جلد به تدریج از سال ۱۹۵۳ به بعد منتشر شد .‏ 
 در سال ۱۹۶۰ ،‏ ۱۲ سال بعد از شروع این ترجمه آخرین جلد آن انتشار یافت .‏ 
 و در سال ۱۹۶۱ کل « ترجمهٔ دنیای جدید کتاب مقدّس » در یک جلد منتشر شد .‏ 
 این کتاب مقدّس که دارای ویژگی‌های بخصوصی است هم‌اکنون به زبان‌های بسیاری ترجمه شده است .‏ 
 برای مثال ،‏ نام الٰهی به کتاب مقدّس بازگردانده شد .‏ 
 به علاوه ،‏ ترجمهٔ تحت‌اللفظی آن از روی زبان اصلی اساسی برای پیشرفت در درک کلام خدا بوده است .‏ 
 ‏ چه نور بیشتری در سال ۱۹۶۲ تابیده شد ؟‏ 
 در سال ۱۹۶۲ ،‏ در مورد مفهوم عبارت « قدرت‌های برتر » رومیان ۱۳ :‏ ۱ و وسعت اطاعت از آن توضیح داده شد .‏ 
 مطالعه‌ای عمیق بر روی باب ۱۳ کتاب رومیان و آیاتی همچون تیطُس ۳ :‏ ۱ ،‏ ۲ و اوّل پِطْرُس ۲ :‏ ۱۳ ،‏ ۱۷ نشان داد که عبارت « قدرت‌های برتر » بر یَهُوَه و عیسی دلالت ندارد بلکه بر حکومت‌های بشری دلالت دارد .‏ 
 ‏ طی دههٔ ۱۹۸۰ چه حقایقی روشن شد ؟‏ 
 در سال‌های بعد همواره نور بیشتری بر راه درستکاران تابیده شد .‏ 
 در سال ۱۹۸۵ مفهوم عادل شمرده شدن ‹ برای حیات › و عادل شمرده شدن به عنوان دوست خدا روشن گشت .‏ 
 (‏ رومیان ۵ :‏ ۱۸ ؛‏ یعقوب ۲ :‏ ۲۳‏ )‏ در سال ۱۹۸۷ مفهوم یوبیل مسیحی مشخص شد .‏ 
 ‏ یَهُوَه چگونه در سال‌های اخیر نور بیشتری برای قومش مهیا دیده است ؟‏ 
 در سال ۱۹۹۵ به درک بهتری در مورد جداسازی « میش‌ها » از « بزها » نایل آمدیم .‏ 
 در سال ۱۹۹۸ جزئیات رؤیای معبد حِزْقِیال که هم‌اکنون در حال تحقق است توضیح داده شد .‏ 
 در سال ۱۹۹۹ شرح روشنی در بارهٔ ‹ مکروهِ ویرانی که در مقام مقدّس برپا شده › داده شد .‏ 
 (‏ متّیٰ ۲۴ :‏ ۱۵ ،‏ ۱۶ ؛‏ ۲۵ :‏ ۳۲‏ )‏ و در سال ۲۰۰۲ بینش بیشتری از پرستش خدا « به روح و راستی » به دست آوردیم .‏ —‏ یوحنّا ۴ :‏ ۲۴‏ .‏ 
 ‏ قوم خدا در چه زمینه‌هایی شاهد اصلاحات بوده است ؟‏ 
 به غیر از اصلاحات امور سازمانی و اعتقادی ،‏ اصلاحاتی نیز در رابطه با رفتار مسیحی داده شد .‏ 
 برای مثال ،‏ در سال ۱۹۷۳ استفاده از تنباکو به مفهوم « نجاست جسم » شناخته شد و خطایی جدّی محسوب گشت .‏ 
 (‏ ۲قُرِنتیان ۷ :‏ ۱‏ )‏ یک دهه بعد ،‏ برج دیده‌بانی ۱۵ ژوئیهٔ ۱۹۸۳ موضع ما را در رابطه با استفاده از سلاح گرم مشخص ساخت .‏ 
 این دو موضوع نمونه‌هایی از افزایش نور بر راه درستکاران هستند .‏ 
 بیاییم در راهی که نور افزایش می‌یابد گام برداریم 
 ‏ چه طرز فکری به ما کمک می‌کند تا در راهی گام برداریم که نور رفته‌رفته افزایش می‌یابد ؟‏ 
 پیر جماعتی چنین اعتراف کرد :‏ « موقعی که تغییری داده می‌شود پذیرفتن آن و وفق دادن خود به آن امری است بس دشوار .‏ » 
 چه عاملی به او کمک کرد اصلاحاتی را بپذیرد که ۴۸ سال به عنوان مبشّر ملکوت به آن‌ها شهادت داده بود ؟‏ 
 او جواب می‌دهد :‏ « داشتن طرز فکری صحیح کلید موفقیت است .‏ 
 رد اصلاحات یعنی عقب ماندن از سازمانی که به پیش می‌رود .‏ 
 هر وقت خودم را در چنین وضعیتی می‌بینم به آنچه پِطْرُس به عیسی گفت می‌اندیشم :‏ ‹ ای سَروَر ،‏ نزد که برویم ؟‏ 
 کلمات حیات جاودانی نزد تو است .‏ › 
 سپس از خود سؤال می‌کنم :‏ ‹ کجا بروم ،‏ آیا به تاریکی دنیا برگردم ؟‏ › 
 این امر به من کمک کرده است تا در سازمان خدا استوار باشم .‏ » —‏ یوحنّا ۶ :‏ ۶۸‏ .‏ 
 ‏ از گام برداشتن در نور چه فوایدی نصیب ما می‌شود ؟‏ 
 دنیای اطرافمان حقیقتاً در ظلمت غلیظ می‌باشد .‏ 
 همچنان که یَهُوَه نور خود را همواره بر قوم خود می‌تاباند فاصله بین قوم خدا و مردم دنیا بزرگ‌تر می‌شود .‏ 
 این نور چه کاری را برای ما انجام می‌دهد ؟‏ 
 درست همان گونه که در راهی تاریک روشنایی نورافکنی بر یک چاله ،‏ آن را از سر راه برنمی‌دارد نور کلام خدا نیز دام‌ها را از جلوی راه ما برنمی‌دارد .‏ 
 با این حال ،‏ به ما کمک می‌کند تا از آن‌ها برحذر باشیم و همواره در راهی که نور افزایش می‌یابد گام برداریم .‏ 
 پس بیاییم پیوسته « مثل چراغی درخشنده در مکان تاریک » به کلام نبوی یَهُوَه توجه کنیم .‏ —‏ ۲پِطْرُس ۱ :‏ ۱۹‏ .‏ 
 آیا به یاد می‌آورید ؟‏ 
 ‏ • یَهُوَه باعث چه اصلاحات سازمانی در قومش شد ؟‏ 
 ‏ • افزایش نور باعث چه اصلاحاتی در عقاید قوم یَهُوَه شد ؟‏ 
 ‏ • چه تغییراتی را شخصاً شاهد آن بودید و چه عاملی در پذیرفتن آن به شما کمک کرد ؟‏ 
 ‏ • چرا می‌خواهید در راهی که نور بر آن می‌تابد گام بردارید ؟‏ 
 ‏ [ تصاویر در صفحهٔ ۱۹ ]‏ 
 کنگرهٔ سِدار پُوینت در سال ۱۹۲۲ شاگردان کتاب مقدّس را ترغیب به انجام ارادهٔ خدا کرد 
 ‏ [ تصویر در صفحهٔ ۲۱ ]‏ 
 برادر ناتان نُر انتشار « ترجمهٔ دنیای جدید از نوشته‌های مقدّس یونانی مسیحی » را در سال ۱۹۵۰ اعلام کرد 
 ‏ [ صاحب امتیاز تصویر در صفحهٔ ۱۸ ]‏ 
 2003 BiblePlaces.com © 
 تفریح سالم و پرنشاط 
 ‏ « پس خواه بخورید ،‏ خواه بنوشید ،‏ خواه هر چه کنید ،‏ همه را برای جلال خدا بکنید .‏ » —‏ ۱قُرِنتیان ۱۰ :‏ ۳۱‏ .‏ 
 ۱ ،‏ ۲ .‏ 
 چرا می‌توان سرگرمی و تفریح را هدیه‌ای از سوی خدا دانست ،‏ با این حال کتاب مقدّس چه هشداری به ما می‌دهد ؟‏ 
 تفریح و سرگرمی در زندگی امری است طبیعی .‏ 
 یَهُوَه خدای متبارک و شاد می‌خواهد که ما از زندگی لذّت ببریم و برای شادی ما راه‌های متفاوتی را مهیا دیده است .‏ 
 (‏ ۱تیموتاؤس ۱ :‏ ۱۱ ؛‏ ۶ :‏ ۱۷‏ )‏ سلیمان ،‏ پادشاه حکیم نوشت :‏ « فهمیدم که برای [ انسان‌ها ] چیزی بهتر از این نیست که شادی کنند و در حیات خود به نیکویی مشغول باشند .‏ 
 و نیز بخشش خدا است که هر آدمی بخورد و بنوشد و از تمامی زحمت خود نیکویی بیند .‏ » —‏ جامعه ۳ :‏ ۱۲ ،‏ ۱۳ .‏ 
 شادی‌ای که شخص از زحمات خود به دست می‌آورد بسیار پرنشاط است ،‏ بویژه هنگامی که آن را با اعضای خانواده و دوستان خود سهیم می‌شود .‏ 
 شایسته است که چنین شادی‌ای را « بخشش » یا هدیه‌ای از سوی خدا دانست .‏ 
 با این حال ،‏ دریافت چنین هدیه‌ای از سوی خدا بدین معنا نیست که او اجازهٔ هر رفتاری را به ما داده است .‏ 
 کتاب مقدّس مستی ،‏ پرخوری و رفتار غیرمشروع را محکوم می‌کند و هشدار می‌دهد که کنندگان این اَعمال « وارث ملکوت خدا نخواهند شد .‏ » —‏ ۱قُرِنتیان ۶ :‏ ۹ ،‏ ۱۰ ؛‏ امثال ۲۳ :‏ ۲۰ ،‏ ۲۱ ؛‏ ۱پِطْرُس ۴ :‏ ۱ -‏ ۴‏ .‏ 
 ‏ چه موضوعی به ما کمک می‌کند تا از لحاظ روحانی بیدار بمانیم و روز عظیم یَهُوَه را پیش رو داشته باشیم ؟‏ 
 در این ایّام آخر که زندگی بسیار سخت شده است ،‏ مسیحیان می‌باید بیش از هر زمانی محتاط بوده ،‏ نگذارند فساد دنیا در ایشان رخنه کند .‏ 
 (‏ یوحنّا ۱۷ :‏ ۱۵ ،‏ ۱۶‏ )‏ همان گونه که از قبل نبوّت شده است ،‏ مردم روزگار ما ‹ عشرت را به حدّی از خدا بیشتر دوست دارند › که اصلاً توجهی به علائم آمدن ‹ مصیبت عظیم › نمی‌کنند .‏ 
 (‏ ۲تیموتاؤس ۳ :‏ ۴ ،‏ ۵ ؛‏ متّیٰ ۲۴ :‏ ۲۱ ،‏ ۳۷ -‏ ۳۹‏ )‏ عیسی به پیروانش چنین هشدار داد :‏ « خود را حفظ کنید مبادا دل‌های شما از پرخوری و مستی و اندیشه‌های دنیوی سنگین گردد و آن روز ناگهان بر شما آید .‏ » 
 (‏ لوقا ۲۱ :‏ ۳۴ ،‏ ۳۵‏ )‏ ما خادمان یَهُوَه موظفیم به هشدار عیسی توجه کنیم .‏ 
 برخلاف مردم دنیای اطرافمان سعی می‌کنیم از لحاظ روحانی بیدار بمانیم و روز عظیم یَهُوَه را همواره در پیش رو داشته باشیم .‏ —‏ صَفَنْیا ۳ :‏ ۸ ؛‏ لوقا ۲۱ :‏ ۳۶‏ .‏ 
 ‏ الف )‏ چرا پیدا کردن تفریحات سالم دشوار است ؟‏ 
 ب )‏ اَفَسُسیان ۵ :‏ ۱۵ ،‏ ۱۶ چه توصیه‌ای به ما می‌کند ؟‏ 
 از آنجایی که ابلیس اَعمال فاسد دنیا را در نظر مردم بسیار گیرا و براحتی در دسترس هر کس قرار داده است اجتناب از آن دشوار می‌باشد ،‏ مخصوصاً در انتخاب تفریح و سرگرمی .‏ 
 بیشتر تفریحاتی که دنیا به ما عرضه می‌کند برای ‹ شهوات جسم › طراحی شده‌اند .‏ 
 (‏ ۱پِطْرُس ۲ :‏ ۱۱‏ )‏ تفریحات مضر را می‌توان براحتی در بازار یافت و حتی از طریق نشریات ،‏ تلویزیون ،‏ اینترنت و ویدیو به خانه‌ها آورد .‏ 
 به همین دلیل کتاب مقدّس توصیه‌ای حکیمانه به مسیحیان می‌دهد :‏ « دقت کنید که چگونه زندگی می‌کنید ،‏ مثل اشخاص عاقل زندگی کنید ،‏ نه مانند نادانان .‏ 
 از هر فرصتی که برای شما روی می‌آورد به بهترین نحوی استفاده کنید زیرا این ایّام ،‏ ایّام بدی است .‏ » 
 (‏ اَفَسُسیان ۵ :‏ ۱۵ ،‏ ۱۶‏ ،‏ انجیل شریف ‏ )‏ اگر به این پند مو به مو عمل کنیم مطمئناً اغوای تفریحات مضر نخواهیم شد ،‏ وقتمان بیهوده هدر نخواهد رفت و رابطه‌مان با یَهُوَه که به مفهوم نجات ماست قطع نخواهد شد !‏ —‏ یعقوب ۱ :‏ ۱۴ ،‏ ۱۵‏ .‏ 
 ‏ شادابی و نشاط حقیقی را چگونه به دست می‌آوریم ؟‏ 
 از آنجایی که زندگی مسیحی مشغلهٔ فراوانی به همراه دارد ،‏ مسیحیان نیاز دارند اوقاتی را به تفریح بگذرانند .‏ 
 در واقع ،‏ در جامعه ۳ :‏ ۴ آمده است که « وقتی برای خنده » و « وقتی برای رقص » است .‏ 
 پس کتاب مقدّس نمی‌گوید تفریح اتلاف وقت است .‏ 
 با این همه ،‏ سرگرمی و تفریح باید برای اِحیای شادابی و نشاط باشد نه برای به خطر انداختن وضعیت روحانی و یا زیر پا گذاشتن امور روحانی .‏ 
 مسیحیان باتجربه آگاهند که سخاوت و بخشش باعث شادی عظیم می‌شود .‏ 
 ایشان انجام دادن ارادهٔ یَهُوَه را مهم‌ترین بخش زندگی خود قرار داده‌اند و ‹ آرامش را در جان‌های خود › با پذیرفتن یوغ عیسی تجربه کرده‌اند .‏ —‏ متّیٰ ۱۱ :‏ ۲۹ ،‏ ۳۰ ؛‏ اَعمال ۲۰ :‏ ۳۵‏ .‏ 
 انتخاب تفریحی مناسب 
 ۶ ،‏ ۷ .‏ 
 چه چیزی در تشخیص تفریح و سرگرمی مناسب و نامناسب به ما کمک می‌کند ؟‏ 
 چگونه می‌توانیم مطمئن باشیم که چه نوع تفریح یا سرگرمی برای مسیحیان شایسته است ؟‏ 
 در این مورد والدین موظفند فرزندان خود را راهنمایی کنند و در صورت لزوم از پیران مسیحی درخواست کمک نمایند .‏ 
 در واقع ضرورتی ندارد که کسی برای ما تعیین کند کدام کتاب ،‏ فیلم ،‏ بازی ،‏ رقص یا آهنگ مناسب نیست .‏ 
 پولُس گفت که « قوای ذهنی [ اشخاص بالغ ] با تمرین‌های طولانی پرورش یافته است تا بتوانند نیک و بد را از هم تشخیص بدهند .‏ » 
 (‏ عبرانیان ۵ :‏ ۱۴ ؛‏ ۱قُرِنتیان ۱۴ :‏ ۲۰‏ ،‏ ا ش ‏ )‏ در کتاب مقدّس برای راهنمایی ما اصولی قرار داده شده است .‏ 
 وجدان پرورش‌یافته با کلام خدا ،‏ در انتخاب تفریحات به ما کمک خواهد کرد به شرطی که به صدای آن گوش دهیم .‏ —‏ ۱تیموتاؤس ۱ :‏ ۱۹‏ .‏ 
 عیسی گفت « درخت از میوه‌اش شناخته می‌شود .‏ » 
 (‏ متّیٰ ۱۲ :‏ ۳۳‏ )‏ اگر تفریحی میوه‌های بدی همچون خشونت ،‏ اَعمال نامشروع یا سحر و جادو را در ما تولید می‌کند باید از آن نوع تفریح اجتناب کرد .‏ 
 نوع تفریح نباید باعث به خطر انداختن جان و سلامت ما گردد یا موجب شود از لحاظ مادی در مضیقه قرار گیریم .‏ 
 همچنین نباید باعث لغزش دیگران شود .‏ 
 پولُس رسول هشدار داد هر که به وجدان برادرش صدمه زند گناهکار است .‏ 
 او نوشت :‏ « شما نسبت به برادران خود گناه می‌کنید و وجدان ضعیف آن‌ها را جریحه‌دار می‌سازید و از این بدتر ،‏ نسبت به خود مسیح هم گناه می‌کنید !‏ 
 بنابراین اگر خوراکی را که می‌خورم باعث لغزش برادرم شود تا ابد گوشت نخواهم خورد مبادا باعث لغزش او بشوم .‏ » —‏ ۱قُرِنتیان ۸ :‏ ۱۲ ،‏ ۱۳‏ ،‏ ا ش .‏ 
 ‏ چه خطراتی در بازی‌های الکترونیکی و ویدیویی نهفته است ؟‏ 
 بازی‌های الکترونیکی و فیلم‌های ویدیویی فروشگاه‌ها را پر ساخته‌اند .‏ 
 برخی از این وسایل ممکن است سرگرمی و تفریح بی‌ضرری ارائه دهند ،‏ ولی چنین سرگرمی‌هایی خصوصیاتی را تشدید می‌کنند که کتاب مقدّس آن خصوصیات را مردود می‌داند .‏ 
 مسلّماً هنگامی که شخص در بازی الکترونیکی وانمود به مجروح کردن ،‏ کشتن و یا رفتاری غیراخلاقی کند آن سرگرمی بی‌ضرر نخواهد بود !‏ 
 یَهُوَه از « ظلم‌دوست » نفرت دارد .‏ 
 (‏ مزمور ۱۱ :‏ ۵ ؛‏ امثال ۳ :‏ ۳۱ ؛‏ کُولُسیان ۳ :‏ ۵ ،‏ ۶‏ )‏ اگر بازی‌ای تفریحی طمع یا خشونت را در شما رشد می‌دهد ،‏ از لحاظ روحی شما را تضعیف می‌کند یا وقت باارزش شما را تلف می‌نماید از آن برحذر باشید و به سرعت اصلاحاتی در نوع تفریح خود ایجاد کنید .‏ —‏ متّیٰ ۱۸ :‏ ۸ ،‏ ۹‏ .‏ 
 ترتیب تفریحی سالم 
 ۹ ،‏ ۱۰ .‏ 
 شخص بصیر چگونه می‌تواند سرگرمی و تفریح لازم را فراهم سازد ؟‏ 
 برخی اوقات مسیحیان سؤال می‌کنند :‏ « بیشتر تفریحاتی که دنیا ارائه می‌دهد با اصول کتاب مقدّس هماهنگی ندارند ،‏ پس چه تفریحی مناسب است ؟‏ » 
 باید اطمینان داشته باشید که تفریح و سرگرمی سالم وجود دارد ،‏ ولی برای مهیا کردن آن باید زحمت کشید .‏ 
 این کار مستلزم دوراندیشی و برنامه‌ریزی است ؛‏ بویژه برای والدین .‏ 
 برخی‌ها اوقات خوشی را در میان اعضای خانواده یا در میان برادران و خواهران جماعت به دست آورده‌اند .‏ 
 گفتگو در مورد وقایعی که طی روز رخ داده است یا در مورد موضوعی از کتاب مقدّس هنگام غذا خوردن می‌تواند بناکننده و دلپذیر باشد .‏ 
 همچنین می‌توانید برنامه‌هایی همچون پیک‌نیک ،‏ بازی‌ای مناسب ،‏ چادر زدن یا پیاده‌روی را ترتیب دهید .‏ 
 چنین تفریحاتی می‌تواند مایهٔ سرگرمی و نشاط باشد .‏ 
 پیری مسیحی و همسرش که سه فرزند را بزرگ کرده‌اند می‌گویند :‏ « از همان اوان کودکی وقتی می‌خواستیم به تعطیلات برویم فرزندانمان را در انتخاب اینکه به کجا سفر کنیم سهیم می‌کردیم .‏ 
 به مرور زمان به آن‌ها اجازه می‌دادیم یکی از دوستانشان را دعوت کنند تا سفر برایشان دلپذیرتر شود .‏ 
 در چنین مواقعی هیجان بخصوصی در فرزندانمان مشاهده می‌شد .‏ 
 برای مثال ،‏ بعضی اوقات خانواده و دوستان جماعتمان را برای پیک‌نیک به خانه دعوت می‌کردیم و با هم غذایی ساده درست و بعد هم بازی می‌کردیم .‏ 
 برخی اوقات آن‌ها را برای گردش و پیاده‌روی به کوه می‌بردیم و در چنین فرصت‌هایی با آن‌ها در مورد آفرینش یَهُوَه صحبت می‌کردیم .‏ »‏ 
 ۱۱ ،‏ ۱۲ .‏ 
 الف )‏ چگونه می‌توانید دیگران را در تفریحات خود سهیم کنید ؟‏ 
 ب )‏ چه نوع گردهمایی برای بسیاری خاطرات فراموش‌نشدنی است ؟‏ 
 هنگامی که برای سرگرمی و تفریح برنامه‌ریزی می‌کنید آیا می‌توانید دیگران را به جمع خود یا خانوادهٔ خود دعوت کنید ؟‏ 
 شاید بیوه ،‏ مجرّد یا خانواده‌ای تک‌ولی به تشویق نیازمند باشد .‏ 
 (‏ لوقا ۱۴ :‏ ۱۲ -‏ ۱۴‏ )‏ می‌توانید برخی از معاشران جدید را دعوت کنید ،‏ البته در این مورد باید مواظب باشید که معاشری مضر در جمع شما رخنه نکند .‏ 
 (‏ ۲تیموتاؤس ۲ :‏ ۲۰ ،‏ ۲۱‏ )‏ اگر برای شخصی معلول مشکل است که برای تفریح از خانه بیرون برود ،‏ می‌توانید غذایی فراهم کرده ،‏ به خانه‌اش ببرید و آن را با هم صرف کنید .‏ —‏ عبرانیان ۱۳ :‏ ۱ ،‏ ۲‏ .‏ 
 برای بسیاری خاطرات فراموش‌نشدنی آن است که در گردهمایی‌ها غذایی ساده صرف کنند ،‏ تجربهٔ مسیحی شدن دیگران را بشنوند یا بیاموزند که چه عاملی به آن‌ها کمک کرده است به خدا وفادار بمانند .‏ 
 در چنین گردهمایی‌هایی می‌توان موضوعات کتاب مقدّس را با همه گفتگو و حتی کودکان را در آن سهیم کرد .‏ 
 چنین گفتگویی می‌تواند اشخاص خجالتی را که احساس بی‌لیاقتی می‌کنند به ابراز ایمان تشویق کند .‏ 
 ‏ عیسی و پولُس در میهمان‌نوازی چه نمونه‌ای از خود به جا گذاشت ؟‏ 
 عیسی نمونهٔ خوبی از مهمان‌نوازی برای ما به جا گذاشت .‏ 
 او همیشه از چنین فرصت‌هایی برای گفتگوهای روحانی استفاده می‌کرد .‏ 
 (‏ لوقا ۵ :‏ ۲۷ -‏ ۳۹ ؛‏ ۱۰ :‏ ۴۲ ؛‏ ۱۹ :‏ ۱ -‏ ۱۰ ؛‏ ۲۴ :‏ ۲۸ -‏ ۳۲‏ )‏ شاگردان اوّلیه عیسی نیز از نمونهٔ او سرمشق گرفتند .‏ 
 (‏ اَعمال ۲ :‏ ۴۶ ،‏ ۴۷‏ )‏ پولُس رسول نوشت :‏ « زیرا بسیار اشتیاق دارم که شما را ببینم تا نعمتی روحانی به شما برسانم که شما استوار بگردید ،‏ یعنی تا در میان شما تسلّی یابیم از ایمان یکدیگر ،‏ ایمان من و ایمان شما .‏ » 
 (‏ رومیان ۱ :‏ ۱۱ ،‏ ۱۲‏ )‏ به همین شکل ،‏ جوّ میهمانی‌های ما باید تقویت‌کنندهٔ ایمان یکدیگر باشد .‏ —‏ رومیان ۱۲ :‏ ۱۳ ؛‏ ۱۵ :‏ ۱ ،‏ ۲‏ .‏ 
 گوشزدها و یادآوری‌ها 
 ‏ چرا توصیه نمی‌شود که میهمانی‌ها بزرگ باشند ؟‏ 
 توصیه می‌شود از برپا کردن میهمانی‌های بزرگ اجتناب کنید چرا که نظارت بر چنین گردهمایی‌هایی بسیار دشوار است .‏ 
 شاید چند خانواده تصمیم بگیرند تا با هم به پیک‌نیک روند و با هم بازی کنند ،‏ به شرطی که در زمان فعالیت‌های روحانی نباشد و بازی حالت رقابت به خود نگیرد .‏ 
 بودن برخی از پیران ،‏ خادمان کمکی یا اشخاص مجرّب می‌تواند تأثیری خوب در چنین گردهمایی‌هایی داشته ،‏ به نشاط و شادی همه بیفزاید .‏ 
 ‏ چرا میزبان می‌باید ناظرانی مناسب در جشن بگمارد ؟‏ 
 آنانی که ترتیب جشنی را می‌دهند نباید فراموش کنند که به ناظرانی مناسب نیاز است .‏ 
 به عنوان میزبان چقدر ناراحت‌کننده خواهد بود که بشنوید به دلیل غفلت شما اتفاقی باعث لغزش کسی شده است .‏ 
 اصل موجود در تثنیه ۲۲ :‏ ۸ بسیار قابل توجه است .‏ 
 هر گاه فرد اسرائیلی خانه‌ای بنا می‌کرد می‌بایست نرده یا دیواری به دور پشت‌بام خود می‌کشید ؛‏ مکانی که اغلب برای پذیرایی از میهمان مورد استفاده قرار می‌گرفت .‏ 
 به چه دلیل ؟‏ 
 تا ‹ مبادا کسی از آن بیفتد و خون بر خانهٔ خود بیاورد .‏ › 
 به همین شکل ،‏ در جشن‌های خود خواهان حفاظت جسم و روح میهمانانمان هستیم ،‏ اما نباید حدومرزهایی غیرمعقول بگذاریم .‏ 
 ‏ در صورت پذیرایی از میهمان با مشروبات الکلی چه جوانب احتیاطی را باید در نظر گرفت ؟‏ 
 در صورت پذیرایی از میهمانان با مشروبات الکلی باید جوانب احتیاط را در نظر گرفت .‏ 
 برخی از مسیحیان تصمیم گرفته‌اند مشروبات الکلی را در جشن بدون ناظر بر سر میز نگذارند و شخصاً مسئول پذیرایی آن باشند و بر نوشیدن همه نظارت کنند .‏ 
 به هیچ وجه نباید اجازه داد کسی لغزش بخورد یا وسوسه شده ،‏ بیش از حد نوشیدنی الکلی بنوشد .‏ 
 (‏ اَفَسُسیان ۵ :‏ ۱۸ ،‏ ۱۹‏ )‏ شاید به دلایل متفاوت برخی از میهمانان از نوشیدن الکل پرهیز کنند .‏ 
 در بسیاری از سرزمین‌ها قوانینی برای نوشیدن الکل وجود دارد و شخص فقط از سنی بخصوص اجازهٔ نوشیدن آن را دارد .‏ 
 در این صورت مسیحیان می‌باید مطیع قانون قیصر یا دولت باشند حتی اگر به نظرشان قانون بیش از حد دست‌وپاگیر است .‏ —‏ رومیان ۱۳ :‏ ۵‏ .‏ 
 ‏ الف )‏ در صورت پخش موسیقی در جشن چرا میزبان باید در انتخاب آن دقت کند ؟‏ 
 ب )‏ چه نوع رقصی شایستهٔ مسیحیان نیست ؟‏ 
 میزبان باید مطمئن شود که موسیقی ،‏ رقص و یا تفریحاتی که در نظر گرفته شده‌اند با اصول کتاب مقدّس مغایرت ندارند .‏ 
 سلیقهٔ اشخاص در موسیقی متفاوت است و موسیقی هم بسیار متنوع می‌باشد .‏ 
 با این حال ،‏ بسیاری از ترانه‌های امروزه ترویج‌دهندهٔ روح سرکش ،‏ خشونت و روابط نامشروع‌اند .‏ 
 پس باید در انتخاب موسیقی دقت کرد .‏ 
 انتخاب موسیقی مناسب به مفهوم موسیقی آرام نیست .‏ 
 از طرفی نیز موسیقی نباید شهوت‌انگیز یا زننده باشد و یا صدای آن بیش از حد بلند و ناراحت‌کننده .‏ 
 برای انتخاب و پخش موسیقی از شخصی پرهیز کنید که صدا را در حد مناسبی قرار نمی‌دهد .‏ 
 رقصی که با حرکات زنندهٔ باسن و سینه شهوت را برانگیزد مطمئناً برای مسیحیان مناسب نیست .‏ —‏ ۱تیموتاؤس ۲ :‏ ۸ -‏ ۱۰‏ .‏ 
 ‏ والدین چگونه می‌توانند از فرزندانشان محافظت کنند ؟‏ 
 والدین مسیحی می‌باید مطمئن شوند که فرزندانشان در چه نوع جشنی شرکت می‌کنند و عاقلانه است که آن‌ها را در این جشن‌ها همراهی کنند .‏ 
 متأسفانه برخی از والدین به فرزندانشان اجازهٔ شرکت در جشن‌های بدون ناظر را داده‌اند که تعدادی از شرکت‌کنندگان مرتکب اَعمال نامشروع یا دیگر رفتار ناشایست گشته‌اند .‏ 
 (‏ اَفَسُسیان ۶ :‏ ۱ -‏ ۴‏ )‏ حتی افراد قابل‌اعتمادی که در اواخر نوجوانی به سر می‌برند برای فرار از « شهوات جوانی » نیاز به راهنمایی دارند .‏ —‏ ۲تیموتاؤس ۲ :‏ ۲۲‏ .‏ 
 ‏ واقع‌بینی به ما کمک می‌کند تا ‹ اوّل در طلب › چه باشیم ؟‏ 
 تفریح و سرگرمی سالمی که گهگاه ترتیب داده می‌شود اِحیاکنندهٔ نشاط و شادی است .‏ 
 یَهُوَه چنین تفریحاتی را منع نکرده است .‏ 
 اما تنها چنین فعالیت‌هایی به ما کمک نمی‌کنند تا گنج آسمانی بیندوزیم .‏ 
 (‏ متّیٰ ۶ :‏ ۱۹ -‏ ۲۱‏ )‏ عیسی به رسولانش فهماند که مهم‌ترین بخش زندگی ‹ اوّل طلبیدن ملکوت خدا و عدالت اوست › نه آنچه می‌خوریم ،‏ می‌نوشیم یا می‌پوشیم ،‏ « زیرا که در طلب جمیع این چیزها [ مردم دنیا ] می‌باشند .‏ » —‏ متّیٰ ۶ :‏ ۳۱ -‏ ۳۴‏ .‏ 
 ‏ خادمان وفادار یَهُوَه چه سهمی می‌توانند در نیکویی‌های یَهُوَه داشته باشند ؟‏ 
 بلی ،‏ ‹ پس خواه بخوریم ،‏ خواه بنوشیم ،‏ خواه هر چه کنیم ،‏ › می‌توانیم ‹ همه را برای جلال خدا بکنیم › و سپاسگزار بخشندهٔ بزرگ نیکویی‌ها باشیم .‏ 
 (‏ ۱قُرِنتیان ۱۰ :‏ ۳۱‏ )‏ در بهشت زمینی که یَهُوَه برای ما مهیا می‌بیند فرصت‌های فراوانی به دست خواهیم آورد تا از سخاوت او نهایت شادی را با هم‌ایمانان سالمی که عدالتش را به اجرا می‌گذارند ببریم .‏ —‏ مزمور ۱۴۵ :‏ ۱۶ ؛‏ اِشَعْیا ۲۵ :‏ ۶ ؛‏ ۲قُرِنتیان ۷ :‏ ۱‏ .‏ 
 آیا به یاد می‌آورید ؟‏ 
 ‏ • چرا امروزه پیدا کردن تفریحات سالم برای مسیحیان دشوار است ؟‏ 
 ‏ • چه نوع سرگرمی‌هایی برای خانواده‌های مسیحی دلپذیر بوده است ؟‏ 
 ‏ • در تفریحات خود چه گوشزدها و یادآوری‌هایی را باید در نظر داشته باشیم ؟‏ 
 ‏ [ تصویر در صفحهٔ ۲۴ ]‏ 
 تفریحاتی را انتخاب کنید که ثمرات نیکو به بار آورد 
 ‏ [ تصاویر در صفحهٔ ۲۵ ]‏ 
 مسیحیان از چه نوع تفریحاتی اجتناب می‌کنند ؟‏ 
 کاملاً هوشیار شویم 
 ‏ « مرد جاهل هر سخن را باور می‌کند ،‏ اما مرد زیرک در رفتار خود تأمّل می‌نماید .‏ » —‏ امثال ۱۴ :‏ ۱۵ .‏ 
 ۱ ،‏ ۲ .‏ 
 الف )‏ تجربهٔ لوط چه درسی به ما می‌دهد ؟‏ 
 ب )‏ مفهوم ‹ هوشیار شوید › چیست ؟‏ 
 وقتی ابراهیم به لوط پیشنهاد کرد برای خود زمینی برگزیند چشمان لوط به منطقه‌ای افتاد که « مانند باغ خداوند » بود .‏ 
 « لوط تمام وادی اردن را برای خود اختیار کرد » و چادر خود را نزدیک سُدُوم برپا ساخت زیرا تصوّر می‌کرد آن مکان بهترین جای اقامت برای خانواده‌اش است .‏ 
 با این حال ،‏ ظاهر چشمگیر آن منطقه بسیار فریبنده بود چرا که « مردمان سُدُوم [ که ] بسیار شریر و به خداوند خطاکار بودند » در آنجا زندگی می‌کردند .‏ 
 (‏ پیدایش ۱۳ :‏ ۷ -‏ ۱۳ )‏ اما هنگامی که لوط و خانواده‌اش صدمات متعددی دیدند همه چیز برملا شد .‏ 
 بالاخره وضعیت او و دخترانش به جایی کشید که مجبور به زندگی در غاری شدند .‏ 
 (‏ پیدایش ۱۹ :‏ ۱۷ ،‏ ۲۳ -‏ ۲۶ ،‏ ۳۰ )‏ آنچه سرانجام نصیب لوط شد برخلاف آنچه بود که در آغاز تصوّرش را می‌کرد .‏ 
 اتفاقی که برای لوط رخ داد درسی است برای ما خادمان یَهُوَه .‏ 
 ما نیز هنگام تصمیم‌گیری می‌باید از خطرات احتمالی آگاه باشیم و گول ظاهر را نخوریم .‏ 
 کتاب مقدّس ما را چنین ترغیب می‌کند :‏ ‹ هوشیار شوید .‏ › 
 (‏ ۱پِطْرُس ۱ :‏ ۱۳‏ )‏ بر طبق گفتهٔ ریچارد لِنسکی ،‏ محقق کتاب مقدّس ،‏ هوشیاری « آرامش و تعادل ذهنی برای سنجش و ارزیابی درست است و در گرفتن تصمیمات صحیح به ما کمک می‌کند .‏ » 
 بگذارید چند وضعیت را بررسی کنیم که مستلزم هوشیاری است .‏ 
 بررسی دقیق کاری تجاری قبل از پذیرش 
 ‏ هنگامی که به ما پیشنهاد شراکت در تجارتی می‌شود چرا ضروری است که محتاطانه عمل کنیم ؟‏ 
 شاید شخصی محترم یا حتی یکی از خادمان یَهُوَه به شما پیشنهاد کند در تجارتی با او شریک شوید .‏ 
 و از موفقیت خود مطمئن بوده ،‏ با شور و اشتیاق تشویقتان کند تا هر چه زودتر اقدام کرده ،‏ این فرصت بی‌نظیر را از دست ندهید .‏ 
 ممکن است با شنیدن این موضوع زندگی بهتری را در ذهن برای خود و خانواده‌تان تصوّر کنید ؛‏ حتی استدلال کنید که چنین موقعیتی باعث خواهد شد وقت بیشتری برای امور روحانی کنار بگذارید .‏ 
 با وجود این ،‏ امثال ۱۴ :‏ ۱۵ چنین هشدار می‌دهد :‏ « مرد جاهل هر سخن را باور می‌کند ،‏ اما مرد زیرک در رفتار خود تأمّل می‌نماید .‏ » 
 هیجان شروع تجارتی جدید اغلب باعث می‌شود که خطرات احتمالی ،‏ امکان از دست دادن سرمایه و بی‌ثباتی آینده را در نظر نگیریم .‏ 
 (‏ یعقوب ۴ :‏ ۱۳ ،‏ ۱۴‏ )‏ چقدر ضروری است در چنین مواقعی هوشیار شویم !‏ 
 ‏ چگونه می‌توانیم برای ارزیابی پیشنهادی تجاری تصمیمات خود را بررسی کنیم ؟‏ 
 انسان عاقل قبل از شریک شدن در کاری تجاری همهٔ جوانب آن را بخوبی بررسی می‌کند .‏ 
 (‏ امثال ۲۱ :‏ ۵ )‏ چنین کاری اغلب خطرات پیش‌بینی‌نشده را برملا می‌سازد .‏ 
 به این قضیه توجه کنید :‏ شخصی در رابطه با تجارتش در پی قرض گرفتن پول است و به شما پیشنهاد می‌کند که اگر به او بودجهٔ لازم را بدهید بهرهٔ زیادی دریافت خواهید کرد .‏ 
 پیشنهاد وی ممکن است بسیار وسوسه‌کننده باشد ،‏ اما آیا خطرات احتمالی آن را در نظر می‌گیرید ؟‏ 
 آیا قرض‌گیرنده پول شما را با توجه به اینکه ممکن است در تجارتش موفق نشود به شما پس می‌دهد ؟‏ 
 یا این موضوع به وضعیت تجارت او بستگی دارد ؟‏ 
 به زبان دیگر اگر ورشکسته شود آیا شما پول خود را از دست خواهید داد ؟‏ 
 حتی می‌توانید از خود بپرسید :‏ چرا این شخص از این و آن پول تقاضا می‌کند ؟‏ 
 آیا بانک به تجارت او اطمینان ندارد ؟‏ 
 برای بررسی خطرات احتمالی اگر وقت کافی صرف کنید نسبت به پیشنهاد داده شده واقع‌بینانه عمل خواهید کرد .‏ —‏ امثال ۱۳ :‏ ۱۶ ؛‏ ۲۲ :‏ ۳ .‏ 
 ‏ الف )‏ اِرْمیا هنگام خریدن مزرعه‌ای چه تصمیم عاقلانه‌ای گرفت ؟‏ 
 ب )‏ چرا مفید است در تمام کارهای تجاری موافقت‌نامه‌ای نوشته شود ؟‏ 
 وقتی اِرْمیای نبی از پسر عموی خود که یکی از پرستندگان یَهُوَه بود مزرعه‌ای خرید قباله‌ای نوشت و معامله‌اش را در حضور شاهدانی انجام داد .‏ 
 (‏ اِرْمیا ۳۲ :‏ ۹ -‏ ۱۲ )‏ امروزه ،‏ انسان عاقل در هر کار تجاری‌ای که وارد می‌شود حتی اگر با اقوام یا با هم‌ایمانان خود باشد تقاضای نوشتن موافقت‌نامه می‌کند .‏ 
 * موافقت‌نامه‌ای دقیق از سوءتعبیر جلوگیری کرده ،‏ حافظ اتحاد است .‏ 
 اما قصور در نوشتن موافقت‌نامه اغلب منجر به مشکلات تجاری بین خادمان یَهُوَه می‌شود .‏ 
 متأسفانه ،‏ چنین مشکلاتی باعث اندوه ،‏ دلخوری و حتی از دست دادن ایمان شخص می‌شود .‏ 
 ‏ چرا باید از طمع بپرهیزیم ؟‏ 
 باید از طمع نیز بپرهیزیم .‏ 
 (‏ لوقا ۱۲ :‏ ۱۵‏ )‏ امید به دست آوردن بهره‌ای هنگفت باعث می‌شود که شخص چشم خود را بر روی خطرات ببندد و تجارتی نامطمئن را قابل‌اطمینان محسوب کند .‏ 
 حتی کسانی که در خدمت به یَهُوَه مسئولیت‌های والایی را به عهده داشته‌اند گرفتار چنین دامی شده‌اند .‏ 
 کلام خدا چنین هشدار می‌دهد :‏ « نگذارید عشق به پول حاکم زندگی شما باشد ،‏ بلکه به آنچه دارید قانع باشید .‏ » 
 (‏ عبرانیان ۱۳ :‏ ۵‏ ،‏ انجیل شریف ‏ )‏ وقتی شخصی مسیحی قصد داخل شدن در تجارتی را دارد باید از خود سؤال کند ،‏ ‹ آیا حقیقتاً ضروری است که وارد کاری تجاری شوم ؟‏ › 
 داشتن زندگی ساده به ما کمک می‌کند تا حواس خود را جمع پرستش و خدمت به یَهُوَه کنیم و از « ریشهٔ همهٔ بدی‌ها » در امان بمانیم .‏ —‏ ۱تیموتاؤس ۶ :‏ ۶ -‏ ۱۰‏ .‏ 
 مشکلات مسیحیان مجرّد 
 ‏ الف )‏ بسیاری از مسیحیان مجرّد با چه مشکلی روبرو می‌باشند ؟‏ 
 ب )‏ انتخاب همسر چگونه وفاداری ما را نسبت به یَهُوَه ثابت می‌کند ؟‏ 
 بسیاری از خادمان یَهُوَه مایلند ازدواج کنند ولی هنوز نتوانسته‌اند همسری مناسب بیابند .‏ 
 در برخی سرزمین‌ها فشار زیادی از سوی اجتماع برای ازدواج وجود دارد .‏ 
 از طرفی هم موقعیت برای ازدواج در میان هم‌ایمانان مسیحی بسیار کم است .‏ 
 (‏ امثال ۱۳ :‏ ۱۲ )‏ مسیحیان می‌دانند که توجه به توصیهٔ کتاب مقدّس در رابطه با ازدواج ‹ فقط در خداوند › یا فقط با شاهد یَهُوَه با وفاداری نسبت به یَهُوَه در ارتباط است .‏ 
 (‏ ۱قُرِنتیان ۷ :‏ ۳۹‏ )‏ مسیحیان مجرّد برای اینکه در برابر فشار و وسوسهٔ دنیا مقاومت کنند می‌باید هوشیار شوند .‏ 
 ‏ شولمّیت تحت چه فشاری قرار گرفت و خواهران مسیحی چگونه ممکن است تحت فشاری مشابه قرار گیرند ؟‏ 
 در غزل‌های سلیمان می‌خوانیم که پادشاهی عاشق دختری ساده و روستایی به نام شولمّیت می‌شود .‏ 
 گرچه آن دختر عاشق یک مرد جوان بود پادشاه سعی کرد او را با ثروت ،‏ شهرت و زیبایی به سوی خود بکشد .‏ 
 (‏ غزل‌های سلیمان ۱ :‏ ۹ -‏ ۱۱ ؛‏ ۳ :‏ ۷ -‏ ۱۰ ؛‏ ۶ :‏ ۸ -‏ ۱۰ ،‏ ۱۳ )‏ شما خواهران مسیحی نیز ممکن است ناخواسته مورد توجه مردی قرار بگیرید .‏ 
 شاید در محل کارتان کسی که دارای مقام و اختیاراتی است شما را تحسین کند ،‏ رفتاری مهربانانه نسبت به شما داشته باشد و به دنبال فرصت است که به شما نزدیک شود .‏ 
 نسبت به چنین رفتار خوشایندی محتاط باشید .‏ 
 چنین توجهی همیشه به مفهوم ارتباطی عاشقانه یا غیرمشروع نیست ولی اغلب اوقات چنین است .‏ 
 سعی کنید همچون شولمّیت در مقابل این اشخاص مانند « دیوار » باشید .‏ 
 (‏ غزل‌های سلیمان ۸ :‏ ۴ ،‏ ۱۰ )‏ رفتار عاشقانه شخص را کاملاً رد کنید .‏ 
 از همان زمانی که مشغول به کار می‌شوید به همکارانتان بگویید که یکی از شاهدان یَهُوَه هستید و سعی نمایید در هر فرصتی به ایشان موعظه کنید .‏ 
 چنین کاری شما را حفاظت می‌کند .‏ 
 ‏ آشنا شدن با شخصی بیگانه از طریق اینترنت چه خطراتی به همراه دارد ؟‏ 
 (‏ همچنین کادر همین صفحه ملاحظه شود .‏ )‏ 
 همسریابی از طریق وب‌سایت‌های اینترنت بسیار رایج شده است .‏ 
 برخی تصوّر می‌کنند بدین شکل می‌توانند با کسی آشنا شوند که موقعیت آشنا شدن با آن شخص را هرگز نیابند .‏ 
 با این حال ،‏ آشنایی کورکورانه با شخصی بیگانه بسیار خطرناک است .‏ 
 مشکل بتوان از طریق اینترنت حقیقت را از دروغ تشخیص داد .‏ 
 (‏ مزمور ۲۶ :‏ ۴ )‏ دلیل نمی‌شود که هر کس ادعا کند خادم یَهُوَه است حقیقتاً چنین باشد .‏ 
 از این گذشته آشنایی از طریق اینترنت ممکن است خیلی سریع دلبستگی شدیدی در شخص ایجاد کند و در نتیجه وی قادر به قضاوت صحیح نباشد .‏ 
 (‏ امثال ۲۸ :‏ ۲۶ )‏ به هیچ وجه عاقلانه نیست که از طریق اینترنت یا طرق دیگر با کسی که شناخت کمی در بارهٔ او داریم رابطهٔ نزدیک برقرار کنیم .‏ —‏ ۱قُرِنتیان ۱۵ :‏ ۳۳‏ .‏ 
 ‏ ما مسیحیان چگونه می‌توانیم هم‌ایمانان مجرّد خود را تشویق کنیم ؟‏ 
 یَهُوَه نسبت به خادمانش ‹ بغایت مهربان است .‏ › 
 (‏ یعقوب ۵ :‏ ۱۱‏ )‏ وی از مشکلات و دلسردی مسیحیانی که مجبورند مجرّد بمانند آگاه است و برای وفاداری‌شان بسیار ارزش قائل است .‏ 
 حال ،‏ ما چگونه می‌توانیم ایشان را تشویق کنیم ؟‏ 
 باید ایشان را برای اطاعت و روحیهٔ ازخودگذشتگی‌شان تمجید و تحسین کنیم .‏ 
 (‏ داوران ۱۱ :‏ ۳۹ ،‏ ۴۰ )‏ همچنین می‌توانیم ایشان را در معاشرت‌های بناکنندهٔ خود سهیم نماییم .‏ 
 آیا اخیراً چنین کاری را انجام داده‌ایم ؟‏ 
 به علاوه ،‏ می‌توانیم برای ایشان دعا کرده ،‏ از یَهُوَه تقاضا کنیم تا ایشان اعتدال روحانی داشته ،‏ در خدمت به او شادی بیابند .‏ 
 بگذاریم با ابراز علاقهٔ صمیمانهٔ خود ارزشی را قائل شویم که یَهُوَه نسبت به این وفاداران قائل است .‏ —‏ مزمور ۳۷ :‏ ۲۸ .‏ 
 درمان بیماری 
 ‏ بیماری چه مشکلاتی را به همراه می‌آورد ؟‏ 
 چقدر ناراحت‌کننده است هنگامی که ما یا یکی از عزیزانمان با بیماری‌ای جدّی روبرو باشد !‏ 
 (‏ اِشَعْیا ۳۸ :‏ ۱ -‏ ۳ )‏ وقتی که در پی درمانی مؤثر می‌باشیم حیاتی است از اصول کتاب مقدّس پیروی کنیم .‏ 
 برای مثال ،‏ مسیحیان از فرمان کتاب مقدّس در مورد امتناع از خون اطاعت و از هر تشخیص و درمانی که در ارتباط با سحر و جادو باشد اجتناب می‌کنند .‏ 
 (‏ اَعمال ۱۵ :‏ ۲۸ ،‏ ۲۹ ؛‏ غَلاطیان ۵ :‏ ۱۹ -‏ ۲۱‏ )‏ برای کسانی که هیچ گونه اطلاعاتی در زمینهٔ روش‌های درمانی ندارند تشخیص درمانِ صحیح می‌تواند بسیار گیج‌کننده بوده ،‏ تحت فشار قرار گیرند .‏ 
 چه امری در هوشیاری به ما کمک می‌کند ؟‏ 
 ‏ مسیحیان هنگام انتخاب نوع درمان چگونه می‌توانند تعادل خود را حفظ کنند ؟‏ 
 ‏ « مرد زیرک [ با تحقیق در کتاب مقدّس و نشریات مسیحی ] در رفتار خود تأمّل می‌نماید .‏ » 
 (‏ امثال ۱۴ :‏ ۱۵ )‏ شاید به دلیل محدودیت دکتر و بیمارستان در برخی نقاط دنیا تنها راه معالجه درمان‌های سنتی‌ای باشد که در آن از داروهای گیاهی استفاده می‌شود .‏ 
 اگر در پی چنین درمانی هستید می‌توانید اطلاعات لازم را در مجلّهٔ برج دیده‌بانی ۱۵ آوریل ۱۹۸۷ (‏ انگل‍ .‏ )‏ ،‏ صفحات ۲۶ -‏ ۲۹ بیابید .‏ 
 این مقاله ما را از خطرات نهفته آگاه می‌سازد .‏ 
 برای مثال ،‏ شاید لازم باشد دریابید :‏ آیا روش درمان طبیب سنتی که به پیش او می‌روید با سحر و جادو در ارتباط است ؟‏ 
 آیا درمان او بر اساس این باور است که ریشهٔ مرگ و بیماری رنجش خدایان (‏ یا روح اجداد )‏ است یا اینکه دشمنان شخص او را جادو کرده‌اند ؟‏ 
 آیا هنگام معالجه می‌باید خون حیوانی ریخته یا برای تهیهٔ دارو وِرد یا دعایی خوانده شود ؟‏ 
 (‏ تثنیه ۱۸ :‏ ۱۰ -‏ ۱۲ )‏ چنین تحقیقی به ما کمک می‌کند به این پند توجه کنیم :‏ « همه چیز را تحقیق کنید ،‏ و به آنچه نیکو است متمسّک باشید .‏ »‏ 
 * (‏ ۱تَسّالونیکیان ۵ :‏ ۲۱‏ )‏ همچنین به ما کمک می‌کند تعادل خود را در انتخاب نوع درمان حفظ کنیم .‏ 
 ۱۳ ،‏ ۱۴ .‏ 
 الف )‏ چگونه می‌توانیم برای حفظ سلامت جسمی اعتدال به خرج دهیم ؟‏ 
 ب )‏ چرا هنگام گفتگو در بارهٔ موضوعات درمانی حفظ تعادل ضروری است ؟‏ 
 باید در هر جنبهٔ زندگی که سلامتی نیز شامل آن می‌شود به اعتدال رفتار کرد .‏ 
 (‏ فیلِپّیان ۴ :‏ ۵‏ )‏ داشتن تعادل در سلامتی جسمی نشان می‌دهد که برای زندگی ارزش قائلیم .‏ 
 توجه به سلامتی بخصوص هنگام بیماری ضروری است .‏ 
 به هر حال ،‏ تا زمان رسیدن وعدهٔ خدا « برای شفای امّت‌ها » سلامتی کامل را به دست نخواهیم آورد .‏ 
 (‏ مکاشفه ۲۲ :‏ ۱ ،‏ ۲‏ )‏ پس نباید به قدری به دنبال سلامتی جسمی باشیم که نیاز روحانی خود را فراموش کنیم .‏ —‏ متّیٰ ۵ :‏ ۳ ؛‏ فیلِپّیان ۱ :‏ ۱۰‏ .‏ 
 هنگام گفتگو در بارهٔ سلامتی و امور درمانی با دیگران نیز باید اعتدال به خرج دهیم .‏ 
 وقتی که در جلسات مسیحی یا مجمع‌ها به دور هم جمع می‌شویم نباید موضوع اصلی گفتگوی ما با دیگران چنین موضوعاتی باشد .‏ 
 از طرفی ،‏ انتخاب روش درمانی اغلب شامل در نظر گرفتن اصول کتاب مقدّس ،‏ وجدان شخص و رابطه‌اش با یَهُوَه می‌شود .‏ 
 پس اگر دیدگاه‌مان را به هم‌ایمانی تحمیل کنیم و یا او را تحت فشار قرار دهیم که وجدان خود را نادیده بگیرد عمل ما مهربانانه نخواهد بود .‏ 
 ممکن است در زمینهٔ انتخاب نوع درمان ،‏ اشخاص مجرّب در جماعت پند و نصیحت دهند اما هر مسیحی بر طبق تصمیمش « حامل بار خود » خواهد بود و « هر یکی از ما حساب خود را به خدا خواهد داد .‏ » —‏ غَلاطیان ۶ :‏ ۵ ؛‏ رومیان ۱۴ :‏ ۱۲ ،‏ ۲۲ ،‏ ۲۳‏ .‏ 
 هنگامی که تحت فشاریم 
 ‏ فشار موقعیت‌های دشوار چه تأثیری می‌تواند بر ما بگذارد ؟‏ 
 فشار موقعیت‌های دشوار می‌تواند حتی خادمان وفادار یَهُوَه را وادار کند سخنی به زبان آورند و یا عملی انجام دهند که عاقلانه نباشد .‏ 
 (‏ جامعه ۷ :‏ ۷ )‏ ایّوب تحت مصیبت‌های متعدد تا حدّی تعادل خود را از دست داد و لازم بود طرز فکرش اصلاح شود .‏ 
 (‏ ایّوب ۳۵ :‏ ۲ ،‏ ۳ ؛‏ ۴۰ :‏ ۶ -‏ ۸ )‏ بااینکه « موسی [ مردی ] بسیار حلیم بود ،‏ بیشتر از جمیع مردمانی که بر روی زمینند » یک بار از کوره در رفت و عجولانه سخن گفت .‏ 
 (‏ اعداد ۱۲ :‏ ۳ ؛‏ ۲۰ :‏ ۷ -‏ ۱۲ ؛‏ مزمور ۱۰۶ :‏ ۳۲ ،‏ ۳۳ )‏ داود نیز به طور قابل‌تحسینی خویشتنداری کرد و شاؤل پادشاه را نکشت ،‏ اما هنگامی که نابال او را توهین و با مردانش بدرفتاری کرد بسیار عصبانی شد و قادر نبود خوب را از بد تشخیص دهد .‏ 
 فقط با مداخلهٔ اَبِیجایَل بود که هوشیار شده ،‏ از رخ دادن اشتباهی اسفبار اجتناب کرد .‏ —‏ ۱سموئیل ۲۴ :‏ ۲ -‏ ۷ ؛‏ ۲۵ :‏ ۹ -‏ ۱۳ ،‏ ۳۲ ،‏ ۳۳ .‏ 
 ‏ چه چیزی به ما کمک می‌کند جلوی عملی عجولانه را بگیریم ؟‏ 
 شاید ما نیز تحت موقعیتی دشوار قدرت تشخیص خود را از دست بدهیم .‏ 
 با ارزیابی دیدگاه دیگران می‌توانیم مانند داود از عملی عجولانه به سوی گناه جلوگیری کنیم .‏ 
 (‏ امثال ۱۹ :‏ ۲ )‏ همچنین کلام خدا تذکر می‌دهد :‏ « نگذارید خشمتان شما را به گناه بکشاند .‏ 
 بر بسترهای خود ،‏ در سکوت به رفتار خود فکر کنید .‏ » 
 (‏ مزمور ۴ :‏ ۴ ،‏ ترجمهٔ تفسیری ‏ )‏ عاقلانه است که قبل از گرفتن تصمیمی یا انجام دادن عملی تا جای ممکن آرام شویم .‏ 
 (‏ امثال ۱۴ :‏ ۱۷ ،‏ ۲۹ )‏ ما می‌توانیم در دعایی صمیمانه با یَهُوَه صحبت کنیم « و آرامش الٰهی که مافوق فهم بشر است دل‌ها و افکار [ ما ] را در مسیح عیسی حفظ خواهد کرد .‏ » 
 (‏ فیلِپّیان ۴ :‏ ۶ ،‏ ۷‏ ،‏ ا ش ‏ )‏ آرامش خدایی می‌تواند ما را استوار و هوشیار سازد .‏ 
 ‏ چرا برای هوشیاری باید به یَهُوَه توکّل کنیم ؟‏ 
 با اینکه سعی می‌کنیم از خطر و رفتاری غیرمعقولانه جلوگیری کنیم ،‏ همهٔ ما مرتکب خطا می‌شویم .‏ 
 (‏ یعقوب ۳ :‏ ۲‏ )‏ ممکن است که خطای بزرگی انجام دهیم و به آن واقف نباشیم .‏ 
 (‏ مزمور ۱۹ :‏ ۱۲ ،‏ ۱۳ )‏ از طرفی ،‏ بدون وابستگی به یَهُوَه نه می‌توانیم راه خود را تعیین کنیم و نه حق تعیین آن را داریم .‏ 
 (‏ اِرْمیا ۱۰ :‏ ۲۳ )‏ پس چقدر جای خوشحالی است که یَهُوَه به ما اطمینان می‌دهد :‏ « تو را حکمت خواهم آموخت و به راهی که باید رفت ارشاد خواهم نمود و تو را به چشم خود که بر تو است نصیحت خواهم فرمود .‏ » 
 (‏ مزمور ۳۲ :‏ ۸ )‏ بلی ،‏ با کمک یَهُوَه می‌توانیم هوشیار شویم .‏ 
 ‏ [ پاورقی‌ها ]‏ 
 برای دریافت اطلاعات بیشتر در مورد نوشتن قرارداد یا موافقت‌نامهٔ تجاری به برج دیده‌بانی ۱ اوت ۱۹۹۷ (‏ انگل‍ .‏ )‏ ،‏ ص ۳۰ -‏ ۳۱ ؛‏ ۱۵ نوامبر ۱۹۸۶ (‏ انگل )‏ ،‏ ص ۱۶ -‏ ۱۷ ؛‏ و « بیدار شوید !‏ » 
 ۸ فوریهٔ ۱۹۸۳ (‏ انگل )‏ ،‏ ص ۱۳ -‏ ۱۵ ،‏ چاپ شاهدان یَهُوَه مراجعه شود .‏ 
 این پند همچنین به اشخاصی کمک می‌کند که برای رفع کسالت خود درمانی را بررسی می‌کنند که روش آن در نظر مردم مشکوک است .‏ 
 چگونه جواب می‌دهید ؟‏ 
 چگونه می‌توانیم هوشیار شویم 
 ‏ • به هنگام مواجه شدن با پیشنهادات تجاری ؟‏ 
 ‏ • در یافتن همسر ؟‏ 
 ‏ • در رابطه با سلامت جسمی ؟‏ 
 ‏ • تحت فشار ؟‏ 
 ‏ [ کادر در صفحهٔ ۳۰ ]‏ 
 آیا می‌توان به این مراجع اعتماد کرد ؟‏ 
 این اعلامیه‌ها در وب‌سایت‌هایی که برای همسریابی اشخاص مجرّد طراحی شده‌اند دیده شده است :‏ 
 « با تمام سعی و تلاش ما برای تشخیص هویت افراد هیچ گونه تضمینی در رابطه با هویت حقیقی اشخاص نمی‌دهیم .‏ »‏ 
 « هیچ تضمینی در درستی ،‏ حقیقی ،‏ یا مفید بودن اطلاعات موجود در وب‌سایت داده نمی‌شود .‏ »‏ 
 « لزوماً نمی‌توان به عقاید ،‏ توصیه‌ها ،‏ اظهارات ،‏ پیشنهادات یا دیگر اطلاعات مؤلفان در این سرویس اینترنتی .‏ .‏ .‏ 
 اعتماد کرد .‏ »‏ 
 ‏ [ تصویر در صفحهٔ ۲۹ ]‏ 
 ‏ « مرد زیرک در رفتار خود تأمّل می‌نماید »‏ 
 ‏ [ تصاویر در صفحهٔ ۳۰‏ ،‏ ۳۱ ]‏ 
 زنان مسیحی چگونه می‌توانند نمونهٔ شولمّیت را سرمشق خود قرار دهند ؟‏ 
 ‏ [ تصویر در صفحهٔ ۳۲ ]‏ 
 ‏ « همه چیز را تحقیق کنید ،‏ و به آنچه نیکو است متمسّک باشید »‏ 
 ‏ « هر کس حامل بار خود خواهد شد »‏ 
 ‏ « هر یکی از ما حساب خود را به خدا خواهد داد .‏ » —‏ رومیان ۱۴ :‏ ۱۲‏ .‏ 
 ‏ سه جوان عبرانی با چه مسئولیتی روبرو شدند ؟‏ 
 سه جوان عبرانی در سرزمین بابل باستان با تصمیمی روبرو شدند که پای مرگ و زندگی‌شان را به میان کشیده بود .‏ 
 آیا به حکم قانون پیش تمثالی که در مقابلشان علم شده بود سجده می‌کردند یا خیر ؟‏ 
 آیا حاضر بودند از سجده کردن امتناع کنند و در تنور آتش بیفتند ؟‏ 
 در آن موقعیت سه جوان عبرانی به نام‌های شَدْرَک ،‏ میشَک و عَبِدْنَغو فرصت مشورت با یکدیگر را نداشتند .‏ 
 البته جواب به قدری برایشان واضح بود که لزومی نمی‌دیدند با کسی مشورت کنند .‏ 
 از این رو ،‏ آن سه جوان چنین پاسخ دادند :‏ « ای پادشاه تو را معلوم باد که خدایان تو را عبادت نخواهیم کرد و تمثال طلا را که نصب نموده‌ای سجده نخواهیم نمود .‏ » 
 (‏ دانیال ۳ :‏ ۱ -‏ ۱۸ )‏ مشخص است که آن سه عبرانی از زیر مسئولیت تصمیم‌گیری شانه خالی نکردند .‏ 
 ‏ در واقع چه کسانی در مورد عیسی مسیح برای پیلاطُس تصمیم گرفتند و چرا آن فرماندار رومی نمی‌توانست از زیر مسئولیت خویش شانه خالی کند ؟‏ 
 شش قرن بعد ،‏ فرمانداری مقتدر به اتهاماتی که علیه متهمی وارد شده بود به دقت گوش داد .‏ 
 پس از بررسی قضیه پی برد که متهم بی‌گناه است .‏ 
 اما جمعیتی که در آنجا ازدحام کرده بودند فریادکنان خواهان اعدام متهم شدند .‏ 
 فرماندار ابتدا در مقابل جمعیت آشوبگر ایستادگی کرد اما بالاخره تسلیم خواسته‌ها و فشارهای آن مردم تشنه به خون شد .‏ 
 وی سپس قدری آب خواست و در مقابل چشمان آن جمع دست‌های خود را شسته ،‏ به مردم گفت :‏ « من بَری هستم از خون این شخص عادل .‏ » 
 با گفتن این سخنان ،‏ آن مرد بی‌گناه را به دست سربازانش سپرد تا به تیر چوب میخکوبش کنند .‏ 
 جای تأسف است که حاکمی پرقدرت مثل پنطیوس پیلاطُس به جای اینکه به مسئولیت خود عمل و در مورد عیسی صحیح قضاوت کند ،‏ اجازه داد عده‌ای آشوبگر برایش تصمیم بگیرند .‏ 
 برخلاف تصوّر پیلاطُس ،‏ دریایی از آب نیز نمی‌توانست گناه بی‌عدالتی او را بشوید و مسئولیت حکم اعدام عیسی را از او دور کند .‏ —‏ متّیٰ ۲۷ :‏ ۱۱ -‏ ۲۶ ؛‏ لوقا ۲۳ :‏ ۱۳ -‏ ۲۵‏ .‏ 
 ‏ چرا نباید اجازه دهیم دیگران برایمان تصمیم بگیرند ؟‏ 
 ما چطور ؟‏ 
 وقتی با تصمیمی روبرو می‌شویم آیا مانند آن سه عبرانی عمل می‌کنیم یا اجازه می‌دهیم دیگران برایمان تصمیم بگیرند ؟‏ 
 براستی که تصمیم‌گیری کاری آسان نیست .‏ 
 تصمیم‌گیری صحیح و مفید بلوغ می‌خواهد .‏ 
 مثلاً اگر والدین بخواهند برای فرزندان صغیرشان تصمیماتی درست بگیرند نیاز به بلوغ فکری و روحانی دارند .‏ 
 البته جای شکی نیست که هر چه موقعیت بغرنج‌تر و جنبه‌های مختلف آن بیشتر باشد ،‏ تصمیم‌گیری نیز به همان میزان دشوارتر می‌شود .‏ 
 با وجود این ،‏ مسئولیت تصمیم‌گیری چیزی نیست که جزو « بارهای سنگین » محسوب شود تا برای حمل آن نیاز به کمک کسانی که ‹ روحانی هستند › باشد .‏ 
 (‏ غَلاطیان ۶ :‏ ۱ ،‏ ۲‏ ؛‏ به پاورقی ترجمهٔ دنیای جدید رجوع کنید .‏ )‏ 
 خیر ،‏ تصمیم‌گیری مسئولیتی است که در به جا آوردن آن « هر یکی از ما حساب خود را به خدا خواهد داد .‏ » 
 (‏ رومیان ۱۴ :‏ ۱۲‏ )‏ در اصل ،‏ « هر کس حامل بار خود خواهد شد .‏ » 
 (‏ غَلاطیان ۶ :‏ ۵‏ )‏ حال ،‏ در زندگی چگونه می‌توانیم تصمیمات صحیح بگیریم ؟‏ 
 برای بررسی پاسخ این سؤال ،‏ اوّل باید محدودیت‌های انسانی را در نظر بگیریم و سپس ببینیم چگونه کاستی‌های ناشی از این محدودیت‌ها را می‌توانیم جبران کنیم .‏ 
 یک شرط واجب 
 ‏ در مورد تصمیم‌گیری چه درس مهمی از نافرمانی اوّلین زوج انسانی می‌گیریم ؟‏ 
 در ابتدای تاریخ بشر ،‏ اوّلین زوج انسانی تصمیمی نادرست گرفتند که عواقب بسیار سنگینی برای نسل بشر داشته است .‏ 
 تصمیم آن‌ها این بود که از میوهٔ درخت معرفت یا دانش خوب و بد بخورند .‏ 
 (‏ پیدایش ۲ :‏ ۱۶ ،‏ ۱۷ )‏ سؤال خوبی که مطرح می‌شود این است که عامل اصلی این تصمیم‌گیری اسفبار چه بود ؟‏ 
 کتاب مقدّس جواب می‌دهد :‏ « زن دید که آن درخت برای خوراک نیکوست و به نظر خوشنما و درختی دلپذیر و دانش‌افزا ،‏ پس از میوه‌اش گرفته ،‏ بخورد و به شوهر خود نیز داد و او خورد .‏ » 
 (‏ پیدایش ۳ :‏ ۶ )‏ تصمیم حوّا به خوردن میوه‌ای که برایش ممنوع بود از روی خودخواهی بود .‏ 
 این عمل حوّا باعث شد که آدم نیز با او در این کار شریک شود .‏ 
 نتیجه آن شد که گناه و مرگ « بر همهٔ مردم طاری گشت » یعنی دامنگیر همهٔ آدمیان گردید .‏ 
 (‏ رومیان ۵ :‏ ۱۲‏ )‏ نافرمانی آدم و حوّا نکته‌ای بسیار حساس را در مورد محدودیت ما انسان‌ها برجسته می‌سازد :‏ اینکه اگر انسان راهنمایی الٰهی را نادیده بگیرد قادر نخواهد بود تصمیماتی درست اتخاذ کند .‏ 
 ‏ یَهُوَه چه راهنمایی‌ای برای ما فراهم کرده است و چگونه می‌توانیم از آن بهره ببریم ؟‏ 
 بسیار خوشحالیم که یَهُوَه خدا ما انسان‌ها را بدون راهنمایی به حال خود رها نکرده است !‏ 
 در کتاب مقدّس آمده است :‏ « گوش‌هایت سخنی را از عقب تو خواهد شنید که می‌گوید :‏ راه این است ،‏ در آن سلوک بنما هنگامی که به طرف راست یا چپ می‌گردی .‏ » 
 (‏ اِشَعْیا ۳۰ :‏ ۲۱ )‏ پس می‌بینیم به وسیلهٔ کلام مکتوبش یعنی کتاب مقدّس است که یَهُوَه با ما سخن می‌گوید .‏ 
 از این رو ،‏ باید کتاب مقدّس را خوب بخوانیم و دانشی بسیار دقیق از آن به دست آوریم .‏ 
 و اگر بخواهیم در زندگی تصمیماتی درست اتخاذ کنیم باید « غذای قوی [ که ] از آنِ بالغان است » بخوریم .‏ 
 سپس حواسّ یعنی قدرت تشخیص خود را به موجب عادت ،‏ ریاضت یعنی تمرین می‌دهیم تا بتوانیم نیک و بد را از هم تشخیص دهیم .‏ 
 (‏ عبرانیان ۵ :‏ ۱۴‏ )‏ با به کار گرفتن آنچه از کلام خدا یاد می‌گیریم قدرت تشخیص خود را آموزش می‌دهیم .‏ 
 ‏ اگر بخواهیم وجدانمان همیشه ما را به طرز صحیح هدایت کند چه چیزی لازم است ؟‏ 
 عاملی مهم که در روند تصمیم‌گیری نقشی اساسی ایفا می‌کند وجدان ماست .‏ 
 این موهبت خدادادی در شکل دادن حس قضاوت و قدرت تشخیص ما بسیار مؤثر است .‏ 
 بدین علّت است که وجدان انسان می‌تواند گاهی او را ‹ مذمّت کند › یعنی عذاب دهد یا باعث شود برای توجیه اَعمالش ‹ عذر آورد .‏ › 
 (‏ رومیان ۲ :‏ ۱۴ ،‏ ۱۵‏ )‏ اگر بخواهیم وجدانمان همیشه ما را به طرز صحیح هدایت کند باید با معرفت و دانش خدا روشن شده و مطابق با کلامش تیز و آگاه شده باشد .‏ 
 وجدانی تعلیم‌نیافته به آسانی بازیچهٔ دست فرهنگ و عادات و رسوم می‌شود .‏ 
 حتی به راحتی تحت تأثیر محیط و عقاید دیگران قرار می‌گیرد .‏ 
 در چنین وضعیتی هیچ گاه قادر به هدایت صحیح صاحبش نخواهد بود .‏ 
 و از طرفی دیگر اگر ندای وجدان مدام نادیده گرفته و از قوانین خدا تخلّف شود چه اتفاقی برای سلامت وجدان می‌افتد ؟‏ 
 معلوم است که پس از مدتی وجدان مثل پوستی که با داغ‌آهن « داغ کرده » شده باشد بی‌حس می‌شود .‏ 
 (‏ ۱تیموتاؤس ۴ :‏ ۲‏ )‏ اما وجدانی که تحت تأثیر کلام خدا شکل گرفته است راهنمایی بسیار مطمئن می‌باشد .‏ 
 ‏ یک شرط واجب در گرفتن تصمیمات درست چیست ؟‏ 
 با این وصف می‌بینیم که شرط بر عهده گرفتن مسئولیت تصمیم‌گیری به دست آوردن معرفت و دانشی دقیق از کتاب مقدّس و توانایی به کار بردن آن است .‏ 
 تنها در چنین صورتی است که می‌توان در زندگی تصمیماتی درست گرفت .‏ 
 به جای اینکه هنگام مواجهه با مسئله‌ای فوراً تصمیم‌گیری کنیم باید با صبر و حوصله به دنبال اصول خدایی بگردیم و به دقت تفکّر کنیم که بهترین راه به کار بردن آن اصول چیست .‏ 
 حتی اگر مجبور شویم مثل شَدْرَک ،‏ میشَک و عَبِدْنَغو بی‌درنگ تصمیم‌گیری کنیم ،‏ مطمئناً می‌توانیم از عهدهٔ تصمیم‌گیری فوری برآییم زیرا خود را از قبل با دانش کلام خدا آماده کرده ،‏ وجدانمان را با آن شکل داده‌ایم .‏ 
 بی‌شک پیشرفت ما به سوی بلوغ روحانی تیزهوشی ما را در تصمیم‌گیری صدچندان می‌سازد .‏ 
 برای روشن ساختن این حقیقت به دو مورد در زندگی‌مان می‌پردازیم .‏ 
 با چه کسانی دوستی می‌کنیم ؟‏ 
 ۸ ،‏ ۹ .‏ 
 الف )‏ چه اصولی نشان می‌دهند که باید از معاشرت با اشخاص ناشایست دوری کنیم ؟‏ 
 ب )‏ آیا منظور از معاشرت بد دوستی نزدیک با افرادی بی‌قیدوبند و غیراخلاقی است ؟‏ 
 توضیح دهید .‏ 
 پولُس رسول به مسیحیان چنین هشدار داد :‏ « فریفته مشوید !‏ 
 معاشرات بد ،‏ اخلاق حسنه را فاسد می‌سازد .‏ » 
 (‏ ۱قُرِنتیان ۱۵ :‏ ۳۳‏ )‏ عیسی نیز به شاگردانش گوشزد کرد :‏ شما « از جهان نیستید .‏ » 
 (‏ یوحنّا ۱۵ :‏ ۱۹‏ )‏ با فرا گرفتن این دو اصل برایمان کاملاً روشن می‌شود که نباید با افراد زناکار ،‏ دزد ،‏ میگسار و امثال آن‌ها دوستی کرد .‏ 
 (‏ ۱قُرِنتیان ۶ :‏ ۹ ،‏ ۱۰‏ )‏ وقتی در حقیقت رشد می‌کنیم درک ما از این اصول عمیق‌تر می‌شود و پی می‌بریم که حتی تماس با این گونه افراد از طریق فیلم ،‏ تلویزیون ،‏ کامپیوتر و کتاب نیز مضر است .‏ 
 این اصل در رابطه با « چَت‌روم‌ها » یا همان گپ و گفتگوی اینترنتی با افراد غریبه که خود را پشت نقابی مخفی کرده‌اند نیز صحّت دارد .‏ —‏ مزمور ۲۶ :‏ ۴ .‏ 
 حال به فرض افرادی را می‌شناسیم که اخلاق و رفتاری پاک و نمونه دارند ولی خدای حقیقی را عبادت نمی‌کنند .‏ 
 آیا می‌توان با این دسته افراد دوستی کرد ؟‏ 
 کتاب مقدّس می‌گوید :‏ « تمام دنیا در شریر خوابیده است .‏ » 
 (‏ ۱یوحنّا ۵ :‏ ۱۹‏ )‏ در اثر رشد و بلوغ روحانی پی می‌بریم که دوستان ناشایست فقط به افرادی بی‌قیدوبند و غیراخلاقی محدود نمی‌شود .‏ 
 بدین علّت بسیار عاقلانه است فقط با کسانی دوستی نزدیک برقرار کنیم که یَهُوَه را دوست دارند .‏ 
 ‏ چه چیزی به ما کمک می‌کند در خصوص تماس با دنیای اطرافمان بتوانیم تصمیمی درست بگیریم ؟‏ 
 جدایی کامل از مردم دنیا نه امکان‌پذیر است نه واجب .‏ 
 (‏ یوحنّا ۱۷ :‏ ۱۵‏ )‏ مثلاً ،‏ چطور می‌توان در خدمت موعظه ،‏ در مدرسه و در محل کار از تماس با مردم دنیا اجتناب کرد ؟‏ 
 همسر غیرشاهد خواهر یا برادری چگونه می‌تواند از تماس‌هایی مضاف با افراد دنیوی اجتناب کند ؟‏ 
 پس به دلیل تقویت وجدانمان می‌توانیم تشخیص دهیم که تماس اجباری ولی محدود ،‏ با ایجاد دوستی کاملاً متفاوت است .‏ 
 (‏ یعقوب ۴ :‏ ۴‏ )‏ بدین ترتیب است که وقتی از خود می‌پرسیم که آیا لازم است در فعالیت‌های بعد از مدرسه از قبیل ورزش یا رقص و مهمانی‌ها با همکلاسی‌هایمان یا همکارانمان معاشرت کنیم ،‏ می‌توانیم همچون بالغان تصمیمی عاقلانه بگیریم .‏ 
 انتخاب شغل 
 ‏ اوّلین نکته‌ای که باید در مورد انتخاب شغل در نظر گرفت کدام است ؟‏ 
 کتاب مقدّس می‌گوید که سر خانواده باید برای ‹ اهل خانهٔ خود تدبیر کند › یعنی مایحتاج زندگی را برایشان فراهم سازد .‏ 
 به‌کارگیری اصول کتاب مقدّس باعث می‌شود هنگام انتخاب شغل برای امرار معاش به طرزی صحیح تصمیم بگیریم .‏ 
 این امر نشان بلوغ روحانی می‌باشد .‏ 
 (‏ تیموتاؤس ۵ :‏ ۸‏ )‏ اوّلین نکته‌ای که باید در نظر گرفت ماهیت شغل یا حرفهٔ مورد نظر است .‏ 
 به عبارت دیگر در این شغل و حرفه چه نوع اَعمال و رفتاری از ما انتظار می‌رود ؟‏ 
 معلوم است که انتخاب شغلی که اَعمال خلاف اصول کتاب مقدّس را ترویج می‌دهد تصمیمی کاملاً اشتباه خواهد بود .‏ 
 بدین علّت شخص مسیحی مشاغلی را که شامل بت‌پرستی ،‏ دزدی ،‏ استفادهٔ نادرست از خون یا هر عمل خلاف کتاب مقدّس می‌شود قبول نمی‌کند .‏ 
 در ضمن می‌داند که نباید دروغ بگوید یا کلاه‌برداری کند حتی اگر رئیس وی از او انتظار این کار را داشته باشد .‏ —‏ اَعمال ۱۵ :‏ ۲۹ ؛‏ مکاشفه ۲۱ :‏ ۸‏ .‏ 
 ۱۲ ،‏ ۱۳ .‏ 
 قطع نظر از ماهیت شغل ،‏ چه عوامل دیگری را نیز حین انتخاب شغل و حرفه باید در نظر داشت ؟‏ 
 حال اگر ماهیت شغل مورد نظر به تنهایی اصل یا قانونی الٰهی را نقض نکند چطور ؟‏ 
 در این نوع موارد نیز باید احتیاط کرد چرا که با افزایش دانش و معرفت از حقیقت حس تشخیص نیز قوی‌تر می‌شود .‏ 
 در نتیجه شخص متوجه می‌شود که در کنار ماهیت شغل شرایط دیگری را نیز باید در نظر بگیرد .‏ 
 سؤال اینجاست که آیا شغل مورد نظر شخص مسیحی را در اَعمالی درگیر می‌کند که خلاف اصول کتاب مقدّس است ؟‏ 
 برای مثال ،‏ فرض کنیم شخص تلفن‌چی باشد اما محل کارش در یک قمارخانه است .‏ 
 آن وقت چطور ؟‏ 
 در چنین شرایطی محل کار او و منبعی که حقوق وی را تأمین می‌کند وضعیت امر را تغییر می‌دهد .‏ 
 یا فرض کنیم فردی مسیحی رنگرز است و دارای شغلی آزاد .‏ 
 آیا صحیح است بخواهد کنترات رنگ زدن یکی از کلیساها را بر عهده گیرد که در واقع هدف از آن کار بهبودی محل عبادت و ترویج دین کاذب است ؟‏ —‏ ۲قُرِنتیان ۶ :‏ ۱۴ -‏ ۱۶‏ .‏ 
 حال اگر کارفرمای ما با صاحبان محل پرستش یکی از ادیان کاذب قراردادی برای نوسازی عمارت دینی آن‌ها بست ،‏ کارگر مسیحی چه عکس‌العملی باید از خود نشان دهد ؟‏ 
 در این گونه موارد باید اوّل تعیین کرد که حد و مرز مسئولیت و قدرت تصمیم‌گیری ما در این کار کجاست .‏ 
 یا در موردی دیگر ،‏ اگر فرد مسیحی در کاری اشتغال دارد که خدمتی برای عموم محسوب می‌شود ،‏ مثلاً پست‌چی ،‏ آیا صحیح است خدمات خود را شامل اماکنی کند که اَعمال خلاف کتاب مقدّس را ترویج می‌دهند ؟‏ 
 آیا اصلی که در متّیٰ ۵ :‏ ۴۵ آمده است در این مورد صدق می‌کند یا خیر ؟‏ 
 از آن گذشته ،‏ تأثیرات جانبی چنین کار روزمره را بر وجدانمان نمی‌توان دست‌کم گرفت .‏ 
 (‏ عبرانیان ۱۳ :‏ ۱۸‏ )‏ با توجه به این گونه احتمالات ،‏ می‌بینیم که تصمیم‌گیری درست مستلزم افزایش قدرت تشخیص و آموزش وجدان خدادادی ماست .‏ 
 ‏ « در همهٔ راه‌های خود او را بشناس »‏ 
 ‏ هنگام تصمیم‌گیری همیشه چه نکاتی را باید بررسی کنیم ؟‏ 
 در مورد ادامهٔ تحصیل یا معالجات پزشکی چطور ؟‏ 
 تصمیم‌گیری صحیح در این گونه موارد مستلزم چیست ؟‏ 
 در این زمینه‌ها نیز باید قبل از اخذ تصمیم اوّل تعیین کنیم کدام اصول کتاب مقدّس به مسئلهٔ مورد نظر مربوط می‌شوند .‏ 
 پس از تشخیص اصول مربوط باید با هوشیاری تمام راه به اجرا گذاشتن آن اصول را تعیین کنیم .‏ 
 سلیمان حکیم ،‏ یکی از پادشاهان اسرائیل باستان می‌گوید :‏ « در همهٔ راه‌های خود او را بشناس ،‏ و او طریق‌هایت را راست خواهد گردانید .‏ » —‏ امثال ۳ :‏ ۵ ،‏ ۶ .‏ 
 ‏ از مسیحیان قرن اوّل در مورد تصمیم‌گیری چه یاد می‌گیریم ؟‏ 
 نکته‌ای را که نباید هنگام تصمیم‌گیری فراموش کنیم این است که اغلب اوقات تصمیمات ما بر اطرافیانمان نیز تأثیر می‌گذارند .‏ 
 برای مثال ،‏ از آنجایی که قوانین و محدودیت‌های متعدد تغذیه در شریعت موسی برای مسیحیان واجب نیست ،‏ مسیحیان قرن اوّل می‌توانستند از هر غذایی که می‌خواستند بخورند ،‏ از جمله غذاهایی که شریعت موسوی منع کرده بود .‏ 
 با وجود این ،‏ پولُس رسول مجبور بود در مورد خوردن گوشت حیوانی که به نحوی به آیین و عبادت بت‌پرستان مربوط می‌شد به آن‌ها چنین هشدار دهد :‏ « بنابراین ،‏ اگر خوراک باعث لغزش برادر من باشد ،‏ تا به ابد گوشت نخواهم خورد تا برادر خود را لغزش ندهم .‏ » 
 (‏ ۱قُرِنتیان ۸ :‏ ۱۱ -‏ ۱۳‏ )‏ با این توصیف می‌بینیم که حتی مسیحیان قرن اوّل نیز ترغیب به رعایت حال و وجدان دیگران می‌شدند تا مبادا کسی را لغزش دهند .‏ 
 ما نیز باید مواظب باشیم با تصمیماتی که می‌گیریم کسی را ‹ لغزش ندهیم .‏ › —‏ ۱قُرِنتیان ۱۰ :‏ ۲۹ ،‏ ۳۲‏ .‏ 
 حکمت الٰهی را جویا باشیم 
 ‏ دعا حین تصمیم‌گیری چه کمکی می‌تواند به ما بکند ؟‏ 
 دعا کردن برای تصمیم‌گیری صحیح کمک بزرگی است .‏ 
 یکی از شاگردان عیسی ،‏ یعقوب نوشت :‏ « اگر از شما کسی محتاج به حکمت باشد ،‏ سؤال بکند از خدایی که هر کس را به سخاوت عطا می‌کند و ملامت نمی‌نماید و به او داده خواهد شد .‏ » 
 (‏ یعقوب ۱ :‏ ۵‏ )‏ بلی ،‏ با اطمینان خاطر تمام می‌توانیم به یَهُوَه دعا کنیم و از او خواهش کنیم حکمت لازم را برای تصمیم‌گیری به ما بدهد .‏ 
 وقتی برای دریافت راهنمایی به خدا دعا کنیم ،‏ روح‌القدس وی به ما کمک می‌کند آیه‌های مورد نظر را بهتر درک کنیم یا آیه‌های دیگری را به یاد ما بیاورد که ممکن است از قلم انداخته باشیم .‏ 
 ‏ در روند تصمیم‌گیری ،‏ دیگران چه کمکی به ما می‌توانند بکنند ؟‏ 
 آیا دیگران می‌توانند ما را در تصمیم‌گیری کمک کنند ؟‏ 
 مسلّماً .‏ 
 یَهُوَه افرادی بالغ و روحانی را در جماعات برای کمک به ما فراهم کرده است .‏ 
 (‏ اَفَسُسیان ۴ :‏ ۱۱ ،‏ ۱۲‏ )‏ بنابراین ،‏ می‌توانیم با این افراد در مواردی که با تصمیم بزرگی مواجه هستیم مشورت کنیم .‏ 
 چنین اشخاصی که دیدگاهی روحانی و عمیق نسبت به مسائل دارند و در زندگی تجربه اندوخته‌اند ،‏ می‌توانند آیه‌ها یا اصول دیگری را به ما یادآوری کنند که ممکن است بر تصمیم‌گیری ما تأثیر مستقیم داشته باشد ،‏ یا شاید بتوانند به ما کمک کنند ‹ تا چیزهای بهتر را برگزینیم › یعنی به امور مهم‌تر ارجحیت دهیم .‏ 
 (‏ فیلِپّیان ۱ :‏ ۹ ،‏ ۱۰‏ )‏ اما باید یک نکتهٔ بسیار مهم را از نظر دور نداریم :‏ باید مراقب باشیم تا دیگران به جای ما تصمیم نگیرند .‏ 
 مسئولیت تصمیم‌گیری در زندگی‌مان را کسی جز خود ما نمی‌تواند حمل کند .‏ 
 آیا نتیجه همیشه مثبت است ؟‏ 
 ‏ تصمیمات درست چه نتایجی ممکن است داشته باشند ؟‏ 
 آیا می‌توان انتظار داشت تصمیماتی که بر اساس اصول کتاب مقدّس و وجدانی پاک گرفته شده‌اند همیشه نتایج مثبتی به همراه داشته باشند ؟‏ 
 بلی ،‏ اما نه بلافاصله .‏ 
 حتی ممکن است نتایج آن در اوّل ناخوشایند نیز باشند .‏ 
 برای مثال سه جوان عبرانی ،‏ شَدْرَک ،‏ میشَک و عَبِدْنَغو می‌دانستند که امتناع از پرستش و سجدهٔ تمثال عظیم پادشاه به مرگشان می‌انجامید .‏ 
 (‏ دانیال ۳ :‏ ۱۶ -‏ ۱۹ )‏ همچنین ،‏ وقتی رسولان عیسی مقابل سَنهِدرین ،‏ شورای عالی یهود ایستاده ،‏ به آن‌ها گفتند که خدا را بیشتر از انسان اطاعت می‌کنند ،‏ نتیجه‌اش آن بود که قبل از آزاد کردنشان آن‌ها را شلاق زدند .‏ 
 (‏ اَعمال ۵ :‏ ۲۷ -‏ ۲۹ ،‏ ۴۰‏ )‏ در ضمن ،‏ برای همهٔ ما « وقتی و اتفاقی واقع می‌شود .‏ » 
 (‏ جامعه ۹ :‏ ۱۱ )‏ پس اگر به دلیل تصمیمات درستی که می‌گیریم مجازات شویم اطمینان داریم که یَهُوَه نه تنها به ما قدرت تحمّل بلکه سرانجام برکت نیز می‌دهد .‏ —‏ ۲قُرِنتیان ۴ :‏ ۷‏ .‏ 
 ‏ چگونه می‌توانیم با شجاعت تمام مسئولیت خود را در اخذ تصمیمات درست بر عهده بگیریم ؟‏ 
 در مجموع می‌توان گفت که برای اخذ تصمیم درست اوّل باید اصول مربوط به موضوع را تشخیص دهیم و سپس با استفاده از توانایی فکری خویش آن را به کار گیریم .‏ 
 در این راه بسیار خوشحالیم که یَهُوَه روح‌القدس خود و همچنین افراد بالغ جماعت را در اختیار ما گذاشته است !‏ 
 با نظر به این برکاتی که به ما داده شده است بیایید با شجاعت تمام مسئولیت خود را در اخذ تصمیمات درست بر عهده بگیریم .‏ 
 چه آموختیم ؟‏ 
 ‏ • شرایط لازم برای اخذ تصمیمات صحیح کدام است ؟‏ 
 ‏ • رشد و بلوغ روحانی چه تأثیری بر نوع دوستانی که انتخاب می‌کنیم می‌گذارد ؟‏ 
 ‏ • وقتی در انتخاب شغل و حرفه تصمیم می‌گیریم چه عوامل مهمی را باید در نظر داشته باشیم ؟‏ 
 ‏ • برای تصمیم گرفتن چه کمک‌هایی در اختیار داریم ؟‏ 
 ‏ [ تصویر در صفحهٔ ۹ ]‏ 
 از نافرمانی آدم و حوّا درس مهمی در زندگی یاد می‌گیریم 
 ‏ [ تصویر در صفحهٔ ۱۰ ]‏ 
 قبل از اینکه تصمیم مهمی در زندگی بگیریم اوّل اصول الٰهی را در آن رابطه تشخیص دهیم 
 از پرستش کاذب دوری کنید !‏ 
 ‏ « پس خداوند می‌گوید :‏ ‹ از میان ایشان بیرون آیید و جدا شوید و چیز ناپاک را لمس مکنید تا من شما را مقبول بدارم .‏ › 
 » —‏ ۲قُرِنتیان ۶ :‏ ۱۷‏ .‏ 
 ‏ امروزه بسیاری از مردم در چه وضعیت روحانی به سر می‌برند ؟‏ 
 در این دنیا پاکدلان زیادی هستند که هنوز خدای حقیقی را پیدا نکرده و به حقیقت آینده‌ای که در انتظار بشر است پی نبرده‌اند .‏ 
 و چون که این عده هنوز جواب‌های قانع‌کننده‌ای برای سؤالات عمیق و روحانی‌شان پیدا نکرده‌اند همواره سردرگم‌اند و در شک و تردید به سر می‌برند .‏ 
 میلیون‌ها نفر نیز هستند که بردهٔ خرافات و رسوم و همچنین جشن و اعیادی شده‌اند که در نظر خالق انسان بسیار مکروهند .‏ 
 احتمالاً شما نیز افرادی را می‌شناسید که به دوزخ آتشین ،‏ تثلیث و بقای روح یا تعالیم کاذب دیگر اعتقاد دارند .‏ 
 ‏ رهبران و پیشوایان دینی با مردم چه کرده‌اند و نتیجه‌اش چه بوده است ؟‏ 
 چه باعث شده است تاریکی و ظلمت روحانی چنین ابعاد گسترده‌ای پیدا کند ؟‏ 
 جای تعجب است که عامل اصلی چنین اوضاعی دین و مذهب بوده است ،‏ بخصوص سازمان‌ها و رهبرانی که عقاید و تعالیمی خلاف احکام خدا تعلیم و ترویج می‌دهند .‏ 
 (‏ مَرقُس ۷ :‏ ۷ ،‏ ۸‏ )‏ به این دلیل بسیاری از مردم فریب خورده ،‏ تصوّر می‌کنند آن که را می‌پرستند خدای حقیقی است در حالی که واقعیت این است که با عبادتشان او را می‌رنجانند .‏ 
 مقصر اصلی این وضعیت اسفبار چیزی جز دین کاذب نیست .‏ 
 ‏ ترویج‌دهندهٔ اصلی هر نوع پرستش کاذب کیست و کتاب مقدّس او را چگونه توصیف می‌کند ؟‏ 
 باید گفت که در پس دین کاذب شخصیتی پلید نهفته است .‏ 
 پولُس رسول در جایی به این شخصیت اشاره کرده ،‏ نوشت :‏ « خدای این جهان فهم‌های بی‌ایمانشان را کور گردانیده است که مبادا تجلّی بشارت جلال مسیح که صورت خداست ،‏ ایشان را روشن سازد .‏ » 
 (‏ ۲قُرِنتیان ۴ :‏ ۴‏ )‏ « خدای این جهان » کسی جز شیطان ابلیس نیست .‏ 
 ترویج‌دهندهٔ اصلی هر نوع پرستش کاذب همین شیطان است .‏ 
 پولُس رسول نیرنگ شیطان را آشکار کرده ،‏ می‌گوید :‏ ‹ خودِ شیطان هم خویشتن را به فرشتهٔ نور مشابه می‌سازد .‏ 
 و خدّام وی خویشتن را به خدّام عدالت مشابه می‌سازند .‏ › 
 (‏ ۲قُرِنتیان ۱۱ :‏ ۱۴ ،‏ ۱۵‏ )‏ با این توصیف واضح است که شیطان با پاک جلوه دادن آنچه پلید است مردم را می‌فریبد تا آنچه را دروغ است حقیقت تلقّی کنند .‏ 
 ‏ قانون الٰهی در مورد انبیای کاذب به اسرائیلیان باستان چه هشداری داد ؟‏ 
 بی‌دلیل نیست که کتاب مقدّس دین کاذب را با چنین صراحتی محکوم می‌کند !‏ 
 برای مثال ،‏ شریعت موسی صریحاً در مورد انبیای کاذب به قوم خدا هشدار می‌داد .‏ 
 در آن شریعت آمده بود که هر کس تعالیم دروغ یا پرستش خدایی کاذب را در میان قوم ترویج دهد ،‏ به دلیل ‹ سخنان فتنه‌انگیزی که بر ضدّ یَهُوَه می‌گوید › کشته شود .‏ 
 از این رو به اسرائیلیان گفته شده بود که ‹ بدی را از میان خود دور کنند .‏ › 
 (‏ تثنیه ۱۳ :‏ ۱ -‏ ۵ )‏ با نظر به این ،‏ جای شکی نیست که یَهُوَه دین کاذب را چیزی پلید می‌داند .‏ —‏ حِزْقِیال ۱۳ :‏ ۳ .‏ 
 ‏ امروزه چه هشداری را باید جدّی گرفت ؟‏ 
 عیسی و رسولانش نیز مثل یَهُوَه از دین کاذب کراهت داشتند .‏ 
 عیسی به شاگردانش این طور گوشزد کرد :‏ « از انبیای کذبه احتراز کنید ،‏ که به لباس میش‌ها نزد شما می‌آیند ولی در باطن ،‏ گرگان درنده می‌باشند .‏ » 
 (‏ متّیٰ ۷ :‏ ۱۵ ؛‏ مَرقُس ۱۳ :‏ ۲۲ ،‏ ۲۳‏ )‏ پولُس رسول نیز هشدار داد که « غضب خدا از آسمان مکشوف می‌شود بر هر بی‌دینی و ناراستی مردمانی که راستی را در ناراستی باز می‌دارند .‏ » 
 (‏ رومیان ۱ :‏ ۱۸‏ )‏ پس چقدر مهم و واجب است که مسیحیان حقیقی این گونه هشدارها را جدّی گرفته ،‏ از هر کسی که حقیقت کلام خدا را تحریف و تعالیم دروغ را ترویج می‌دهد دوری کنند .‏ —‏ ۱یوحنّا ۴ :‏ ۱‏ .‏ 
 از « بابل عظیم » دوری کنید 
 ‏ « بابل عظیم » چگونه در کتاب مقدّس توصیف شده است ؟‏ 
 توجه کنید کتاب مکاشفه دین کاذب را چگونه توصیف کرده است .‏ 
 در آنجا دین کاذب به صورت فاحشه‌ای مست که بر پادشاهان و ملت‌های زیادی اِعمال نفوذ می‌کند نشان داده شده است .‏ 
 این زن سمبولیک با پادشاهان بسیاری زنا می‌کند و از آشامیدن خون عابدان حقیقی خدا مست شده است .‏ 
 (‏ مکاشفه ۱۷ :‏ ۱ ،‏ ۲ ،‏ ۶ ،‏ ۱۸‏ )‏ روی پیشانی این زن نامی نوشته شده است که بسیار در خور اَعمال قبیح و خبیث اوست .‏ 
 نام مذکور که در واقع توصیفی از اوست این است :‏ « سرّ و بابل عظیم و مادر فواحش و خبائث دنیا .‏ » —‏ مکاشفه ۱۷ :‏ ۵‏ .‏ 
 ۷ ،‏ ۸ .‏ 
 دین کاذب چگونه مثل فاحشه رفتار کرده است و فاحشگی او چه نتایجی برای میلیون‌ها نفر از انسان‌ها داشته است ؟‏ 
 توصیفی که از بابل عظیم در کتاب مقدّس می‌خوانیم کلاً با مشخصات ادیان کاذب تمامی دنیا مطابقت می‌کند .‏ 
 با اینکه هزاران ادیانی که در سراسر دنیا پخش شده‌اند با یکدیگر سازمانی واحد و یکپارچه را تشکیل نداده‌اند ،‏ همه یک هدف را دنبال می‌کنند و اَعمالشان یکی است .‏ 
 و درست مثل همان فاحشه‌ای که کتاب مکاشفه نشان داده است ،‏ دین کاذب نیز تا به حال قدرت و اِعمال نفوذ زیادی بر دولت‌ها داشته است .‏ 
 مثل زنی زناکار که به شوهر خود خیانت کرده باشد دین کاذب هم طی تاریخ با قدرت‌های سیاسی زیادی عهد و پیمان بسته است .‏ 
 یعقوب ،‏ یکی از رسولان عیسی نوشت :‏ « ای زانیات ،‏ آیا نمی‌دانید که دوستی دنیا ،‏ دشمنی خداست ؟‏ 
 پس هر که می‌خواهد دوست دنیا باشد ،‏ دشمن خدا گردد .‏ » —‏ یعقوب ۴ :‏ ۴‏ .‏ 
 آمیزش ادیان کاذب با حکومت‌ها رنج و محنت بسیاری برای انسان‌ها به همراه داشته است .‏ 
 یک تحلیل‌گر امور سیاسی اهل آفریقا به نام دکتر زولِلا مَنگِکو می‌گوید :‏ « تاریخ جهان از کشتارهای جمعی ناشی از همکاری دین و سیاست اشباع شده است .‏ » 
 اخیراً در یکی از روزنامه‌ها اظهارنظری بدین مضمون به چشم خورد که :‏ « تا به امروز ،‏ مسبب خونین‌ترین و خطرناک‌ترین برخوردها دین و مذهب بوده است .‏ » 
 هیچ جای شکی وجود ندارد که پشتیبانی دین از جنگ و جدال‌ها به قیمت جان میلیون‌ها انسان تمام شده است .‏ 
 خونخواری بابل عظیم به این میلیون‌ها نفر محدود نشده است .‏ 
 او خادمان حقیقی خدا را نیز آزار و به قتل رسانده ،‏ با خون آن‌ها مست شده است .‏ —‏ مکاشفه ۱۸ :‏ ۲۴‏ .‏ 
 ‏ کتاب مکاشفه تنفر یَهُوَه را از پرستش کاذب چگونه توصیف می‌کند ؟‏ 
 وقتی می‌بینیم بابل عظیم دچار چه عاقبتی می‌شود پی می‌بریم که یَهُوَه چقدر از دین کاذب متنفر است .‏ 
 در مکاشفه ۱۷ :‏ ۱۶ می‌خوانیم :‏ « ده شاخ که دیدی و وحش ،‏ این‌ها فاحشه را دشمن خواهند داشت و او را بی‌نوا و عریان خواهند نمود و گوشتش را خواهند خورد و او را به آتش خواهند سوزانید .‏ » 
 بنا بر این پیشگویی ،‏ اوّل حیوانی عظیم‌الجثه او را می‌درد و گوشت او را می‌بلعد .‏ 
 سپس هر چه از او باقی مانده باشد کاملاً با آتش سوزانده می‌شود .‏ 
 درست مطابق این پیشگویی ،‏ بزودی حکومت های دنیا به همین شکل بر ضدّ دین کاذب حمله‌ور خواهند شد .‏ 
 خدا اطمینان حاصل خواهد کرد که چنین شود .‏ 
 (‏ مکاشفه ۱۷ :‏ ۱۷‏ )‏ بابل عظیم ،‏ امپراتوری جهانی دین کاذب محکوم به نابودی حتمی شده است « و دیگر هرگز یافت نخواهد شد .‏ » —‏ مکاشفه ۱۸ :‏ ۲۱‏ .‏ 
 ‏ در مقابل دین کاذب چه موضعی باید داشته باشیم ؟‏ 
 عابدان حقیقی خدا چه موضعی باید در مقابل بابل عظیم داشته باشند ؟‏ 
 فرمان کتاب مقدّس هیچ جای شکی برای آن‌ها باقی نمی‌گذارد زیرا می‌گوید :‏ « و صدایی دیگر از آسمان شنیدم که می‌گفت :‏ ‹ ای قوم من از میان او بیرون آیید ،‏ مبادا در گناهانش شریک شده ،‏ از بلاهایش بهره‌مند شوید .‏ › 
 » (‏ مکاشفه ۱۸ :‏ ۴‏ )‏ بدین علّت آنانی که نمی‌خواهند مصیبت او شامل حال آن‌ها شود باید تا وقت هست دین کاذب را ترک کنند .‏ 
 وقتی عیسی بر زمین بود پیشگویی کرد که در روزهای آخر خیلی از مردم ادعا خواهند کرد که پیرو او هستند .‏ 
 (‏ متّیٰ ۲۴ :‏ ۳ -‏ ۵‏ )‏ وی خطاب به این افراد می‌گوید :‏ « هرگز شما را نشناختم !‏ 
 از من دور شوید !‏ » 
 (‏ متّیٰ ۷ :‏ ۲۳‏ )‏ امروزه نیز عیسی مسیح که اکنون بر تخت پادشاهی‌اش نشسته است از هر گونه دین کاذب متنفر است .‏ 
 چگونه می‌توان از دین کاذب دوری کرد ؟‏ 
 ‏ اگر بخواهیم از پرستش کاذب دوری کنیم چه کار می‌توانیم بکنیم ؟‏ 
 مسیحیان حقیقی هر گونه تعلیم دروغ را رد و در نتیجه از دین کاذب دوری می‌کنند .‏ 
 بدین منظور از برنامه‌های دینی و مذهبی که از طریق رادیو ،‏ تلویزیون پخش می‌شود و هر گونه نشریاتی که دروغ را در مورد خدا و کلامش ترویج می‌دهد اجتناب می‌کنند .‏ 
 (‏ مزمور ۱۱۹ :‏ ۳۷ )‏ همچنین از شرکت در هر گردهمایی ،‏ مناسبت یا جشنی که از طرف سازمان یا ارگانی وابسته به دین کاذب تشکیل یا تنظیم شده باشد امتناع می‌کنند .‏ 
 در ضمن از هر عمل یا مراسمی که به گونه‌ای پرستش کاذب محسوب شود دوری می‌کنند .‏ 
 (‏ ۱قُرِنتیان ۱۰ :‏ ۲۱‏ )‏ چنین برخوردی در مقابل تزویر و نیرنگ نه تنها از ما محافظت می‌کند بلکه مانعی است تا ‹ کسی ما را نرباید به فلسفه و مکر باطل ،‏ برحسب تقلید مردم و برحسب اصول دنیوی نه برحسب مسیح .‏ › —‏ کُولُسیان ۲ :‏ ۸‏ .‏ 
 ‏ شخص چگونه می‌تواند رابطهٔ خود را با سازمان یا ارگان دین کاذب قطع کند ؟‏ 
 حال اگر شخصی مایل است یکی از شاهدان یَهُوَه شود ولی در حال حاضر رسماً یا قانوناً عضوی از یک دین کاذب است چه باید بکند ؟‏ 
 در اکثر موارد ارسال نامه‌ای به منظور قطع رابطه با دین سابقش کافی است که نشان دهد وی دیگر مایل به ادامهٔ عضویت در آن دین کاذب نیست .‏ 
 بسیار مهم است که شخص قاطعانه عمل کرده ،‏ خود را از هر گونه آلودگی روحانی کاملاً دور کند .‏ 
 اَعمال و رفتار شخصی که می‌خواهد یک شاهد شود باید به وضوح برای اطرافیانش ،‏ از جمله اعضای دین سابقش ،‏ ثابت کند که وی هر گونه رابطه را با آن دین کاذب قطع کرده است .‏ 
 ‏ کتاب مقدّس چه نصیحتی می‌دهد تا خود را از دین کاذب دور نگه داریم ؟‏ 
 پولُس رسول نوشت :‏ « زیر یوغ ناموافق با بی‌ایمانان مشوید ،‏ زیرا عدالت را با گناه چه رفاقت و نور را با ظلمت چه شراکت است ؟‏ 
 و مسیح را با بَلیّعال چه مناسبت و مؤمن را با کافر چه نصیب است ؟‏ 
 و هیکل خدا را با بت‌ها چه موافقت ؟‏ .‏ .‏ .‏ 
 پس خداوند می‌گوید :‏ ‹ از میان ایشان بیرون آیید و جدا شوید و چیز ناپاک را لمس مکنید تا من شما را مقبول بدارم .‏ › 
 » (‏ ۲قُرِنتیان ۶ :‏ ۱۴ -‏ ۱۷‏ )‏ تنها با دور نگه داشتن خود از دین کاذب است که می‌توانیم به این سخنان عمل کنیم .‏ 
 سؤال اینجاست که آیا اطاعت از نصیحت پولُس بدین معنی است که باید حتی از کسانی که در ادیان کاذب هستند دوری کنیم ؟‏ 
 ‏ « به حکمت رفتار کنید »‏ 
 ‏ آیا واجب است که از هر گونه تماس با اعضای ادیان کاذب اجتناب کنیم ؟‏ 
 توضیح دهید .‏ 
 آیا واجب است که عابدان خدای حقیقی از هر گونه تماس با اعضای ادیان کاذب اجتناب کنند ؟‏ 
 آیا لازم است خود را از کسانی که به دین ما اعتقاد ندارند دور نگه داریم ؟‏ 
 خیر .‏ 
 نباید فراموش کرد که یکی از دو بزرگ‌ترین فرمان می‌گوید :‏ « همسایهٔ خود را مثل خود محبت نما .‏ » 
 (‏ متّیٰ ۲۲ :‏ ۳۹‏ )‏ پس وقتی پیام خوش ملکوت خدا را با همسایه‌هایمان در میان می‌گذاریم نشان می‌دهیم که آن‌ها را دوست داریم .‏ 
 و وقتی که کتاب مقدّس را با آن‌ها مطالعه می‌کنیم نشان می‌دهیم که به آن‌ها محبت داریم زیرا به ایشان کمک می‌کنیم ببینند که لازم است خود را از پرستش کاذب جدا کنند .‏ 
 ‏ ‹ از جهان نبودن › به چه مفهوم است ؟‏ 
 البته برای رساندن پیام ملکوت لازم است با مردم و همسایه‌هایمان تماس برقرار کنیم ،‏ اما می‌دانیم به عنوان پیروان عیسی نباید ‹ از جهان باشیم .‏ › 
 (‏ یوحنّا ۱۵ :‏ ۱۹‏ )‏ کلمهٔ « جهان » در اینجا به جوامع انسان‌های خدانشناس اشاره می‌کند که از خدا بسیار دورند .‏ 
 (‏ اَفَسُسیان ۴ :‏ ۱۷ -‏ ۱۹ ؛‏ ۱یوحنّا ۵ :‏ ۱۹‏ )‏ پس ما نمی‌توانیم بخشی از این جهان باشیم یعنی نباید خود را با دیدگاه ،‏ طرز سخن گفتن و رفتارهایی که یَهُوَه شایسته نمی‌داند آلوده کنیم .‏ 
 (‏ ۱یوحنّا ۲ :‏ ۱۵ -‏ ۱۷‏ )‏ در ضمن مطابق نصیحت پولُس که « معاشرات بد اخلاق حسنه را فاسد می‌سازد » از دوستی با کسانی که مطابق معیارهای اخلاقی مسیحیت زندگی نمی‌کنند اجتناب می‌کنیم .‏ 
 (‏ ۱قُرِنتیان ۱۵ :‏ ۳۳‏ )‏ از جهان نبودن یعنی از « آلایش دنیا » پاک ماندن .‏ 
 (‏ یعقوب ۱ :‏ ۲۷‏ )‏ پس می‌بینیم که جدایی گرفتن از جهان بدین مفهوم نیست که با همهٔ انسان‌ها قطع رابطه کنیم .‏ —‏ یوحنّا ۱۷ :‏ ۱۵ ،‏ ۱۶ ؛‏ ۱قُرِنتیان ۵ :‏ ۹ ،‏ ۱۰‏ .‏ 
 ۱۶ ،‏ ۱۷ .‏ 
 مسیحیان با کسانی که هیچ آشنایی با حقایق کتاب مقدّس ندارند چه رفتاری باید داشته باشند ؟‏ 
 با این تفاصیل با کسانی که هیچ آشنایی با حقایق کتاب مقدّس ندارند چه رفتاری باید داشته باشیم ؟‏ 
 در این زمینه پولُس رسول به مسیحیان کُولُسی نوشت :‏ « زمان را دریافته ،‏ پیش اهل خارج به حکمت رفتار کنید .‏ 
 گفتگوی شما همیشه با فیض باشد و اصلاح‌شده به نمک ،‏ تا بدانید هر کس را چگونه جواب باید داد .‏ » 
 (‏ کُولُسیان ۴ :‏ ۵ ،‏ ۶‏ )‏ پِطْرُس رسول نیز مشابهاً نوشت :‏ « بلکه خداوند مسیح را در دل خود تقدیس نمایید و پیوسته مستعد باشید تا هر که سبب امیدی را که دارید از شما بپرسد ،‏ او را جواب دهید ،‏ لیکن با حلم و ترس .‏ » 
 (‏ ۱پِطْرُس ۳ :‏ ۱۵‏ )‏ پولُس بار دیگر مسیحیان را این طور نصیحت کرد :‏ « و هیچ کس را بد نگویند و جنگجو نباشند بلکه ملایم و کمال حلم را با جمیع مردم به جا آورند .‏ » —‏ تیطُس ۳ :‏ ۲‏ .‏ 
 ما شاهدان یَهُوَه با مردم با تندی صحبت نمی‌کنیم و در رفتارمان با آن‌ها از خود تکبّر نشان نمی‌دهیم .‏ 
 و وقتی به مردم ادیان دیگر اشاره می‌کنیم آن‌ها را با توصیف‌های ناشایست تحقیر نمی‌کنیم .‏ 
 حتی اگر مخاطبان ما در موعظه ،‏ در همسایگی یا محل کار از این گونه افراد هستند و با ما مدارا نمی‌کنند یا با تندی و پرخاش با ما صحبت می‌کنند با آن‌ها سنجیده برخورد می‌کنیم .‏ —‏ کُولُسیان ۴ :‏ ۶ ؛‏ ۲تیموتاؤس ۲ :‏ ۲۴‏ .‏ 
 ‏ ‹ از سخنان صحیح نمونه بگیرید ›‏ 
 ‏ کسی که پس از یافتن حقیقت به سوی دین کاذب برمی‌گردد دچار چه وضعیتی می‌شود ؟‏ 
 بسیار تأسف‌آور خواهد بود اگر کسی پس از آموختن حقایق کتاب مقدّس بخواهد دوباره به سوی دین کاذب برگردد .‏ 
 کتاب مقدّس وضعیت چنین شخصی را این طور توصیف می‌کند :‏ « هر گاه به معرفت خداوند و نجات‌دهندهٔ ما عیسی مسیح از آلایش دنیوی رستند و بعد از آن ،‏ بار دیگر گرفتار و مغلوب آن گشتند ،‏ اواخر ایشان از اوایل بدتر می‌شود .‏ .‏ .‏ .‏ 
 لٰکن معنی مَثَل حقیقی بر ایشان راست آمد که ‹ سگ به قی خود رجوع کرده است و خِنزیر شسته شده ،‏ به غلطیدن در گِل .‏ › 
 » —‏ ۲پِطْرُس ۲ :‏ ۲۰ -‏ ۲۲‏ .‏ 
 ‏ چرا باید هوشیار و مراقب باشیم تا مبادا ایمانمان در خطر بیفتد ؟‏ 
 واضح است که باید بسیار مراقب باشیم ایمانمان در خطر نیفتد .‏ 
 هرگز نباید خطراتی را که در کمین ایمانمان نشسته‌اند دست‌کم بگیریم !‏ 
 پولُس رسول این طور هشدار می‌دهد :‏ « لیکن روح صریحاً می‌گوید که در زمان آخر بعضی از ایمان برگشته ،‏ به ارواح مضل و تعالیم شیاطین اِصغا (‏ گوش )‏ خواهند نمود .‏ » 
 (‏ ۱تیموتاؤس ۴ :‏ ۱‏ )‏ ما اکنون در همان « زمان آخر » به سر می‌بریم .‏ 
 آنانی که از دین کاذب فاصله نگیرند ‹ متزلزل و رانده‌شده از باد هر تعلیم و گرفتار دغابازی مردمان و در نتیجه با حیله‌اندیشی و مکرهای آن‌ها گمراه می‌شوند .‏ › —‏ اَفَسُسیان ۴ :‏ ۱۳ ،‏ ۱۴‏ .‏ 
 ‏ چگونه می‌توانیم خود را از نفوذ زیان‌بار دین کاذب محافظت کنیم ؟‏ 
 چگونه می‌توانیم خود را از نفوذ زیان‌بار دین کاذب محافظت کنیم ؟‏ 
 نباید فراموش کنیم یَهُوَه چه کمک‌هایی در این راه به ما داده است .‏ 
 او کلام خود یعنی کتاب مقدّس را در اختیار ما گذاشته است .‏ 
 (‏ ۲تیموتاؤس ۳ :‏ ۱۶ ،‏ ۱۷‏ )‏ در کنار آن غذای روحانی فراوانی توسط « غلام امین و دانا » برای ما فراهم دیده است .‏ 
 (‏ متّیٰ ۲۴ :‏ ۴۵‏ )‏ با توجه به همهٔ این‌ها آیا نباید همچنان که در حقیقت رشد می‌کنیم به ‹ غذای قوی که برای بالغان است › عادت کنیم و علاقهٔ بخصوصی برای گرد هم آمدن با برادرانمان در جلسات داشته باشیم ؟‏ 
 تنها در این گونه گردهمایی‌ها است که حقایق روحانی را می‌آموزیم .‏ 
 (‏ عبرانیان ۵ :‏ ۱۳ ،‏ ۱۴ ؛‏ مزمور ۲۶ :‏ ۸ )‏ پس بیایید از هر آنچه یَهُوَه برایمان تدارک دیده است نهایت استفاده را ببریم تا ‹ سخنان صحیح را برای خود نمونه کنیم .‏ › 
 (‏ ۲تیموتاؤس ۱ :‏ ۱۳‏ )‏ تنها بدین شکل می‌توانیم از پرستش کاذب دوری کنیم .‏ 
 چه آموختید ؟‏ 
 ‏ • « بابل عظیم » چیست ؟‏ 
 ‏ • برای دوری کردن از دین کاذب چه می‌توانیم بکنیم ؟‏ 
 ‏ • چه خطراتی ایمانمان را تهدید می‌کند و چگونه می‌توانیم از آن‌ها بگریزیم ؟‏ 
 ‏ [ تصویر در صفحهٔ ۱۴ ]‏ 
 آیا می‌دانید چرا کتاب مقدّس « بابل عظیم » را به شکل یک فاحشه توصیف می‌کند ؟‏ 
 ‏ [ تصویر در صفحهٔ ۱۵ ]‏ 
 ‏ « بابل عظیم » سرانجام نابود خواهد شد 
 ‏ [ تصویر در صفحهٔ ۱۷ ]‏ 
 ما شاهدان سعی می‌کنیم با کسانی که با ما هم‌ایمان نیستند رفتاری محترم و ملایم داشته باشیم 
 ‏ ‹ رفته ،‏ همهٔ امّت‌ها را شاگرد سازید و تعمید دهید ›‏ 
 ‏ « همهٔ امّت‌ها را شاگرد سازید و .‏ .‏ .‏ 
 تعمید دهید .‏ 
 و ایشان را تعلیم دهید که همهٔ اموری را که به شما حکم کرده‌ام حفظ کنند .‏ » —‏ متّیٰ ۲۸ :‏ ۱۹ ،‏ ۲۰‏ .‏ 
 ‏ قوم اسرائیل چه تصمیمی در دامنهٔ کوه سینا گرفتند ؟‏ 
 حدود ۳۵۰۰ سال پیش تمامی قوم اسرائیل عهدی با خدا بستند .‏ 
 کل اسرائیلیان در دامنهٔ کوه سینا علناً اعلام کردند :‏ « همهٔ سخنانی که خداوند گفته است ،‏ به جا خواهیم آورد .‏ » 
 از آن زمان اسرائیلیان قوم وقف‌شده یا « خزانهٔ خاص » خدا گشتند .‏ 
 (‏ خروج ۱۹ :‏ ۵ ،‏ ۸ ؛‏ ۲۴ :‏ ۳ )‏ آنان چشم‌انتظار این بودند که خدا از ایشان محافظت کند و نسل بعد از نسل در « زمینی که به شیر و شهد جاری است » زندگی کنند .‏ —‏ لاویان ۲۰ :‏ ۲۴ .‏ 
 ‏ امروزه مردم از چه رابطهٔ خاصّی با خدا می‌توانند برخوردار شوند ؟‏ 
 همان گونه که آساف مزمورنویس اعتراف کرد اسرائیلیان « عهد خدا را نگاه نداشتند و از سلوک به شریعت او اِبا نمودند .‏ » 
 (‏ مزمور ۷۸ :‏ ۱۰ )‏ آن‌ها در نگه داشتن عهدی که پدرانشان با یَهُوَه بسته بودند کوتاهی کردند .‏ 
 سرانجام آن قوم رابطهٔ خاص خود را با خدا از دست دادند .‏ 
 (‏ جامعه ۵ :‏ ۴ ؛‏ متّیٰ ۲۳ :‏ ۳۷ ،‏ ۳۸‏ )‏ از این رو ،‏ خدا ‹ امّت‌های غیر یهودی را تفقّد نمود تا قومی از ایشان به نام خود بگیرد .‏ › 
 (‏ اَعمال ۱۵ :‏ ۱۴‏ )‏ و او در این ایّام آخر در حال جمع کردن « گروهی عظیم که هیچ کس ایشان را نتواند شمرد ،‏ از هر امّت و قبیله و قوم و زبان » است که با شادمانی اذعان می‌کنند « نجات ،‏ خدای ما را که بر تخت نشسته است و برّه را است .‏ » —‏ مکاشفه ۷ :‏ ۹ ،‏ ۱۰‏ .‏ 
 ‏ شخص قبل از برخورداری از رابطه‌ای ویژه با خدا چه گامی می‌باید بردارد ؟‏ 
 برای برخورداری از رابطه‌ای ویژه با یَهُوَه می‌باید خود را به او وقف کرد و آشکارا در آب تعمید گرفت .‏ 
 وقف و تعمید بر طبق فرمان عیسی به پیروانش است که گفت :‏ « پس رفته ،‏ همهٔ امّت‌ها را شاگرد سازید و ایشان را به اسمِ اَب و اِبن و روح‌القدس تعمید دهید .‏ 
 و ایشان را تعلیم دهید که همهٔ اموری را که به شما حکم کرده‌ام حفظ کنند .‏ » 
 (‏ متّیٰ ۲۸ :‏ ۱۹ ،‏ ۲۰‏ )‏ همهٔ اسرائیلیان هنگامی که « کتاب عهد » خوانده می‌شد به آن گوش می‌دادند .‏ 
 (‏ خروج ۲۴ :‏ ۳ ،‏ ۷ ،‏ ۸ )‏ از این رو ،‏ به تعهد خود در قبال یَهُوَه بخوبی واقف بودند .‏ 
 به همان شکل امروزه نیز واجب است که شخص قبل از تعمید گرفتن به شناختی دقیق از مقاصد خدا در کتاب مقدّس برسد .‏ 
 ‏ شرایط تعمید گرفتن چیست ؟‏ 
 (‏ کادر بالا در جواب گنجانده شود .‏ )‏ 
 واضح است که عیسی می‌خواهد شاگردانش قبل از تعمید شالودهٔ محکمی برای ایمان خود ایجاد کنند .‏ 
 وی به پیروانش نگفت فقط شاگرد بسازید بلکه فرمان داد ‹ ایشان را تعلیم دهید تا همهٔ اموری را که حکم کرده‌ام حفظ کنند .‏ › 
 (‏ متّیٰ ۷ :‏ ۲۴ ،‏ ۲۵ ؛‏ اَفَسُسیان ۳ :‏ ۱۷ -‏ ۱۹‏ )‏ به همین دلیل کسانی که برای تعمید گرفتن واجد شرایط می‌باشند کتاب مقدّس را برای چندین ماه یا یکی دو سال بخوبی مطالعه کرده‌اند تا تصمیمشان از روی عجله و یا عدم آگاهی نباشد .‏ 
 داوطلبان در روز تعمید به دو سؤال اساسی بله می‌گویند .‏ 
 از آنجایی که عیسی تأکید کرد ‏ ‹ بلی ما بلی ،‏ و نه ما نه باشد › می‌خواهیم اهمیت این دو سؤال تعمید را با هم بررسی کنیم .‏ —‏ متّیٰ ۵ :‏ ۳۷‏ .‏ 
 توبه و وقف 
 ‏ سؤال اوّل تعمید بر کدام دو گام اساسی تأکید می‌کند ؟‏ 
 در سؤال اوّل از داوطلب تعمید پرسیده می‌شود که آیا از نحوهٔ زندگی سابق خود توبه و برای انجام دادن ارادهٔ یَهُوَه خود را به او وقف کرده است ؟‏ 
 این سؤال بر دو گام اساسی قبل از تعمید تأکید می‌کند یعنی توبه و وقف .‏ 
 ۶ ،‏ ۷ .‏ 
 الف )‏ چرا واجب است که همهٔ داوطلبان تعمید توبه کرده باشند ؟‏ 
 ب )‏ شخص بعد از توبه چه تغییراتی باید در زندگی خود بدهد ؟‏ 
 چرا باید قبل از تعمید توبه کرد ؟‏ 
 پولُس رسول چنین توضیح می‌دهد :‏ « همهٔ ما نیز در شهوات جسمانی خود قبل از این زندگی می‌کردیم .‏ » 
 (‏ اَفَسُسیان ۲ :‏ ۳‏ )‏ زندگی ما هم قبل از آشنایی دقیق با ارادهٔ خدا بر اساس ارزش‌ها و معیارهای دنیا بود ،‏ چرا که طریق زندگی‌مان تحت کنترل خدای این جهان یعنی شیطان بود .‏ 
 (‏ ۲قُرِنتیان ۴ :‏ ۴‏ )‏ ولی با شناخت ارادهٔ خدا تصمیم گرفتیم باقی عمر را « نه به حسب شهوات انسانی بلکه موافق ارادهٔ خدا » زندگی کنیم .‏ —‏ ۱پِطْرُس ۴ :‏ ۲‏ .‏ 
 این روش جدید زندگی پاداش فراوانی به همراه دارد .‏ 
 مهم‌تر از همه ،‏ راه را برای ایجاد رابطهٔ نزدیک با یَهُوَه باز می‌کند .‏ 
 داود آن را با دعوت به داخل ‹ خیمه › یا « کوه مقدّس » مقایسه کرده است که حقیقتاً افتخار بزرگی است .‏ 
 (‏ مزمور ۱۵ :‏ ۱ )‏ منطقاً یَهُوَه هر کسی را به این مکان باارزش دعوت نمی‌کند .‏ 
 فقط کسانی دعوت می‌شوند که ‹ بی‌عیب سالک باشند و عدالت را به جا آورند ،‏ و در دل خویش راستگو باشند .‏ › 
 (‏ مزمور ۱۵ :‏ ۲ )‏ با در نظر داشتن این موضوع که هر کس قبل از آشنایی با حقیقت از گذشته‌ای متفاوت برخوردار بوده است ،‏ حالا باید تغییراتی در رفتار و شخصیت خود بدهد .‏ 
 (‏ ۱قُرِنتیان ۶ :‏ ۹ -‏ ۱۱ ؛‏ کُولُسیان ۳ :‏ ۵ -‏ ۱۰‏ )‏ چنین تغییراتی به مفهوم ابراز پشیمانی از روش زندگی گذشته و عزمی راسخ برای خوشنود ساختن یَهُوَه است که تغییرجهتی کامل در زندگی است .‏ 
 یعنی ترک زندگی خودخواهانه و دنیوی ،‏ و گام برداشتن در راهی که خدا را خوشنود می‌سازد .‏ —‏ اَعمال ۳ :‏ ۱۹‏ .‏ 
 ‏ وقف چگونه صورت می‌پذیرد و چه ارتباطی با تعمید دارد ؟‏ 
 در قسمت بعدی سؤال اوّل ،‏ از داوطلب تعمید پرسیده می‌شود که آیا برای انجام دادن ارادهٔ یَهُوَه خود را به او وقف کرده است ؟‏ 
 ضروری است که وقف قبل از تعمید انجام گیرد .‏ 
 یعنی شخص در دعا به یَهُوَه ابراز دارد که مایل است زندگی‌اش را از طریق عیسی مسیح به او اهدا کند .‏ 
 (‏ رومیان ۱۴ :‏ ۷ ،‏ ۸ ؛‏ ۲قُرِنتیان ۵ :‏ ۱۵‏ )‏ بدین شکل یَهُوَه آقا و صاحب او می‌شود و همچون عیسی شادی وی در انجام ارادهٔ خدا خواهد بود .‏ 
 (‏ مزمور ۴۰ :‏ ۸ ؛‏ اَفَسُسیان ۶ :‏ ۶‏ )‏ چنین عهدی با یَهُوَه فقط یک بار بسته می‌شود .‏ 
 از آنجایی که شخص خود را در خلوت به خدا وقف می‌کند با تعمید خود در انظار عموم عهدش را که با پدر آسمانی بسته است به همه اعلام می‌نماید .‏ —‏ رومیان ۱۰ :‏ ۱۰‏ .‏ 
 ۹ ،‏ ۱۰ .‏ 
 الف )‏ انجام دادن ارادهٔ خدا شامل چه می‌شود ؟‏ 
 ب )‏ افسران نازی چگونه مفهوم وقف ما را تشخیص دادند ؟‏ 
 پیروی از عیسی در انجام دادن ارادهٔ خدا شامل چه چیزی می‌شود ؟‏ 
 عیسی به شاگردانش گفت :‏ ‹ اگر کسی خواهد متابعت من کند ،‏ باید خود را انکار کرده و چوبهٔ شکنجهٔ خود را برداشته ،‏ پیوسته از عقب من آید .‏ › 
 (‏ متّیٰ ۱۶ :‏ ۲۴‏ )‏ وی در سخن خود سه موضوع را مشخص ساخت .‏ 
 اوّلاً ،‏ باید « خود را انکار » کنیم .‏ 
 به زبانی دیگر از تمایلات نَفْسانی و خودخواهانهٔ خود اجتناب کرده ،‏ پند و راهنمایی خدا را بپذیریم .‏ 
 ثانیاً ،‏ ‹ چوبهٔ شکنجهٔ خود را › برداریم .‏ 
 در روزگار عیسی چوبهٔ شکنجه مظهر شرم و رنج بود .‏ 
 ما مسیحیان پذیرفته‌ایم که به سبب بشارت رنج بکشیم .‏ 
 (‏ ۲تیموتاؤس ۱ :‏ ۸‏ )‏ دنیا ما را تمسخر و سرزنش می‌کند اما همچون عیسی « بی‌حرمتی را ناچیز شمرده ،‏ » از اینکه مورد قبول یَهُوَه می‌باشیم بسیار شاد هستیم .‏ 
 (‏ عبرانیان ۱۲ :‏ ۲‏ )‏ ثالثاً ،‏ باید « پیوسته » از عقب عیسی برویم .‏ —‏ مزمور ۷۳ :‏ ۲۶ ؛‏ ۱۱۹ :‏ ۴۴ ؛‏ ۱۴۵ :‏ ۲ .‏ 
 جالب اینکه برخی از مخالفان تشخیص داده‌اند که وقف شاهدان یَهُوَه به مفهوم خدمتی منحصر به خداست .‏ 
 برای مثال ،‏ شاهدانی که در کمپ اسارت نازی‌های آلمان در بوخن‌والد به سر می‌بردند با امضای این متن از انکار ایمان خود امتناع کردند :‏ « هنوز یکی از شاگردان متعهد کتاب مقدّس هستم و هرگز عهدی را که با یَهُوَه بسته‌ام نخواهم شکست .‏ » 
 مطمئناً همهٔ خادمان وقف‌شدهٔ وفادار خدا چنین طرز فکری دارند !‏ —‏ اَعمال ۵ :‏ ۳۲‏ .‏ 
 معرفی شدن به نام شاهدان یَهُوَه 
 ‏ کسانی که تعمید می‌گیرند چه افتخاری نصیبشان می‌شود ؟‏ 
 در سؤال دوّم از داوطلب تعمید پرسیده می‌شود که آیا می‌داند با وقف و تعمیدش شاهد یَهُوَه می‌شود ؟‏ 
 فرد بعد از تعمید به عنوان خادم یَهُوَه شناخته خواهد شد .‏ 
 داشتن نام یَهُوَه بر خود افتخار بزرگی است اما مسئولیتی جدّی نیز به همراه می‌آورد .‏ 
 همچنین امید نجات را فراهم می‌سازد به شرطی که شخص همواره وفادار بماند .‏ —‏ متّیٰ ۲۴ :‏ ۱۳‏ .‏ 
 ‏ بر خود داشتن نام یَهُوَه چه مسئولیتی به همراه می‌آورد ؟‏ 
 حقیقتاً چه افتخار بزرگی که نام یَهُوَه خدای متعال را بر خود داشته باشیم .‏ 
 میکاه نبی گفت :‏ « جمیع قوم‌ها هر کدام به اسم خدای خویش سلوک می‌نمایند اما ما به اسم یَهُوَه خدای خود تا ابدالآباد سلوک خواهیم نمود .‏ » 
 (‏ میکاه ۴ :‏ ۵ )‏ با این حال ،‏ این افتخار مسئولیتی نیز با خود به همراه دارد .‏ 
 ما باید بکوشیم زندگی‌مان را در راهی قرار دهیم که باعث حرمت نام یَهُوَه شود .‏ 
 پولُس رسول به مسیحیان روم یادآوری کرد که اگر مسیحی به آنچه وعظ می‌کند عمل نکند باعث « کفر » یا بدنامی خدا خواهد شد .‏ —‏ رومیان ۲ :‏ ۲۱ -‏ ۲۴‏ .‏ 
 ‏ چرا خادمان وقف‌شدهٔ یَهُوَه موظفند بر او شهادت دهند ؟‏ 
 وقتی فردی شاهد یَهُوَه می‌شود می‌پذیرد که باید در بارهٔ خدا شهادت دهد .‏ 
 یَهُوَه قوم وقف‌شدهٔ اسرائیل را دعوت کرد تا بر الوهیّتش شهادت دهند .‏ 
 (‏ اِشَعْیا ۴۳ :‏ ۱۰ -‏ ۱۲ ،‏ ۲۱ )‏ اما آن قوم در وظیفهٔ خود کوتاهی کردند و سرانجام یَهُوَه آنان را رد کرد .‏ 
 امروزه ،‏ مسیحیان از اینکه بر نام یَهُوَه شهادت می‌دهند افتخار می‌کنند .‏ 
 از آنجایی که او را دوست داریم و خواهان تقدّس نامش می‌باشیم بر او شهادت می‌دهیم .‏ 
 کسی که حقیقت را در بارهٔ یَهُوَه و مقاصدش می‌داند هرگز نمی‌تواند سکوت کند .‏ 
 ما نیز همچون پولُس می‌گوییم :‏ « مرا ضرورت افتاده است ،‏ بلکه وای بر من اگر بشارت ندهم » !‏ —‏ ۱قُرِنتیان ۹ :‏ ۱۶‏ .‏ 
 ۱۴ ،‏ ۱۵ .‏ 
 الف )‏ سازمان یَهُوَه چه نقشی در پیشرفت روحانی ما دارد ؟‏ 
 ب )‏ در راه پیشرفت روحانی چه تدارکاتی وجود دارد ؟‏ 
 سؤال دوّم همچنین به یاد داوطلب می‌آورد که با سازمان تحت هدایت روح مقدّس خدا همکاری کند .‏ 
 البته نباید فراموش کرد که در خدمت به خدا تنها نیستیم و در این کار به کمک ،‏ حمایت و تشویق همهٔ « برادران » محتاجیم .‏ 
 (‏ ۱پِطْرُس ۲ :‏ ۱۷ ؛‏ ۱قُرِنتیان ۱۲ :‏ ۱۲ ،‏ ۱۳‏ )‏ سازمان خدا نقش بسزایی در پیشرفت روحانی ما دارد .‏ 
 نشریاتی را فراهم می‌سازد که به ما کمک می‌کند در شناخت دقیق پیشرفت کنیم ،‏ هنگام مواجه شدن با مشکلات عاقلانه عمل کنیم و رابطه‌مان را با خدا مستحکم سازیم .‏ 
 « غلام امین و دانا » همچون مادری که بخوبی به تغذیه و سلامت بچه‌اش توجه می‌کند غذای روحانی را به مقدار فراوانی برای تقویت رابطه‌مان با یَهُوَه فراهم می‌سازد .‏ —‏ متّیٰ ۲۴ :‏ ۴۵ -‏ ۴۷ ؛‏ ۱تَسّالونیکیان ۲ :‏ ۷ ،‏ ۸‏ .‏ 
 قوم یَهُوَه در جلسات هفتگی آموزش لازم را دریافت می‌کنند و تشویق می‌شوند شاهدان وفادار یَهُوَه بمانند .‏ 
 (‏ عبرانیان ۱۰ :‏ ۲۴ ،‏ ۲۵‏ )‏ در مدرسهٔ خدمت تئوکراتیک می‌آموزیم چگونه در مقابل عموم سخن بگوییم و در جلسهٔ خدمت یاد می‌گیریم چگونه پیغام ملکوت را به شیوه‌ای مؤثر به مردم برسانیم .‏ 
 از طریق جلسات و مطالعهٔ فردی نشریات مسیحی درمی‌یابیم که روح یَهُوَه در هدایت سازمانش فعال است .‏ 
 خدا ما را از طریق این تدارکات مداوم از خطر برحذر می‌دارد ،‏ برای خدمت مؤثر آموزشمان می‌دهد و از لحاظ روحانی بیدارمان نگه می‌دارد .‏ —‏ مزمور ۱۹ :‏ ۷ ،‏ ۸ ،‏ ۱۱ ؛‏ ۱تَسّالونیکیان ۵ :‏ ۶ ،‏ ۱۱ ؛‏ ۱تیموتاؤس ۴ :‏ ۱۳‏ .‏ 
 انگیزهٔ تعمید 
 ‏ چه عاملی ما را برانگیخته است که خود را به خدا وقف کنیم ؟‏ 
 دو سؤال تعمید اهمیت و مسئولیتی را که تعمید به همراه دارد به یاد داوطلبان می‌آورد .‏ 
 اما انگیزهٔ شخص برای تعمید گرفتن چه می‌باید باشد ؟‏ 
 از آنجایی که یَهُوَه ما را به سوی خود « جذب » کرده است تعمید می‌گیریم ،‏ نه به اجبار دیگران .‏ 
 (‏ یوحنّا ۶ :‏ ۴۴‏ )‏ « خدا محبت است » و اساس حکمرانی او بر عالَم محبت است نه جبر .‏ 
 (‏ ۱یوحنّا ۴ :‏ ۸‏ )‏ خصوصیات بی‌نظیر یَهُوَه و نحوهٔ برخورد او با خادمانش ،‏ ما را به سوی او جذب کرده است .‏ 
 یَهُوَه پسر یگانه خود را برای ما داده است و از این طریق برخورداری از آینده‌ای درخشان را برایمان میسر ساخته است .‏ 
 (‏ یوحنّا ۳ :‏ ۱۶‏ )‏ در عوض ما نیز برانگیخته شده‌ایم با وقف خود زندگی‌مان را به او اهدا کنیم .‏ —‏ امثال ۳ :‏ ۹ ؛‏ ۲قُرِنتیان ۵ :‏ ۱۴ ،‏ ۱۵‏ .‏ 
 ‏ ما خود را به چه چیزی وقف نکرده‌ایم ؟‏ 
 ما خود را به آرمان یا فعالیت بخصوصی وقف نکرده‌ایم بلکه به یَهُوَه خدا .‏ 
 مأموریتی که خدا به قومش داده است تغییر می‌کند ولی وقف ما تا ابد ثابت می‌ماند .‏ 
 برای مثال ،‏ آنچه خدا به ابراهیم فرمان داد با آنچه از اِرْمیا درخواست کرد کاملاً متفاوت است .‏ 
 (‏ پیدایش ۱۳ :‏ ۱۷ ،‏ ۱۸ ؛‏ اِرْمیا ۱ :‏ ۶ ،‏ ۷ )‏ اما هر دوی آن‌ها از آنجایی که یَهُوَه را دوست داشتند و می‌خواستند وفادارانه ارادهٔ او را به جا آورند به نحو احسن به وظایف خود عمل کردند .‏ 
 طی این ایّام آخر نیز همهٔ پیروان تعمیدیافتهٔ مسیح نیز سعی دارند به فرمان عیسی در رابطه با موعظهٔ ملکوت و شاگردسازی عمل کنند .‏ 
 (‏ متّیٰ ۲۴ :‏ ۱۴ ؛‏ ۲۸ :‏ ۱۹ ،‏ ۲۰‏ )‏ اگر این فعالیت را از صمیم قلب انجام دهیم به پدر آسمانی خود نشان می‌دهیم که او را دوست داریم و خود را حقیقتاً به او وقف کرده‌ایم .‏ —‏ ۱یوحنّا ۵ :‏ ۳‏ .‏ 
 ۱۸ ،‏ ۱۹ .‏ 
 الف )‏ با تعمید خود چه چیزی را به عموم اعلام می‌کنیم ؟‏ 
 ب )‏ در مقالهٔ بعدی چه سؤالاتی مورد بررسی قرار خواهد گرفت ؟‏ 
 بدون شک تعمید راه را برای دریافت برکات باز می‌کند اما نباید فراموش کرد که این تصمیمی است بسیار جدّی .‏ 
 (‏ لوقا ۱۴ :‏ ۲۶ -‏ ۳۳‏ )‏ و بر هر مسئولیت دیگر تقدم دارد .‏ 
 (‏ لوقا ۹ :‏ ۶۲‏ )‏ هنگام تعمید به همه اعلام می‌کنیم که « این خدا ،‏ خدای ماست تا ابدالآباد و ما را تا به موت هدایت خواهد نمود .‏ » —‏ مزمور ۴۸ :‏ ۱۴ .‏ 
 در مقالهٔ بعدی سؤالات دیگری در رابطه با تعمید بررسی خواهد شد .‏ 
 سؤالاتی همچون :‏ به چه دلیلی ممکن است کسی از تعمید گرفتن خودداری کند ؟‏ 
 آیا برای تعمید شرایط سنی وجود دارد ؟‏ 
 چگونه همه می‌توانند بر وقار و احترام مراسم تعمید بیفزایند ؟‏ 
 آیا می‌توانید توضیح دهید ؟‏ 
 ‏ • چرا همهٔ مسیحیان قبل از تعمید می‌باید توبه کنند ؟‏ 
 ‏ • وقف به خدا شامل چه می‌شود ؟‏ 
 ‏ • نام خدا را بر خود داشتن چه مسئولیتی به همراه می‌آورد ؟‏ 
 ‏ • انگیزهٔ ما از تعمید گرفتن چه می‌باید باشد ؟‏ 
 ‏ [ کادر / تصویر در صفحهٔ ۱۹ ]‏ 
 دو سؤال تعمید 
 بر اساس قربانی عیسی مسیح ،‏ آیا از گناهان خود توبه کرده و خود را به یَهُوَه وقف نموده‌اید تا ارادهٔ او را بجا آورید ؟‏ 
 آیا آگاهید که با وقف و تعمیدتان شاهد یَهُوَه شده ،‏ به سازمان تحت هدایت روح‌القدس او وابسته می‌شوید ؟‏ 
 ‏ [ تصویر در صفحهٔ ۲۰ ]‏ 
 وقف عهدی است با یَهُوَه که در دعا بسته می‌شود 
 ‏ [ تصویر در صفحهٔ ۲۲ ]‏ 
 با فعالیت موعظه وقفمان را به خدا ابراز می‌نماییم 
 واجد شرایط شدن برای تعمید 
 ‏ « از تعمید یافتنم چه چیز مانع می‌باشد ؟‏ » —‏ اَعمال ۸ :‏ ۳۶‏ .‏ 
 ۱ ،‏ ۲ .‏ 
 فیلِپُّس چگونه گفتگوی خود را با یکی از مقامات اتیوپی آغاز کرد و چه موضوعی نشان می‌دهد که آن مرد به پرستش حقیقی علاقه‌مند بود ؟‏ 
 حدود یکی دو سال بعد از مرگ عیسی ،‏ یکی از مقامات دولتی اتیوپی در جاده‌ای از اورشلیم به سمت غَزّه می‌رفت که شاید سفر خسته‌کننده‌ای به مسافت ۱۵۰۰ کیلومتر در پیش داشت .‏ 
 آن مرد مؤمن برای پرستش یَهُوَه این مسافت طولانی را از اتیوپی به اورشلیم طی کرده بود .‏ 
 حال که به خانه‌اش برمی‌گشت ،‏ طی سفر عاقلانه از وقت خود برای خواندن کلام خدا استفاده کرد .‏ 
 این امر بازتابی است از ایمان آن مرد .‏ 
 یَهُوَه نیز متوجهٔ این موضوع شد و فیلِپُّس شاگرد را از طریق فرشته‌ای برای موعظه به پیش او فرستاد .‏ —‏ اَعمال ۸ :‏ ۲۶ -‏ ۲۸‏ .‏ 
 فیلِپُّس براحتی گفتگو را با آن اتیوپی آغاز کرد چرا که او به رسم آن روزگار با صدای بلند کلام خدا را می‌خواند .‏ 
 از این رو ،‏ فیلِپُّس متوجه شد که او طومار اِشَعْیا را می‌خواند .‏ 
 پس با این سؤال ساده آن مرد را به گفتگو علاقه‌مند کرد :‏ « آیا می‌فهمی آنچه را می‌خوانی ؟‏ » 
 این سؤال راه را برای گفتگو در بارهٔ اِشَعْیا ۵۳ :‏ ۷ ،‏ ۸ باز کرد و در پی آن فیلِپُّس « وی را به عیسی بشارت داد .‏ » —‏ اَعمال ۸ :‏ ۲۹ -‏ ۳۵‏ .‏ 
 ۳ ،‏ ۴ .‏ 
 الف )‏ چرا فیلِپُّس مرد اتیوپی را بلافاصله تعمید داد ؟‏ 
 ب )‏ چه سؤالاتی را با هم بررسی خواهیم کرد ؟‏ 
 آن اتیوپی در عرض مدتی کوتاه نقش عیسی را در مقاصد یَهُوَه و اهمیت تعمید گرفتن و پیروی از مسیح را تشخیص داد .‏ 
 پس هنگامی که به آب رسیدند از فیلِپُّس سؤال کرد :‏ « از تعمید یافتنم چه چیز مانع می‌باشد ؟‏ » 
 البته موقعیت آن مرد بخصوص بود .‏ 
 از آنجایی که او نوکیش یهودی بود یَهُوَه را از قبل پرستش می‌کرد .‏ 
 و احتمالاً این تنها فرصتی بود که بتواند تعمید گیرد ،‏ در غیر این صورت می‌بایست مدت طولانی صبر می‌کرد .‏ 
 از همه مهم‌تر ،‏ آن مرد به انتظارات خدا پی‌برده بود و صادقانه خواهان انجام آن بود .‏ 
 فیلِپُّس نیز با شادی به خواستهٔ او عمل کرد و خواجه‌سرای اتیوپی بعد از تعمید « راه خود را به خوشی پیش گرفت .‏ » 
 مسلّماً آن مرد در سرزمین خود با شور و شوق بشارت را موعظه کرد .‏ —‏ اَعمال ۸ :‏ ۳۶ -‏ ۳۹‏ .‏ 
 بااینکه وقف و تعمید نباید سرسری یا با عجله صورت پذیرد ،‏ مثال خواجه‌سرای اتیوپی نشان می‌دهد که برخی افراد در مواقع بخصوصی بعد از شنیدن کلام خدا بلافاصله تعمید گرفته‌اند .‏ 
 * با توجه به این موضوع می‌توان چنین سؤال کرد :‏ شخص چگونه باید خود را برای تعمید آماده سازد ؟‏ 
 شرایط سنی برای تعمید چیست ؟‏ 
 چه گواهی از پیشرفت روحانی شخص می‌باید قبل از تعمید دیده شود ؟‏ 
 از همه مهم‌تر ،‏ چرا یَهُوَه از خادمانش چنین درخواستی می‌کند ؟‏ 
 قبول تعهد 
 ۵ ،‏ ۶ .‏ 
 الف )‏ قوم خدا در گذشته چه واکنشی به محبت خدا نشان داد ؟‏ 
 ب )‏ بعد از تعمید از چه رابطهٔ نزدیکی با خدا برخوردار خواهیم بود ؟‏ 
 یَهُوَه بعد از آزاد ساختن اسرائیلیان از مصر پذیرفت که آن قوم « خزانهٔ خاص » او باشند ،‏ و آن‌ها را محبت و حمایت کند و به ‹ امّتی مقدّس › منصوب سازد .‏ 
 اما آن قوم برای دریافت چنین برکاتی می‌بایست به طریق ویژه و مشخصی نسبت به محبت خدا واکنش نشان می‌دادند .‏ 
 آن‌ها نیز با پذیرفتن انجام « آنچه خداوند امر فرموده است » و بستن عهدی با او از خود واکنش نشان دادند .‏ 
 (‏ خروج ۱۹ :‏ ۴ -‏ ۹ )‏ در قرن اوّل عیسی به پیروانش فرمان داد که از همهٔ امّت‌ها شاگرد سازند و هر کس که تعالیم او را می‌پذیرفت تعمید می‌گرفت .‏ 
 پس رابطهٔ خوب آنان با خدا به این بستگی داشت که به عیسی مسیح ایمان آورند و تعمید بگیرند .‏ —‏ متّیٰ ۲۸ :‏ ۱۹ ،‏ ۲۰ ؛‏ اَعمال ۲ :‏ ۳۸ ،‏ ۴۱‏ .‏ 
 این گزارش کتاب مقدّس نشان می‌دهد که یَهُوَه آنانی را که تعهد خدمت به او را پذیرفته‌اند برکت می‌دهد .‏ 
 برای مسیحیان وقف و تعمید تصمیمی جدّی است که برکات یَهُوَه را با خود به همراه می‌آورد .‏ 
 ما مسیحیان مصمم هستیم در طریق خدا گام برداشته ،‏ در پی راهنمایی و هدایت او باشیم .‏ 
 (‏ مزمور ۴۸ :‏ ۱۴ )‏ یَهُوَه نیز به طور مجازی دست ما را می‌گیرد و در راهی که باید برویم هدایت می‌کند .‏ —‏ مزمور ۷۳ :‏ ۲۳ ؛‏ اِشَعْیا ۳۰ :‏ ۲۱ ؛‏ ۴۱ :‏ ۱۰ ،‏ ۱۳ .‏ 
 ‏ چرا وقف و تعمید تصمیمی شخصی است ؟‏ 
 انگیزهٔ ما برای تعمید می‌باید محبت و خدمت به یَهُوَه باشد .‏ 
 هرگز نباید به این دلیل که کسی به ما می‌گوید به اندازهٔ کافی مطالعه کردی و یا همهٔ دوستان تو تعمید گرفته‌اند تعمید بگیریم .‏ 
 به طور طبیعی ،‏ والدین و یا دیگر مسیحیان مجرّب ممکن است کسی را ترغیب به فکر کردن در بارهٔ وقف و تعمید کنند .‏ 
 پِطْرُس رسول نیز در روز پَنْطیکاست به حضار خود گفت « تعمید گیرید .‏ » 
 (‏ اَعمال ۲ :‏ ۳۸‏ )‏ با این حال ،‏ وقف ما امری است شخصی و هیچ کس نمی‌تواند چنین تصمیمی برای ما بگیرد .‏ 
 فقط ما می‌توانیم برای خدمت به خدا تصمیم بگیریم .‏ —‏ مزمور ۴۰ :‏ ۸ .‏ 
 آمادگی لازم برای تعمید 
 ۸ ،‏ ۹ .‏ 
 الف )‏ چرا از روی کتاب مقدّس تعمید نوزاد قابل قبول نیست ؟‏ 
 ب )‏ نوجوانان قبل از تعمید چه پیشرفت روحانی می‌باید داشته باشند ؟‏ 
 آیا کودکان در وضعیتی هستند که بتوانند خود را وقف کنند ؟‏ 
 کتاب مقدّس شرایط سنی برای تعمید تعیین نکرده است .‏ 
 با این حال ،‏ نوزادان به هیچ وجه نمی‌توانند ایمان آورند ،‏ به ایمان رفتار کنند و یا خود را به خدا وقف نمایند .‏ 
 (‏ اَعمال ۸ :‏ ۱۲‏ )‏ آوگوستوس نِآندِر تاریخ‌نویس در کتاب خود به نام « تاریخ دین مسیحی و کلیسا » (‏ آلما .‏ )‏ 
 نوشته است :‏ « تعمید در اوّل برای بالغان بود ،‏ چرا که اعتقاد شخص رابطهٔ نزدیکی با تعمید و ایمان داشت .‏ »‏ 
 در رابطه با نوجوانان برخی از ایشان از لحاظ روحانی سریع پیشرفت می‌کنند .‏ 
 در حالی که برخی دیگر چنین نیستند .‏ 
 نوجوانی که مایل به تعمید است می‌باید قبل از آن با یَهُوَه رابطه‌ای شخصی برقرار کند ،‏ درک صحیحی از اساس کتاب مقدّس داشته باشد و همچون بالغان مفهوم وقف را درک کند .‏ 
 ‏ شخص قبل از وقف و تعمید چه مراحلی را باید بگذراند ؟‏ 
 عیسی شاگردانش را تعلیم داد که به افراد جدید همهٔ احکام را بیاموزند .‏ 
 (‏ متّیٰ ۲۸ :‏ ۲۰‏ )‏ این فرد جدید در اوّل می‌باید شناخت صحیحی از حقیقت به دست آورد که بدین شکل ایمان به یَهُوَه و کلامش در او پرورش می‌یابد .‏ 
 (‏ رومیان ۱۰ :‏ ۱۷ ؛‏ ۱تیموتاؤس ۲ :‏ ۴ ؛‏ عبرانیان ۱۱ :‏ ۶‏ )‏ سپس ،‏ هنگامی که حقایق کتاب مقدّس در دلش نشست ،‏ برانگیخته خواهد شد که توبه کرده ،‏ از روش زندگی گذشتهٔ خود بازگردد .‏ 
 (‏ اَعمال ۳ :‏ ۱۹‏ )‏ سرانجام ،‏ به مرحله‌ای می‌رسد که خواهان وقف خود به یَهُوَه و تعمید است ؛‏ همان گونه که عیسی فرمان داد .‏ 
 ‏ چرا باید قبل از تعمید مرتباً در خدمت موعظه شرکت کنیم ؟‏ 
 مرحلهٔ دیگر به سوی تعمید شرکت در خدمت موعظه است .‏ 
 این فعالیت مهم‌ترین فعالیتی است که یَهُوَه خدا در این ایّام آخر قوم خود را به انجام آن مأمور ساخته است .‏ 
 (‏ متّیٰ ۲۴ :‏ ۱۴‏ )‏ مبشّران تعمیدنیافته با بیان ایمان خود به دیگران می‌توانند شادی فراوانی به دست آورند .‏ 
 آن‌ها با شرکت در این فعالیت آماده می‌شوند تا بعد از تعمید مرتباً و غیورانه به خدمت موعظه بپردازند .‏ —‏ رومیان ۱۰ :‏ ۹ ،‏ ۱۰ ،‏ ۱۴ ،‏ ۱۵‏ .‏ 
 آیا مانعی در راه تعمید شماست ؟‏ 
 ‏ چرا برخی از تعمید گرفتن اجتناب می‌کنند ؟‏ 
 برخی ممکن است از تعمید گرفتن اجتناب کنند چرا که خواهان پذیرفتن مسئولیت نیستند .‏ 
 ایشان تشخیص داده‌اند که برای برآورده کردن معیارهای خدا می‌باید تغییراتی بزرگ در زندگی بدهند .‏ 
 یا نگرانند که بعد از تعمید قادر به بجا آوردن شرایط خدا نباشند .‏ 
 برخی حتی چنین استدلال می‌کنند ،‏ « شاید روزی خطایی بکنم و مرا از جماعت اخراج کنند .‏ »‏ 
 ‏ در روزگار مسیح برای برخی چه موانعی در راه پیروی از عیسی وجود داشت ؟‏ 
 در روزگار عیسی ،‏ علایق شخصی و رابطهٔ خانوادگی برای برخی مانعی در راه پیروی از عیسی بود .‏ 
 یکی از کاتبان اظهار کرد حاضر است عیسی را پیروی کند .‏ 
 اما عیسی توضیح داد که در بسیاری مواقع جایی برای سپری کردن شب ندارد .‏ 
 وقتی عیسی از یکی دیگر دعوت کرد او را پیروی کند ،‏ آن مرد پاسخ داد اوّل باید پدرش را « دفن » کند .‏ 
 مطمئناً او به جای آنکه از عیسی پیروی کند و در وقت لازم به نیازهای خانوادهٔ خود برسد ترجیح می‌داد تا فوت پدرش در خانه بماند .‏ 
 بالاخره ،‏ سوّمی گفت قبل از آن لازم است با خانواده‌اش ‹ وداع نماید .‏ › 
 عیسی توضیح داد که چنین تأخیری به مفهوم ‹ نظر کردن به پشت سر است ،‏ › و کسی که چنین کند به نظر می‌آید همواره برای فرار از تقبل مسئولیت مسیحی عذر و بهانه‌ای دارد .‏ —‏ لوقا ۹ :‏ ۵۷ -‏ ۶۲‏ .‏ 
 ‏ الف )‏ هنگامی که عیسی از پِطْرُس ،‏ اَندریاس ،‏ یعقوب و یوحنّا دعوت کرد که صیّاد مردم گردند چه واکنشی از خود نشان دادند ؟‏ 
 ب )‏ چرا در قبول یوغ عیسی نباید شک و تردید کنیم ؟‏ 
 اما واکنش پِطْرُس ،‏ اَندریاس ،‏ یعقوب و یوحنّا بسیار متفاوت بود .‏ 
 در کتاب مقدّس آمده است وقتی عیسی از آن‌ها دعوت کرد تا صیّاد مردم گردند « در ساعت دام‌ها را گذارده ،‏ از عقب او روانه شدند .‏ » 
 (‏ متّیٰ ۴ :‏ ۱۹ -‏ ۲۲‏ )‏ آن‌ها با تصمیم سریع خود شخصاً آنچه عیسی بعداً بدیشان گفت تجربه کردند :‏ « یوغ مرا بر خود گیرید و از من تعلیم یابید زیرا که حلیم و افتاده‌دل می‌باشم و در نفوس خود آرامی خواهید یافت ؛‏ زیرا یوغ من خفیف است و بار من سبک .‏ » 
 (‏ متّیٰ ۱۱ :‏ ۲۹ ،‏ ۳۰‏ )‏ بااینکه تعمید گرفتن یوغی را بر دوش ما می‌گذارد عیسی اطمینان داد که یوغ مسیحی بسیار خفیف و سبک است و باعث آرامی یا نشاط ما خواهد شد .‏ 
 ‏ مثال موسی و اِرْمیا چگونه نشان می‌دهند که ما نیز می‌توانیم بر خدا توکّل کنیم ؟‏ 
 احساس ضعف و ناتوانی امری است طبیعی .‏ 
 موسی و اِرْمیا در ابتدا برای مأموریتی که یَهُوَه به آن‌ها داده بود خود را فاقد صلاحیت حس می‌کردند .‏ 
 (‏ خروج ۳ :‏ ۱۱ ؛‏ اِرْمیا ۱ :‏ ۶ )‏ خدا به آن‌ها چه اطمینانی داد ؟‏ 
 به موسی گفت :‏ « البته با تو خواهم بود » و به اِرْمیا قول داد « من با تو هستم و تو را رهایی خواهم داد .‏ » 
 (‏ خروج ۳ :‏ ۱۲ ؛‏ اِرْمیا ۱ :‏ ۸ )‏ ما می‌توانیم به حمایت الٰهی اطمینان داشته باشیم .‏ 
 محبت به خدا و توکّل به او باعث می‌شود بر این شک و تردید که آیا قادر به زندگی بر طبق وقف خود هستیم غلبه کنیم .‏ 
 یوحنّای رسول گفت :‏ « در محبت خوف نیست بلکه محبتِ کامل خوف را بیرون می‌اندازد .‏ » 
 (‏ ۱یوحنّا ۴ :‏ ۱۸‏ )‏ پسربچه‌ای کوچک شاید از اینکه به تنهایی راه رود بترسد ،‏ اما وقتی دستش در دست پدرش است با اطمینان راه می‌رود .‏ 
 به همین شکل یَهُوَه نیز تا زمانی که همراه او هستیم ‹ طریق‌هایمان را راست می‌گرداند › به شرطی که با تمام دل به او توکّل کنیم .‏ —‏ امثال ۳ :‏ ۵ ،‏ ۶ .‏ 
 متانتی ویژه برای مراسمی باوقار 
 ‏ چرا داوطلب تعمید را کاملاً در آب فرو می‌برند ؟‏ 
 مراسم تعمید معمولاً با سخنرانی‌ای که اهمیت تعمید مسیحی را توضیح می‌دهد همراه است .‏ 
 در پایان این سخنرانی از داوطلبان تقاضا می‌شود که با جواب دادن به دو سؤال تعمید ایمان خود را در عموم اعلام کنند .‏ 
 (‏ رومیان ۱۰ :‏ ۱۰‏ ؛‏ به کادر صفحهٔ ۱۹ مراجعه شود .‏ )‏ 
 داوطلبان با پیروی از نمونهٔ عیسی در آب فرو می‌روند .‏ 
 کتاب مقدّس نشان می‌دهد که عیسی بعد از تعمید « از آب برآمد .‏ » 
 (‏ متّیٰ ۳ :‏ ۱۶ ؛‏ مَرقُس ۱ :‏ ۱۰‏ )‏ این آیات بروشنی نشان می‌دهند که یحیای تعمیددهنده عیسی را کاملاً در آب فرو برد .‏ 
 * فرو رفتن در آب سمبلی است از تغییر برجسته‌ای که در نحوهٔ زندگی خود داده‌ایم ،‏ در واقع به طور مجازی در راه زندگی قدیمی می‌میریم و زندگی جدیدی را در خدمت به خدا آغاز می‌کنیم .‏ 
 ‏ چگونه داوطلبان تعمید و حضار می‌توانند به وقار و متانت این مراسم بیفزایند ؟‏ 
 تعمید مراسمی بسیار جدّی ولی شادی‌آور است .‏ 
 کتاب مقدّس اشاره می‌کند وقتی یحیی عیسی را در آب رود اردن فرو برد عیسی در حال دعا کردن بود .‏ 
 (‏ لوقا ۳ :‏ ۲۱ ،‏ ۲۲‏ )‏ با توجه به این موضوع داوطلبان تعمید می‌باید متانت لازم را برای این مراسم ابراز نمایند .‏ 
 و از آنجایی که کتاب مقدّس ما را ترغیب می‌کند که لباس روزمره‌مان شایستهٔ مسیحیان باشد ،‏ چقدر بیشتر به این توصیه در روز تعمید می‌باید توجه کرد !‏ 
 (‏ ۱تیموتاؤس ۲ :‏ ۹‏ )‏ حضار نیز می‌توانند با گوش دادن به سخنرانی تعمید و مشاهدهٔ این مراسم در انتظام و شایستگی ،‏ متانت و وقار آن را حفظ کنند .‏ —‏ ۱قُرِنتیان ۱۴ :‏ ۴۰‏ .‏ 
 شادی برکات شاگردان تعمیدیافته 
 ۱۸ ،‏ ۱۹ .‏ 
 تعمید چه افتخارات و برکاتی به همراه می‌آورد ؟‏ 
 هنگامی که خود را به خدا وقف کرده ،‏ تعمید می‌گیریم بخشی از خانواده‌ای مخصوص و منحصر به فرد می‌شویم .‏ 
 یَهُوَه پدر و دوست ما می‌شود .‏ 
 قبل از تعمید ،‏ با خدا بیگانه بودیم ،‏ ولی حالا با او آشتی کرده‌ایم .‏ 
 (‏ ۲قُرِنتیان ۵ :‏ ۱۹ ؛‏ کُولُسیان ۱ :‏ ۲۰‏ )‏ به واسطهٔ قربانی مسیح به خدا نزدیک شدیم و او نیز به ما نزدیک شده است .‏ 
 (‏ یعقوب ۴ :‏ ۸‏ )‏ مَلاکی نبی توضیح داد که یَهُوَه چگونه به کسانی که نامش را بر خود دارند توجه کرده ،‏ به ایشان گوش می‌دهد و نامشان را در کتاب یادگاری ثبت می‌کند .‏ 
 خدا می‌گوید :‏ ‹ ایشان مِلک خاصّ من خواهند بود و بر ایشان ترحّم خواهم نمود ،‏ چنانکه کسی بر پسرش که او را خدمت می‌کند ترحّم می‌نماید .‏ › —‏ مَلاکی ۳ :‏ ۱۶ -‏ ۱۸ .‏ 
 همچنین با تعمید گرفتن ،‏ عضوی از برادری جهانی می‌شویم .‏ 
 هنگامی که پِطْرُس رسول پرسید که چه برکاتی را شاگردان مسیح دریافت خواهند کرد ،‏ عیسی گفت :‏ « هر که به خاطر اسم من ،‏ خانه‌ها یا برادران یا خواهران یا پدر یا مادر یا زن یا فرزندان یا زمین‌ها را ترک کرد ،‏ صد چندان خواهد یافت و وارث حیات جاودانی خواهد گشت .‏ » 
 (‏ متّیٰ ۱۹ :‏ ۲۹‏ )‏ سال‌ها بعد ،‏ پِطْرُس در بارهٔ همهٔ « برادران » نوشت که « در دنیا » توسعه یافته بودند .‏ 
 پِطْرُس شخصاً حمایت و برکت برادری جهانی را تجربه کرد و ما نیز می‌توانیم چنین تجربه‌ای را به دست آوریم .‏ —‏ ۱پِطْرُس ۲ :‏ ۱۷ ؛‏ ۵ :‏ ۹‏ .‏ 
 ‏ تعمید مهیاکنندهٔ چه امیدی است ؟‏ 
 به علاوه ،‏ عیسی اشاره کرد که پیروانش ‹ وارث حیات جاودانی خواهند گشت .‏ › 
 بلی ،‏ وقف و تعمید امید به دست آوردن ‹ حیات واقعی را › به ما می‌دهد ،‏ یعنی زندگی جاودانی در دنیای جدید خدا .‏ 
 (‏ ۱تیموتاؤس ۶ :‏ ۱۹‏ )‏ آیا حقیقتاً آینده‌ای بهتر از این را می‌توان برای خویش و خانوادهٔ خود تصوّر کرد ؟‏ 
 این امید گرانبها به ما کمک می‌کند تا « به اسم یَهُوَه خدای خود تا ابدالآباد سلوک » نماییم .‏ —‏ میکاه ۴ :‏ ۵ .‏ 
 ‏ [ پاورقی‌ها ]‏ 
 سه هزار یهودی و نوکیشی که به سخنان پِطْرُس در روز پَنْطیکاست گوش دادند به همین شکل بلافاصله تعمید گرفتند .‏ 
 البته ،‏ آنان نیز همچون خواجه‌سرای اتیوپی با تعالیم اساسی و معیارهای کلام خدا آشنا بودند .‏ —‏ اَعمال ۲ :‏ ۳۷ -‏ ۴۱‏ .‏ 
 بر طبق « فرهنگ تفسیری لغات عهد جدید واین » (‏ انگل‍ .‏ )‏ 
 در زبان یونانی واژهٔ تعمید معنی « غوطه‌وری ،‏ فرو رفتن در آب و بیرون آمدن از آن را می‌دهد .‏ »‏ 
 آیا می‌توانید توضیح دهید ؟‏ 
 ‏ • چرا باید نسبت به محبت خدا واکنش نشان دهیم و چگونه ؟‏ 
 ‏ • شخص قبل از تعمید چه پیشرفت روحانی می‌باید کرده باشد ؟‏ 
 ‏ • چرا نباید بگذاریم که ترس از انجام خطا یا بی‌میلی از پذیرفتن مسئولیت ما را از تعمید باز دارد ؟‏ 
 ‏ • شاگردان تعمیدیافتهٔ مسیح چه برکات ویژه‌ای را نصیب خود می‌کنند ؟‏ 
 ‏ [ تصویر در صفحهٔ ۲۳ ]‏ 
 ‏ « از تعمید یافتنم چه چیز مانع می‌باشد ؟‏ »‏ 
 ‏ [ تصاویر در صفحهٔ ۲۶ ]‏ 
 تعمید مراسمی جدّی ولی شادی‌آور است 
 ‏ « من با شما هستم »‏ 
 ‏ ‹ رسولِ یَهُوَه ،‏ پیغام یَهُوَه را برای قوم بیان کرده ،‏ گفت :‏ یَهُوَه می‌گوید که من با شما هستم .‏ › —‏ حَجِّی ۱ :‏ ۱۳ .‏ 
 ‏ عیسی برای اشاره به ایّام ما به چه نبوّت مشابهی اشاره کرده است ؟‏ 
 ما در زمان بسیار مهمی از تاریخ بشر زندگی می‌کنیم .‏ 
 همان طوری که نبوّت کتاب مقدّس آشکار کرده است ،‏ از سال ۱۹۱۴ در « روز خداوند » زندگی می‌کنیم که با حکومت عیسی به عنوان پادشاه مسح‌شده در آسمان آغاز شد .‏ 
 (‏ مکا ۱ :‏ ۱۰‏ )‏ همان طور که می‌دانیم عیسی گفت آمدنِ « زمان پسر انسان » یعنی زمان آمدنِ خود شبیه « ایّام نوح » و « ایّام لوط » است .‏ 
 (‏ لو ۱۷ :‏ ۲۶ ،‏ ۲۸‏ )‏ چنین پیشگویی‌ای را نبوّت مشابه می‌نامند .‏ 
 اما نبوّت مشابه دیگری نیز وجود دارد که باید به آن توجه کرد .‏ 
 ‏ یَهُوَه به حَجِّی و زَکَرِیّا چه مأموریتی داد ؟‏ 
 بگذارید وضعیت روزگار حَجِّی و زَکَرِیّای نبی را مورد بررسی قرار دهیم .‏ 
 امروزه پیغام این دو پیامبر وفادار چه مفهومی برای ما قوم یَهُوَه دارد ؟‏ 
 حَجِّی و زَکَرِیّا پیامبران یَهُوَه بودند .‏ 
 آنان مأموریت داشتند به اسرائیلیانی که از اسارت بابل برگشته بودند پیامی دلگرم‌کننده بدهند ،‏ بدین مضمون که یَهُوَه در بازسازی معبد پشتیبانشان است .‏ 
 (‏ حَجِّی ۱ :‏ ۱۳ ؛‏ زَکَرِیّا ۴ :‏ ۸ ،‏ ۹ )‏ بااینکه کتاب‌های حَجِّی و زَکَرِیّا کوتاه هستند جزو ‹ کتبی می‌باشند که از الهام خداست و به جهت تعلیم و تنبیه و اصلاح و تربیت در عدالت مفید است .‏ › —‏ ۲تیموتاؤس ۳ :‏ ۱۶‏ .‏ 
 توجهی بسزا به این دو کتاب 
 ۳ ،‏ ۴ .‏ 
 چرا نبوّت‌های حَجِّی و زَکَرِیّا می‌باید مورد توجه ما باشد ؟‏ 
 به طور حتم پیام‌های حَجِّی و زَکَرِیّا برای یهودیان آن روزگار مفید بود ،‏ و نبوّت‌های آن‌ها تا حدّی به وقوع پیوست .‏ 
 ولی چرا می‌توانیم مطمئن باشیم که این دو کتاب برای مسیحیان امروز هم از اهمیت بسزایی برخوردار است ؟‏ 
 جواب این سؤال را می‌توانیم در عبرانیان ۱۲ :‏ ۲۶ -‏ ۲۹ پیدا کنیم .‏ 
 در آنجا پولُس رسول کلام یَهُوَه را از حَجِّی ۲ :‏ ۶ چنین نقل قول می‌کند :‏ « آسمان‌ها و زمین را متزلزل خواهم ساخت .‏ » 
 این متزلزل کردن یعنی اینکه یَهُوَه سرانجام ‹ کرسی ممالک را واژگون خواهد نمود و قوّت ممالک امّت‌ها را هلاک خواهد ساخت .‏ › —‏ حَجِّی ۲ :‏ ۲۲ .‏ 
 پولُس رسول با نقل قول از کتاب حَجِّی آنچه بر سر « ممالک امّت‌ها » می‌آید و برتری ملکوت را که تزلزل‌ناپذیر است و مسح‌شدگان آن را دریافت می‌کنند به روشنی نشان می‌دهد .‏ 
 (‏ عبرانیان ۱۲ :‏ ۲۸‏ )‏ از آنچه پولُس در کتاب عبرانیان در قرن اوّل دوران ما نوشت متوجه می‌شویم که نبوّت‌های حَجِّی و زَکَرِیّا به آینده اشاره می‌کنند .‏ 
 امروزه بر زمین هنوز باقی‌ماندگانی از مسح‌شدگان وجود دارند که در ملکوت عیسی مسیح هم‌ارث می‌باشند .‏ 
 با این حال ،‏ نبوّت‌های حَجِّی و زَکَرِیّا برای ایّام ما نیز پر اهمیت می‌باشند .‏ 
 ۵ ،‏ ۶ .‏ 
 به چه دلایلی حَجِّی و زَکَرِیّا نبوّت کردند ؟‏ 
 کتاب عَزْرا نیز از نظر تاریخی به نوشته‌های حَجِّی و زَکَرِیّا اعتبار می‌بخشد .‏ 
 بعد از بازگشت یهودیان از اسارت بابل در سال ۵۳۷ ق .‏ 
 م .‏ ،‏ والی یهودا زَرُبّابل و رئیس کَهَنه یَهُوشَع ،‏ نظارت زیربنای معبد جدید را در سال ۵۳۶ ق .‏ 
 م .‏ 
 به عهده گرفتند .‏ 
 (‏ عَزْرا ۳ :‏ ۸ -‏ ۱۳ ؛‏ ۵ :‏ ۱ )‏ بااینکه این موضوع باعث شادی فراوان یهودیان شد ترس و واهمه ایشان را فرا گرفت .‏ 
 دلیل آن را در عَزْرا ۴ :‏ ۴ چنین می‌خوانیم :‏ « آنگاه اهل زمین دست‌های قوم یهودا را سست کردند و ایشان را در بنا نمودن به تنگ می‌آوردند .‏ » 
 چنین دشمنانی ،‏ بخصوص سامریان ،‏ با اتهامات دروغین پادشاه فارس را قانع کردند که جلوی ساختن معبد را بگیرد .‏ —‏ عَزْرا ۴ :‏ ۱۰ -‏ ۲۱ .‏ 
 سرانجام از شور و شوق یهودیان برای ساختن معبد کاسته شد ،‏ طوری که بی‌اعتنا شده ،‏ دنبال علایق و کارهای شخصی خود رفتند .‏ 
 اما در سال ۵۲۰ ق .‏ 
 م .‏ 
 که ۱۶ سال از پی‌ریزی بنای معبد می‌گذشت ،‏ یَهُوَه حَجِّی و زَکَرِیّا را به ترغیب مردم واداشت تا کار ساختن معبد را از سر بگیرند .‏ 
 (‏ حَجِّی ۱ :‏ ۱ ؛‏ زَکَرِیّا ۱ :‏ ۱ )‏ یهودیان با تشویق فرستادگان و پشتیبانی یَهُوَه کار بازسازی معبد را از سر گرفتند و بالاخره آن را در سال ۵۱۵ ق .‏ 
 م .‏ 
 به اتمام رساندند .‏ —‏ عَزْرا ۶ :‏ ۱۴ ،‏ ۱۵ .‏ 
 ‏ وضعیت روزگار حَجِّی و زَکَرِیّا چه تشابهی با روزگار ما دارد ؟‏ 
 آیا متوجه اهمیت این نبوّت می‌شوید ؟‏ 
 امروزه نیز در رابطه با « بشارت ملکوت » کار زیادی وجود دارد .‏ 
 (‏ متّیٰ ۲۴ :‏ ۱۴‏ )‏ بعد از جنگ جهانی اوّل تأکید ویژه‌ای بر این فعالیت شد .‏ 
 درست همان گونه که یهودیان دوران باستان از بابل آزاد شدند ،‏ قوم امروز یَهُوَه نیز از بابل عظیم یعنی از امپراتوری جهانی دین کاذب آزاد شدند .‏ 
 مسح‌شدگان خدا با سعی و تلاش فراوان به کار موعظه ،‏ تعلیم و راهنمایی مردم به سوی پرستش حقیقی پرداختند .‏ 
 این فعالیت امروزه حتی در وسعتی بزرگ‌تر ادامه دارد و به احتمال زیاد شما نیز در آن سهیم هستید .‏ 
 اکنون زمان به کمال رساندن این فعالیت است چرا که پایان این سیستم شریر نزدیک است !‏ 
 این وظیفهٔ خدادادی می‌باید تا زمان مداخلهٔ خدا در ‹ مصیبت عظیم › ادامه یابد .‏ 
 (‏ متّیٰ ۲۴ :‏ ۲۱‏ )‏ در آن زمان شریران نابود خواهند شد و پرستش حقیقی در سراسر جهان برقرار خواهد گشت .‏ 
 ‏ چرا می‌توانیم مطمئن باشیم یَهُوَه از فعالیت ما پشتیبانی می‌کند ؟‏ 
 نبوّت حَجِّی و زَکَرِیّا نشان می‌دهد که اگر به تمامی دل و جان به کار موعظه بپردازیم از پشتیبانی و برکت یَهُوَه برخوردار خواهیم بود .‏ 
 با وجود مخالفت شدید برخی‌ها برای سرکوب کردن خادمان خدا یا ممنوع ساختن فعالیت موعظه ،‏ نتوانسته‌اند جلوی پیشرفت خدمت موعظه را بگیرند .‏ 
 به برکات یَهُوَه در رابطه با پیشرفت کار موعظهٔ ملکوت طی ده‌ها سال بعد از جنگ جهانی اوّل تا کنون فکر کنید .‏ 
 با این حال ،‏ این فعالیت هنوز به اتمام نرسیده است .‏ 
 ‏ کدام وضعیت یهودیان باستان قابل توجه است و چرا ؟‏ 
 پیام کتاب‌های حَجِّی و زَکَرِیّا چگونه ما را به اطاعت از فرمان الٰهی برای موعظه و تعلیم ترغیب می‌کند ؟‏ 
 بگذارید درس‌هایی را که می‌توانیم از این دو کتاب بیاموزیم مورد بررسی قرار دهیم .‏ 
 برای مثال ،‏ در رابطه با ساختن معبد که به یهودیان بازگشته از بابل محوّل شده بود به نکاتی توجه کنیم .‏ 
 همان گونه که در قبل اشاره شد ،‏ یهودیانی که به اورشلیم برگشتند کار معبد را به پایان نرساندند .‏ 
 آن‌ها بعد از پی‌ریزی معبد از کار باز ایستند .‏ 
 چه باعث شده بود که نگرشی اشتباه در میانشان به وجود آید ؟‏ 
 و از آن چه می‌آموزیم ؟‏ 
 نگرشی صحیح نسبت به مادیات 
 ‏ یهودیان چه نگرش اشتباهی داشتند و نتیجهٔ آن چه بود ؟‏ 
 یهودیانی که از اسارت بازگشته بودند می‌گفتند :‏ ‹ وقت بنا نمودن نرسیده است .‏ › 
 (‏ حَجِّی ۱ :‏ ۲ )‏ اما قبل از این واقعه وقتی که کار پی‌ریزی معبد را در سال ۵۳۶ ق .‏ 
 م .‏ 
 شروع کردند نمی‌گفتند که ‹ وقت بنا نمودن نرسیده است .‏ › 
 آن‌ها بعد از مدت کوتاهی اجازه دادند مخالفت همسایگان و دخالت دولتِ وقت بر آن‌ها تأثیر منفی بگذارد .‏ 
 یهودیان به تدریج به خانه و آسایش خودشان بیشتر از پرستش یَهُوَه اهمیت دادند .‏ 
 یَهُوَه با مقایسه کردن خانه‌های سقف‌دار ایشان و معبد ناتمام چنین پرسد :‏ « آیا وقت شماست که شما در خانه‌های مُسَقَّف خود ساکن شوید و این خانه خراب بماند ؟‏ » —‏ حَجِّی ۱ :‏ ۴ .‏ 
 ‏ چرا یَهُوَه به یهودیان روزگار حَجِّی پند داد ؟‏ 
 آری ،‏ یهودیان موضع خود را تغییر داده بودند .‏ 
 به عوض اینکه به خواست یَهُوَه اولویت داده ،‏ معبد را بسازند به ساختن مساکن خود پرداختند .‏ 
 آن‌ها در ساختن مکان پرستش خدا قصور کردند .‏ 
 کلام یَهُوَه در حَجِّی ۱ :‏ ۵ آن‌ها را تشویق می‌کرد که ‹ دل خود را به راه‌های خویش مشغول سازند .‏ › 
 یَهُوَه به آن‌ها می‌گفت تعمّق کنند و ببینند چون به کار معبد ارجحیت نداده‌اند چه تأثیر بدی بر زندگی آن‌ها گذاشته است .‏ 
 ۱۲ ،‏ ۱۳ .‏ 
 حَجِّی ۱ :‏ ۶ چگونه وضعیت یهودیان را آشکار می‌سازد و مفهوم این آیه چیست ؟‏ 
 یهودیان به سبب ارجحیت دادن به خواست خود از برکت یَهُوَه محروم شده بودند .‏ 
 در حَجِّی۱ :‏ ۶ آمده است :‏ « بسیار کاشته‌اید و اندک حاصل می‌کنید .‏ 
 می‌خورید اما سیر نمی‌شوید .‏ 
 و می‌نوشید لیکن سیراب نمی‌گردید .‏ 
 (‏ رخت )‏ می‌پوشید اما گرم نمی‌شوید و آن که مزد می‌گیرد ،‏ مزد خویش را در کیسهٔ سوراخ‌دار می‌گذارد .‏ »‏ 
 اگرچه یهودیان در سرزمین یا منطقه‌ای که خدا به آن‌ها داده بود زندگی می‌کردند ،‏ ولی آن طوری که توقع داشتند زمین محصول به بار نمی‌آورد .‏ 
 یَهُوَه همان گونه که از قبل هشدار داده بود برکت خود را از آن‌ها گرفت .‏ 
 (‏ تثنیه ۲۸ :‏ ۳۸ -‏ ۴۸ )‏ بذر می‌کاشتند ولی بدون برکت یَهُوَه محصول کمی برداشت می‌کردند و در نتیجه غذای کافی نداشتند .‏ 
 همچنین بدون برکت یَهُوَه قادر نبودند لباسی برای گرم کردن خود تهیه کنند .‏ 
 ظاهراً پولی را که در می‌آوردند برکت نداشت ،‏ مثل این بود که کیسهٔ پولشان سوراخ داشت و هرگز پر نمی‌شد .‏ 
 معنی این عبارت که می‌گوید :‏ « می‌نوشید لیکن سیراب [ مست ] نمی‌گردید » چه می‌باشد ؟‏ 
 البته این آیه به یقین نمی‌گوید که مست شدن نشان برکت خدا است ؛‏ چرا که خدا مستی را از هر جهت محکوم کرده است .‏ 
 (‏ ۱سموئیل ۲۵ :‏ ۳۶ ؛‏ امثال ۲۳ :‏ ۲۹ -‏ ۳۵ )‏ این آیه تأکید دیگری است بر اینکه چون یهودیان خواست یَهُوَه را انجام نمی‌دادند از برکت خدا محروم بودند .‏ 
 از این رو ،‏ محصول شراب آن‌ها به حدّی کم بود که نمی‌توانستند از آن سرمست شوند .‏ 
 ترجمهٔ دیگری از کتاب مقدّس ،‏ حَجِّی ۱ :‏ ۶ را چنین توصیف کرده است :‏ « خواهید نوشید ولی هرگز شاد نخواهید شد .‏ »‏ 
 ۱۴ ،‏ ۱۵ .‏ 
 از حَجِّی ۱ :‏ ۶ چه درسی می‌گیریم ؟‏ 
 درسی که از تمام این وقایع می‌گیریم به نوع طرح و تزئین خانه ربطی ندارد ،‏ بلکه چقدر وقت برای خانهٔ خود می‌گذاریم .‏ 
 عاموس قبل از تبعید اسرائیلیان به بابل ،‏ ثروتمندان را به دلیل « خانه‌های عاج » ایشان و خوابیدن « بر تخت‌های عاج » توبیخ کرد .‏ 
 (‏ عاموس ۳ :‏ ۱۵ ؛‏ ۶ :‏ ۴ )‏ نه خانهٔ پرزرق و برق آن‌ها برایشان باقی ماند و نه اسباب و اثاثیه‌شان .‏ 
 چرا که دشمن فاتح همهٔ آن وسایل را به غارت برد .‏ 
 با وجود این ،‏ بسیاری از قوم خدا بعد از ۷۰ سال تبعید باز هم از این واقعه درسی نگرفتند .‏ 
 آیا ما نیز از این واقعه درس می‌گیریم ؟‏ 
 بجاست که صریحاً از خود بپرسیم :‏ ‹ چقدر وقت و زمان صرف تزیین خانه‌ام می‌کنم ؟‏ 
 چقدر وقت صرف تحصیلات می‌کنم تا شغل یا حرفهٔ بهتری داشته باشم ؟‏ 
 آیا تحصیلات بیشتر مرا از امور مهم روحانی باز نمی‌دارد ؟‏ › —‏ لوقا ۱۲ :‏ ۲۰ ،‏ ۲۱ ؛‏ ۱تیموتاؤس ۶ :‏ ۱۷ -‏ ۱۹‏ .‏ 
 حَجِّی ۱ :‏ ۶ بر این تأکید می‌کند که در زندگی به برکت یَهُوَه محتاجیم .‏ 
 بی‌توجهی یهودیان به برکت یَهُوَه برایشان بی‌ضرر نبود .‏ 
 اگر برکات یَهُوَه با ما نباشد چه دارایی فراوانی داشته باشیم چه نداشته باشیم مطمئناً از لحاظ روحانی ضرر خواهیم دید .‏ 
 (‏ متّیٰ ۲۵ :‏ ۳۴ -‏ ۴۰ ؛‏ ۲قُرِنتیان ۹ :‏ ۸ -‏ ۱۲‏ )‏ اما برکات چگونه می‌تواند نصیب ما شود ؟‏ 
 یَهُوَه با روح‌القدسش کمک می‌کند 
 ۱۶ -‏ ۱۸ .‏ 
 زَکَرِیّا ۴ :‏ ۶ برای یهودیان آن زمان چه مفهومی داشت ؟‏ 
 یَهُوَه حَجِّی نبی و هم‌دورهٔ او زَکَرِیّا را برانگیخت تا نشان دهند به چه طریق می‌توان برکات خدا را دریافت کرد .‏ 
 و سخنان آن دو نبی به ما نیز نشان می‌دهد چگونه برکات خدا را دریافت کنیم .‏ 
 زَکَرِیّا گفت :‏ « نه به قدرت و نه به قوّت بلکه به روح من .‏ 
 قول یَهُوَه صبایوت این است .‏ » 
 (‏ زَکَرِیّا ۴ :‏ ۶ )‏ مطمئناً چندین بار این آیه را خوانده‌ایم ولی مفهوم آن برای یهودیان دورهٔ حَجِّی و زَکَرِیّا چه بود ،‏ و برای ما چیست ؟‏ 
 اوّل از همه باید به خاطر آورد که کلام الهام‌شدهٔ حَجِّی و زَکَرِیّا تأثیر خوبی بر یهودیان آن زمان گذاشت .‏ 
 آن دو نبی به یهودیانِ باایمان قوّتی تازه بخشیدند .‏ 
 حَجِّی در ماه ششم سال ۵۲۰ ق .‏ 
 م .‏ 
 شروع به نبوّت کرد .‏ 
 زَکَرِیّا هم نبوّت خود را در ماه هشتم همان سال آغاز کرد .‏ 
 (‏ زَکَرِیّا ۱ :‏ ۱ )‏ چنانکه در حَجِّی ۲ :‏ ۱۸ مشاهده می‌کنیم کار پی‌ریزی و بنیاد معبد دوباره با جدّیت در ماه نهم آغاز شد .‏ 
 بدین نحو یهودیان به عمل ترغیب شده ،‏ با اعتماد به اینکه یَهُوَه آن‌ها را تنها نخواهد گذاشت از او اطاعت کردند .‏ 
 کلام زَکَرِیّا ۴ :‏ ۶ پشتیبانی خدا از یهودیان را نشان می‌دهد .‏ 
 وقتی یهودیان در سال ۵۳۷ ق .‏ 
 م .‏ 
 به سرزمین خویش بازگشتند ،‏ آن‌ها ارتشی نداشتند .‏ 
 ولی یَهُوَه آن‌ها را از بابل تا خانه‌شان حمایت و راهنمایی کرد .‏ 
 هنگامی که بلافاصله ساختن معبد را شروع کردند ،‏ روح او راهنمایی لازم را فراهم کرد تا مشکلات و مسائل را حل کنند .‏ 
 و زمانی که دوباره با جدّیت کار را شروع کردند ،‏ آن‌ها را با روح‌القدسش پشتیبانی کرد .‏ 
 ‏ روح‌القدس خدا بر چه موانعی غالب شد ؟‏ 
 هشت رؤیای الهام‌شده و پی‌درپی ،‏ زَکَرِیّا را مطمئن ساخت که یَهُوَه با آنانی خواهد بود که وفادارانه کار معبد را به اتمام می‌رسانند .‏ 
 رؤیای چهارم که در باب ۳ آمده است ،‏ نشان می‌دهد که شیطان سعی بر آن داشت نگذارد یهودیان بنای معبد را به اتمام رسانند .‏ 
 (‏ زَکَرِیّا ۳ :‏ ۱ )‏ بدون شک شیطان نمی‌خواست یَهُوشَع ،‏ رئیس کَهَنه ،‏ خدمت خود را در معبد جدید آغاز کند .‏ 
 اگرچه شیطان تمام تلاش خود را برای به تعویق انداختن بنای معبد کرد ،‏ روح یَهُوَه هر مانعی را که سد راه یهودیان بود برمی‌داشت و به آنان قوّت می‌داد تا در کار بازسازی معبد پیش رفته ،‏ آن را به اتمام رسانند .‏ 
 ‏ روح‌القدس خدا چگونه به یهودیان کمک کرد تا فرمان خدا را در ساختن معبد به اجرا بگذارند ؟‏ 
 موانعی را که مخالفین همچون ‹ کوهی بزرگ › بر سر راه ساختن معبد ایجاد کرده بودند به نظر می‌آمد از طرف مقامات دولت است .‏ 
 اما یَهُوَه قول داده بود که این موانعِ ‹ کوه‌مانند › را به زمین « همواری » مبدّل کند .‏ 
 (‏ زَکَرِیّا ۴ :‏ ۷ )‏ و چنین هم شد !‏ 
 داریوش اوّل دستور داد به این موضوع رسیدگی شود و طومار اصلی کورش در بارهٔ ساختن معبد را پیدا و ممنوعیت ساختن معبد را لغو کرد .‏ 
 علاوه بر این ،‏ داریوش دستور داد پول کافی از خزانهٔ سلطنتی برای مخارج کار معبد به یهودیان داده شود .‏ 
 واقعاً که چه تغییر شگفت‌انگیزی در وضعیت آن‌ها ایجاد شد !‏ 
 آیا روح‌القدس یَهُوَه در این کار دخالت داشت ؟‏ 
 به طور یقین می‌توان اطمینان داشت که چنین بوده است .‏ 
 بالاخره آن معبد در سال ۵۱۵ ق .‏ 
 م .‏ 
 در ششمین سال سلطنت داریوش اوّل به پایان رسید .‏ —‏ عَزْرا ۶ :‏ ۱ ،‏ ۱۵ .‏ 
 ‏ الف )‏ در دوران باستان خدا چگونه « امّت‌ها را متزلزل » ساخت و چگونه « فضیلت جمیع امّت‌ها » بیرون آمدند ؟‏ 
 ب )‏ تحقق امروزهٔ آن چگونه است ؟‏ 
 در حَجِّی ۲ :‏ ۵ این پیامبر عهدی را که یَهُوَه با یهودیان در دامنهٔ کوه سینا بسته بود به یادشان آورد .‏ 
 در آن زمان « تمامی کوه سخت متزلزل گردید .‏ » 
 (‏ خروج ۱۹ :‏ ۱۸ )‏ همان طور که به زبان استعاری در آیات ۶ و ۷ آمده است ،‏ یَهُوَه عزم کرده بود در روزگار حَجِّی و زَکَرِیّا باعث تزلزلی دیگر شود .‏ 
 وضعیت امپراتوری فارس بی‌ثبات شده بود ،‏ اما کار بازسازی معبد جلو رفته ،‏ به اتمام رسید .‏ 
 سرانجام غیریهودیان یا همان « فضیلت جمیع امّت‌ها » نیز همراه با یهودیان خدا را در آن مکان جلال دادند .‏ 
 در این زمان خدا از طریق موعظهٔ مسیحی « امّت‌ها را متزلزل » ساخته است و « فضیلت جمیع امّت‌ها » در پرستش خدا باقی‌ماندگان مسح‌شده را همراهی کرده‌اند .‏ 
 حقیقتاً مسح‌شدگان و گوسفندان دیگر خانهٔ یَهُوَه را پرجلال ساخته‌اند .‏ 
 چنین پرستندگان حقیقی منتظر یَهُوَه خواهند ماند تا وی « آسمان‌ها و زمین » را به مفهومی دیگر متزلزل سازد .‏ 
 در آن زمان حکومت‌ها را سرنگون و نابود خواهد ساخت .‏ —‏ حَجِّی ۲ :‏ ۲۲ .‏ 
 ‏ امّت‌ها چگونه « متزلزل » شدند و نتیجهٔ آن چه بوده است ،‏ و چه واقعه‌ای باید رخ دهد ؟‏ 
 این ما را به یاد دگرگونی‌های سختی که در عناصر مختلف رخ داده است می‌اندازد ،‏ که گویی بر سر « آسمان‌ها و زمین و دریا و خشکی » می‌آید .‏ 
 برای مثال ،‏ می‌دانیم که شیطان و دیوهایش از آسمان بر زمین انداخته شده‌اند .‏ 
 (‏ مکاشفه ۱۲ :‏ ۷ -‏ ۱۲‏ )‏ به علاوه ،‏ کار موعظه که توسط مسح‌شدگان رهبری می‌شود به حالت سمبولیک عاملان نظام کنونی زمین را به لرزه درآورده است .‏ 
 (‏ مکاشفه ۱۱ :‏ ۱۸‏ )‏ همچنین « گروهی عظیم » که همان فضیلت امّت‌ها می‌باشند به مسح‌شدگان ملحق شده‌اند تا یَهُوَه را خدمت کنند .‏ 
 (‏ مکاشفه ۷ :‏ ۹ ،‏ ۱۰‏ )‏ این گروه عظیم در کنار مسح‌شدگان این بشارت را که خدا بزودی در حارمَجِدّون امّت‌ها را متزلزل می‌سازد موعظه می‌کنند .‏ 
 این واقعه راه را برای پرستش حقیقی بر تمامی زمین باز خواهد ساخت .‏ 
 آیا به یاد می‌آوریم ؟‏ 
 ‏ • حَجِّی و زَکَرِیّا در چه زمانی خدمت می‌کردند و تحت چه شرایطی ؟‏ 
 ‏ • پیامی را که حَجِّی و زَکَرِیّا اعلام کردند چگونه می‌توانیم به کار بریم ؟‏ 
 ‏ • چرا زَکَرِیّا ۴ :‏ ۶ تشویق‌کننده است ؟‏ 
 ‏ [ تصاویر در صفحهٔ ۸ ]‏ 
 دو کتاب حَجِّی و زَکَرِیّا ما را از پشتیبانی خدا مطمئن می‌سازند 
 ‏ [ تصویر در صفحهٔ ۱۰ ]‏ 
 ‏ « آیا وقت شماست که شما در خانه‌های مُسَقَّف خود ساکن شوید و این خانه خراب بماند ؟‏ »‏ 
 ‏ [ تصویر در صفحهٔ ۱۲ ]‏ 
 قوم یَهُوَه در پیدا کردن « فضیلت جمیع امّت‌ها » سهیم هستند 
 ‏ « دست‌های شما قوی شود »‏ 
 ‏ « دست‌های شما قوی شود ،‏ ای کسانی که در این ایّام این کلام را از زبان انبیا شنیدید .‏ » —‏ زَکَرِیّا ۸ :‏ ۹ .‏ 
 ۱ ،‏ ۲ .‏ 
 چرا باید به کتاب‌های حَجِّی و زَکَرِیّا توجه کرد ؟‏ 
 نبوّت‌های حَجِّی و زَکَرِیّا که ۲۵۰۰ سال پیش نگاشته شده‌اند شامل نکاتی بسیار حیاتی برای ما می‌باشند .‏ 
 کتاب‌های حَجِّی و زَکَرِیّا فقط کتاب‌هایی تاریخی نیستند .‏ 
 آن‌ها قسمتی از ‹ همهٔ چیزهایی که از قبل مکتوب و برای تعلیم ما نوشته شده است › می‌باشند .‏ 
 (‏ رومیان ۱۵ :‏ ۴‏ )‏ آنچه در این دو کتاب نگاشته شده است غالباً ما را به یاد اوضاعی می‌اندازد که از برقراری ملکوت خدا در سال ۱۹۱۴ شروع شده است .‏ 
 با توجه به اوضاع و احوالی که در زندگی یهودیان باستان رخ داد پولُس رسول گفت :‏ « این همه به طور مَثَل بدیشان واقع شد و برای تنبیه ما مکتوب گردید که اواخر عالَم به ما رسیده است .‏ » 
 (‏ ۱قُرِنتیان ۱۰ :‏ ۱۱‏ )‏ حال ،‏ شاید از خود بپرسید :‏ ‹ فایدهٔ کتاب‌های حَجِّی و زَکَرِیّا برای زمان ما چیست ؟‏ ›‏ 
 ‏ حَجِّی و زَکَرِیّا بر چه چیزی تمرکز کردند ؟‏ 
 همان طوری که در مقالهٔ قبلی اشاره شد ،‏ نبوّت‌های حَجِّی و زَکَرِیّا به زمانی مربوط می‌شوند که یهودیان بعد از رهایی از اسارت بابل به سرزمین موعود بازگشتند .‏ 
 تمرکز آن دو نبی بر روی بازسازی معبد بود .‏ 
 یهودیان پی‌ریزی معبد را در سال ۵۳۶ ق .‏ 
 م .‏ 
 تمام کردند .‏ 
 برخی از یهودیان سالخورده به یاد گذشته گریستند ولی در کل « آواز شادمانی » شنیده می‌شد .‏ 
 اما واقعه‌ای بس مهم‌تر از آن واقعه در زمان ما رخ داده است .‏ 
 چگونه ؟‏ —‏ عَزْرا ۳ :‏ ۳ -‏ ۱۳ .‏ 
 ‏ بلافاصله بعد از جنگ جهانی اوّل چه رخ داد ؟‏ 
 بلافاصله بعد از جنگ جهانی اوّل مسح‌شدگانِ یَهُوَه از اسارت بابلِ عظیم آزاد شدند .‏ 
 این امر به طور چشمگیری پشتیبانی یَهُوَه را نمایان ساخت .‏ 
 قبل از آن ،‏ رهبران مذهبی و یاران سیاسی آنان فکر می‌کردند جلوی فعالیت موعظه و شاگردسازی شاگردان کتاب مقدّس را گرفته‌اند .‏ 
 (‏ عَزْرا ۴ :‏ ۸ ،‏ ۱۳ ،‏ ۲۱ -‏ ۲۴ )‏ اما یَهُوَه موانعی را که سد راه فعالیت بشارت ملکوت و کار شاگردسازی شده بود برداشت .‏ 
 کار موعظه از سال ۱۹۱۹ تا به حال شکوفا گشته ،‏ هیچ مانعی نتوانسته است سد راه آن شود .‏ 
 ۵ ،‏ ۶ .‏ 
 زَکَرِیّا ۴ :‏ ۷ به چه کمالی اشاره می‌کند ؟‏ 
 می‌توان اطمینان داشت که کار موعظه و شاگردسازی با پشتیبانی یَهُوَه توسط خادمان مطیعش به اتمام برسد .‏ 
 در زَکَرِیّا ۴ :‏ ۷ می‌خوانیم :‏ او « سنگ سر آن را بیرون خواهد آورد و صدا خواهند زد فیض ،‏ فیض بر آن باشد .‏ » 
 این آیه به چه موفقیت بزرگی در زمان ما اشاره می‌کند ؟‏ 
 زَکَرِیّا ۴ :‏ ۷ به زمانی اشاره می‌کند که پرستش حقیقی در معبد روحانی صحن زمینی یَهُوَه به کمال برسد .‏ 
 این معبد روحانی را یَهُوَه ترتیب داده است تا بتوان با پرستش حقیقی که بر اساس قربانی عیسی مسیح است به او نزدیک شد .‏ 
 البته این معبد از قرن اوّل میلادی وجود دارد .‏ 
 اما پرستش حقیقی در صحن زمینی می‌باید به کمال برسد .‏ 
 میلیون‌ها پرستندهٔ یَهُوَه هم‌اکنون در معبد روحانی صحن زمینی مشغول به خدمت می‌باشند .‏ 
 این خادمان و انبوه عظیمی از رستاخیزیافتگان در طی سلطنت هزار سالهٔ عیسی به کمال یا کاملیت خواهند رسید .‏ 
 در پایان این هزار سال فقط خادمان حقیقی خدا بر روی زمین پاک باقی خواهند ماند .‏ 
 ‏ عیسی چه نقشی در به کمال رساندن پرستش حقیقی دارد و چرا این موضوع باعث تشویق ماست ؟‏ 
 زَرُبّابل والی و یَهُوشَع رئیس کَهَنه در سال ۵۱۵ ق .‏ 
 م .‏ 
 در اورشلیم حضور داشتند و شاهد به پایان رسیدن ساختمان معبد بودند .‏ 
 زَکَرِیّا ۶ :‏ ۱۲ و ۱۳ پیشگویی کرده است که عیسی مسیح نقش اصلی خود را که برقراری پرستش حقیقی است به کمال خواهد رساند .‏ 
 در آنجا آمده است :‏ « یَهُوَه صبایوت چنین می‌فرماید و می‌گوید :‏ اینک مردی که به شاخه مسمّیٰ است .‏ 
 و از مکان خود خواهد رویید و هیکل خداوند را بنا خواهد نمود .‏ 
 پس او هیکل خداوند را بنا خواهد نمود و جلال را متحمّل خواهد شد و بر کرسی او جلوس نموده ،‏ حکمرانی خواهد کرد و بر کرسی او کاهن خواهد بود .‏ » 
 عیسی در حال حاضر در آسمان است و همان شاخه‌ای است که از نسل داود باید می‌آمد .‏ 
 آیا کسی می‌تواند جلوی پیشرفت فعالیت او را بگیرد ؟‏ 
 به هیچ وجه !‏ 
 حقیقتاً این موضوع ما را تشویق می‌کند تا در کار موعظه به پیش رویم و نگذاریم گرفتاری‌های روزمره ،‏ ما را از این مسیر منحرف سازد .‏ 
 ارجحیت دادن 
 ‏ چرا می‌باید کار معبد روحانی را در صدر زندگی خود قرار دهیم ؟‏ 
 برای اینکه پشتیبانی یَهُوَه و برکت او را داشته باشیم باید در زندگی به کار معبد روحانی اولویت دهیم .‏ 
 برعکس یهودیان که گفتند ،‏ ‹ وقت بنا نرسیده است › باید به خاطر داشته باشیم « ایّام آخر » رسیده است .‏ 
 (‏ حَجِّی ۱ :‏ ۲ ؛‏ ۲تیموتاؤس ۳ :‏ ۱‏ )‏ عیسی مسیح پیشگویی کرد که پیروان باایمانش خبر خوشِ ملکوت را موعظه خواهند کرد .‏ 
 باید مواظب باشیم که این خدمت باارزش و پربرکت در نظرمان کم‌اهمیت جلوه نکند .‏ 
 موعظه و تعلیمی که مخالفین دنیوی موقتاً به تعویق انداختند و در سال ۱۹۱۹ از سر گرفته شد هنوز کاملاً تمام نشده است ،‏ ولی یقیناً به انجام خواهد رسید !‏ 
 ۹ ،‏ ۱۰ .‏ 
 دریافت برکات یَهُوَه به چه بستگی دارد و مفهوم آن برای ما چیست ؟‏ 
 به هر اندازه‌ای که صادقانه و با جدّیت به این کار ادامه دهیم به همان اندازه هم برکت خواهیم یافت .‏ 
 به قولی که یَهُوَه داده است توجه کنیم .‏ 
 به محض اینکه یهودیان صادقانه شروع به ساختن پایهٔ ساختمان معبد کردند یَهُوَه چنین قول داد :‏ « از این روز برکت خواهم داد .‏ » 
 (‏ حَجِّی ۲ :‏ ۱۹ )‏ اکنون آن‌ها می‌توانستند از لطف و عنایت یَهُوَه بهره‌مند شوند .‏ 
 حال به برکاتی که دریافت می‌کردند توجه کنیم :‏ « زیرا که زرعِ سلامتی خواهد بود و مَوْ میوهٔ خود را خواهد داد و زمین محصول خود را خواهد آورد و آسمان شبنم خویش را خواهد بخشید و من بقیهٔ این قوم را مالک جمیع این چیزها خواهم گردانید .‏ » —‏ زَکَرِیّا ۸ :‏ ۹ -‏ ۱۳ .‏ 
 همان طوری که یَهُوَه به یهودیان قول داد که به آن‌ها هم برکت مادی هم برکت روحانی بدهد ،‏ به همین طور اگر با جدّیت کاری را که به ما محوّل کرده است انجام دهیم ما را نیز برکت خواهد داد ؛‏ برکاتی از جمله صلح و آرامی ،‏ موفقیت و رشد روحانی .‏ 
 اما به شرطی که کار معبد روحانی را به طریقی که یَهُوَه می‌خواهد انجام دهیم .‏ 
 ‏ چگونه می‌توانیم اولویت‌های زندگی‌مان را بررسی کنیم ؟‏ 
 حال زمان آن است که ‹ دل خود را به راه‌های خود مشغول سازیم .‏ › 
 (‏ حَجِّی ۱ :‏ ۵ ،‏ ۷ )‏ ما باید اولویت‌های زندگی خود را مورد بررسی قرار دهیم .‏ 
 امروزه ،‏ یَهُوَه در صورتی قومش را برکت می‌دهد که نامش را جلال دهند و در کار معبد روحانی پیشرفت کنند .‏ 
 پس می‌توانیم از خود بپرسیم :‏ ‹ آیا هم‌اکنون به چیزهای دیگر ارجحیت می‌دهم ؟‏ 
 آیا غیرتم برای یَهُوَه ،‏ حقیقت و خدمت به او از زمان تعمیدم تا به حال بیشتر شده است یا کمتر ؟‏ 
 آیا علاقه به زندگی‌ای راحت‌تر از توجهم به یَهُوَه و ملکوتش کاسته است ؟‏ 
 آیا ترس از اینکه دیگران در مورد من چه فکر خواهند کرد تا حدّی مرا از خدمت روحانی بازداشته است ؟‏ › —‏ مکاشفه ۲ :‏ ۲ -‏ ۴‏ .‏ 
 ‏ چه وضعیتی از زندگی یهودیان در حَجِّی ۱ :‏ ۶ ،‏ ۹ برجسته شده است ؟‏ 
 هرگز نمی‌خواهیم به دلیل غفلت و اهمال در جلال دادن نام خدا از برکات او محروم شویم .‏ 
 اگر به یاد داشته باشید یهودیان بعد از اینکه کار معبد را مشتاقانه شروع کردند ،‏ بنا به گفتهٔ حَجِّی ۱ :‏ ۹ طولی نکشید که ‹ هر کدام از آن‌ها به خانهٔ خویش شتافتند .‏ › 
 آن‌ها به احتیاجات و روش زندگی خویش بیشتر اهمیت می‌دادند .‏ 
 در نتیجه غذا ،‏ شراب و پوشاک گرم به اندازهٔ کافی نداشتند .‏ 
 (‏ حَجِّی ۱ :‏ ۶ )‏ یَهُوَه خدا برکاتش را از آن‌ها سلب کرده بود .‏ 
 ما از این موضوع چه درسی می‌آموزیم ؟‏ 
 ۱۳ ،‏ ۱۴ .‏ 
 چگونه می‌توانیم درسی که از حَجِّی ۱ :‏ ۶ ،‏ ۹ آموخته‌ایم در زندگی به کار گیریم و چرا این موضوع اهمیت دارد ؟‏ 
 اگر در پی چیزی باشیم که به قیمت از دست دادن پرستش حقیقی تمام شود از برکات یَهُوَه محروم خواهیم شد .‏ 
 این موضوع شامل پولدار شدن و به کار بردن ترفندهای سریع برای نایل شدن به آن ،‏ جاه‌طلبی ،‏ برنامه‌های وقت‌گیر مانند تحصیلات عالی و یا در پی خواسته‌های خود بودن می‌شود .‏ 
 در پی چنین چیزهایی بودن خطا محسوب نمی‌شود معهٰذا آن‌ها « اَعمال مرده » می‌باشند .‏ 
 (‏ عبرانیان ۹ :‏ ۱۴‏ )‏ به چه مفهوم ؟‏ 
 آن‌ها از نظر روحانی مرده‌اند ؛‏ پوچ ،‏ بیهوده و بی‌ثمر می‌باشند .‏ 
 اگر کسی به دنبال چنین چیزهایی باشد عاقبت موجب مرگ روحانی خود می‌شود .‏ 
 این واقعه برای برخی از مسیحیان روزگار رسولان اتفاق افتاد .‏ 
 (‏ فیلِپّیان ۳ :‏ ۱۷ -‏ ۱۹‏ )‏ همچنین برای مسیحیان روزگار ما نیز اتفاق افتاده است .‏ 
 شاید کسانی را بشناسید که به تدریج از جماعت و فعالیت‌های مسیحی دور شده‌اند و حال هیچ تمایلی به بازگشت و خدمت به یَهُوَه ندارند .‏ 
 ما از صمیم قلب خواهان برگشت چنین افرادی هستیم .‏ 
 به هر حال ،‏ به دنبالِ « اَعمال مرده » بودن ،‏ منجر به از دست دادن لطف و برکات یَهُوَه می‌شود .‏ 
 چنین اَعمالی مانع پیشرفت روحانی ،‏ خوشی و سلامتی‌ای که جزو ثمرات روح خداست می‌گردد .‏ 
 همچنین سدّی است در راه برادری گرم مسیحی !‏ —‏ غَلاطیان ۱ :‏ ۶ ؛‏ ۵ :‏ ۷ ،‏ ۱۳ ،‏ ۲۲ -‏ ۲۴‏ .‏ 
 ‏ حَجِّی ۲ :‏ ۱۴ چگونه جدّیت پرستش حقیقی را روشن می‌سازد ؟‏ 
 برای پی بردن به جدّیت این موضوع ببینیم یَهُوَه در حَجِّی ۲ :‏ ۱۴ به یهودیان آن روزگار چگونه می‌نگریست .‏ 
 یَهُوَه در مورد یهودیان آن زمان که ساختن خانه‌اش را رها کرده بودند و چه به طور تحت‌اللفظی و چه استعاری سقف خانه‌های خود را با چوب‌های مرغوب روکش می‌کردند ،‏ گفت :‏ « این قوم همچنین هستند و این امّت به نظر من همچنین می‌باشند و همهٔ اَعمال دست‌های ایشان چنین است و هر هدیه‌ای که در آنجا می‌برند نجس می‌باشد .‏ » 
 تا وقتی که یهودیان در امر پرستش حقیقی تخطّی می‌کردند ،‏ هر نوع قربانی‌ای را که به مذبح موقتی در اورشلیم می‌آوردند خدا قبول نمی‌کرد .‏ —‏ عَزْرا ۳ :‏ ۳ .‏ 
 وعدهٔ پشتیبانی 
 ‏ بر اساس رؤیاهایی که به زَکَرِیّا الهام شد یهودیان چه اطمینانی یافتند ؟‏ 
 از طریق هشت رؤیای الهام‌شده به زَکَرِیّا ،‏ به یهودیانی که با اطاعت به کار بازسازی معبد پرداختند قول داده شده بود که خدا از آن‌ها پشتیبانی کند .‏ 
 اوّلین رؤیا تضمین می‌کرد که خدا ایشان را در به اتمام رساندن کار معبد و رفاه و رونق اورشلیم و یهودا پشتیبانی کند ،‏ اما به شرط آنکه یهودیان مطیعانه کار معبد را پی‌گیری می‌کردند .‏ 
 (‏ زَکَرِیّا ۱ :‏ ۸ -‏ ۱۷ )‏ رؤیای دوّم برچیده شدن تمام دولت‌هایی را که با پرستش حقیقی مخالفت می‌کردند وعده داده بود .‏ 
 (‏ زَکَرِیّا ۱ :‏ ۱۸ -‏ ۲۱ )‏ رؤیاهای دیگر هم اطمینان می‌دادند که خدا یهودیان را در کار ساختن معبد محافظت می‌کند و تودهٔ عظیمی از ملیت‌های مختلف به خانهٔ تمام‌شدهٔ یَهُوَه برای پرستش او می‌آیند ،‏ صلح و امنیت واقعی می‌شود و موانعی که سد راه کار الٰهی است هموار می‌شوند ،‏ به شرارت پایان داده می‌شود و یهودیان از نظارت و محافظت فرشتگان برخوردار می‌شوند .‏ 
 (‏ زَکَرِیّا ۲ :‏ ۵ ،‏ ۱۱ ؛‏ ۳ :‏ ۱۰ ؛‏ ۴ :‏ ۷ ؛‏ ۵ :‏ ۶ -‏ ۱۱ ؛‏ ۶ :‏ ۱ -‏ ۸ )‏ بخوبی می‌توان دید که وعدهٔ خدا چگونه افراد مطیع را ترغیب کرد تا زندگی خود را با انجام دادن کاری که خدا ایشان را از بابل خوانده بود تطبیق دهند .‏ 
 ‏ تضمین پیروزی پرستش حقیقی باید ما را به چه فکری وادارد ؟‏ 
 به طور مشابه ،‏ تضمین پیروزی مسلّم پرستش حقیقی در این زمان باید ما را ترغیب کرده ،‏ با جدّیت به فکر معبد روحانی یَهُوَه باشیم .‏ 
 باید از خود بپرسیم :‏ ‹ اگر اعتقاد دارم که حال زمان موعظهٔ ملکوت و کار شاگردسازی است ،‏ آیا اهداف و طریق زندگی‌ام نشانگر و هماهنگ با اعتقادم می‌باشد ؟‏ 
 آیا وقت کافی صرف مطالعهٔ کلام خدا می‌کنم ،‏ به اندازهٔ کافی به آن اهمیت می‌دهم و در موردش با دیگران و کسانی که در موعظه می‌بینم صحبت می‌کنم ؟‏ ›‏ 
 ‏ بر طبق زَکَرِیّا ۱۴ چه آینده‌ای در پیش است ؟‏ 
 زَکَرِیّا به نابودی بابل عظیم در جنگ حارمَجِدّون اشاره می‌کند .‏ 
 در آنجا می‌خوانیم :‏ « آن یک روز معروف خداوند خواهد بود .‏ 
 نَه روز و نَه شب ،‏ اما در وقت شام روشنایی خواهد بود .‏ » 
 واقعاً که روز یَهُوَه در حارمَجِدّون ،‏ بدون شک روزی تاریک و سرد برای دشمنانش خواهد بود !‏ 
 اما آن روز برای پرستندگان باایمان یَهُوَه روزی نورانی و باشکوه خواهد بود .‏ 
 زَکَرِیّا همچنین توصیف می‌کند که در دنیای جدید همه چیز یَهُوَه را تقدیس خواهد کرد .‏ 
 پرستش حقیقی در معبد عظیم روحانی خدا ،‏ تنها پرستش روی زمین خواهد بود .‏ 
 (‏ زَکَرِیّا ۱۴ :‏ ۷ ،‏ ۱۶ -‏ ۱۹ )‏ چه تضمین بی‌نظیری !‏ 
 ما شاهد تحقق آنچه که پیشگویی شده است خواهیم بود و با چشمان خود حقانیت حکمرانی یَهُوَه را خواهیم دید .‏ 
 آن روز حقیقتاً روز معروف یَهُوَه خواهد بود !‏ 
 برکات ابدی 
 ۱۹ ،‏ ۲۰ .‏ 
 چرا زَکَرِیّا ۱۴ :‏ ۸ ،‏ ۹ تشویق‌کننده است ؟‏ 
 بعد از آنکه شاهد اَعمال حیرت‌انگیز خدا شدیم ،‏ شیطانِ ابلیس و دیوهایش به هاویه انداخته می‌شوند .‏ 
 (‏ مکاشفه ۲۰ :‏ ۱ -‏ ۳ ،‏ ۷‏ )‏ سپس در هزار سال حکومت مسیح برکات ادامه خواهد یافت .‏ 
 در زَکَرِیّا ۱۴ :‏ ۸ ،‏ ۹ آمده است :‏ « در آن روز آب‌های زنده از اورشلیم جاری خواهد شد (‏ که )‏ نصف آن‌ها به سوی دریای شرقی و نصف دیگر آن‌ها به سوی دریای غربی (‏ خواهد رفت )‏ .‏ 
 در تابستان و در زمستان چنین واقع خواهد شد .‏ 
 و یَهُوَه بر تمامی زمین پادشاه خواهد بود .‏ 
 در آن روز یَهُوَه واحد خواهد بود و اسم او واحد .‏ »‏ 
 ‏ « آب‌های زنده ،‏ » یا « نهر آب حیات ،‏ » ترتیباتی را به تصویر می‌کشد که یَهُوَه از طریق تخت ملکوت مسیح برای زندگی مهیا دیده است .‏ 
 (‏ مکاشفه ۲۲ :‏ ۱ ،‏ ۲‏ )‏ گروهی عظیم از پرستندگان یَهُوَه که از حارمَجِدّون نجات یافته‌اند ،‏ از محکومیت به مرگ رهایی خواهند یافت .‏ 
 حتی مردگان نیز فایده خواهند برد چرا که رستاخیز می‌یابند .‏ 
 در نتیجه مرحلهٔ جدیدی از حکومت یَهُوَه بر زمین آغاز خواهد شد .‏ 
 همهٔ انسان‌ها خواهند دانست که یَهُوَه سلطان اعظم عالَم است و تنها او مستحق پرستش است .‏ 
 ‏ تصمیم ما چه باید باشد ؟‏ 
 با در نظر گرفتن تحقق تمامی پیشگویی‌های حَجِّی و زَکَرِیّا ،‏ دلایل قانع‌کننده‌ای داریم که یَهُوَه کار صحن زمینی معبد روحانی را به ما واگذار کرده است .‏ 
 تا وقتی که پرستش حقیقی به کمال نرسیده است ،‏ باشد که با سعی و کوشش ،‏ اهداف ملکوت را در صدر زندگی‌مان قرار دهیم .‏ 
 زَکَرِیّا ۸ :‏ ۹ ما را مصرّاً ترغیب می‌کند که « دست‌های شما قوی شود ،‏ ای کسانی که در این ایّام این کلام را از زبان انبیا شنیدید .‏ »‏ 
 آیا به خاطر دارید ؟‏ 
 ‏ • امروزه چه وقایع تاریخی مشابهی را در کتاب حَجِّی و زَکَرِیّا مشاهده می‌کنیم ؟‏ 
 ‏ • در رابطه با اولویت‌های زندگی ،‏ حَجِّی و زَکَرِیّا چه درسی به ما می‌دهند ؟‏ 
 ‏ • بررسی کتاب‌های حَجِّی و زَکَرِیّا چگونه ما را از آینده مطمئن می‌سازد ؟‏ 
 ‏ [ تصاویر در صفحهٔ ۱۴ ]‏ 
 آیا ‹ برای خانهٔ خویش می‌شتابید › ؟‏ 
 ‏ [ تصویر در صفحهٔ ۱۵ ]‏ 
 حَجِّی و زَکَرِیّا یهودیان را تشویق کردند تا با تمامی دل کار کنند و برکت یابند 
 ‏ [ تصویر در صفحهٔ ۱۶ ]‏ 
 یَهُوَه وعدهٔ برکت داد و به قول خود عمل کرد 
 شبانانی که ‹ برای گلّه نمونه‌اند ›‏ 
 ‏ ‹ گلّهٔ خدا را که در میان شماست بچرانید و نظارت آن را بکنید ،‏ به رضامندی و به رغبت ؛‏ و به جهت گلّه نمونه باشید .‏ › —‏ ۱پِطْرُس ۵ :‏ ۲ ،‏ ۳‏ .‏ 
 ۱ ،‏ ۲ .‏ 
 الف )‏ عیسی چه افتخار بزرگی به پِطْرُس رسول داد و چرا اعتماد عیسی به او بی‌جا نبود ؟‏ 
 ب )‏ یَهُوَه آنانی را که به شبانی منصوب کرده است به چه چشمی می‌نگرد ؟‏ 
 یک روز صبح زود ،‏ کمی قبل از عید پَنْطیکاست سال ۳۳ م .‏ ،‏ پِطْرُس و شش نفر دیگر از شاگردان عیسی در ساحل دریای جلیل با عیسای رستاخیزیافته صبحانه می‌خوردند .‏ 
 پیشوایشان عیسی ،‏ شاگردان ماهیگیرش را به ساحل خواند تا صبحانه‌ای را که برایشان مهیا کرده بود با او صرف کنند .‏ 
 این اوّلین باری نبود که پِطْرُس عیسای رستاخیزیافته را می‌دید و مطمئناً بسیار خوشحال بود که او زنده است .‏ 
 اما در پس چهرهٔ خندان پِطْرُس نگرانی خاصّی نهفته بود .‏ 
 چند روز بیشتر از آن شب تاریخی نمی‌گذشت که پِطْرُس سه بار عیسی را انکار کرده و گفته بود که اصلاً او را نمی‌شناسد .‏ 
 (‏ لوقا ۲۲ :‏ ۵۵ -‏ ۶۰ ؛‏ ۲۴ :‏ ۳۴ ؛‏ یوحنّا ۱۸ :‏ ۲۵ -‏ ۲۷ ؛‏ ۲۱ :‏ ۱ -‏ ۱۴‏ )‏ حال ،‏ آیا عیسی او را به دلیل ضعف ایمان توبیخ می‌کرد ؟‏ 
 خیر .‏ 
 عیسی نه فقط او را توبیخ و تنبیه نکرد بلکه افتخار خوراک دادن و شبانی کردن « برّه‌های » خویش را هم به دست پِطْرُس سپرد .‏ 
 (‏ یوحنّا ۲۱ :‏ ۱۵ -‏ ۱۷‏ )‏ وقتی به تاریخ رشد و گسترش جماعات مسیحی قرن اوّل نگاهی می‌اندازیم مشخص می‌شود که عیسی در انتخاب پِطْرُس و اعتماد به او اشتباه نکرده بود .‏ 
 گزارشات نشان می‌دهند که پِطْرُس به همراه پیران دیگر شهر اورشلیم ،‏ جماعت نوپای مسیحی را در بحبوحهٔ مصایب و سختی‌های زیاد و نیز طی رشد خیره‌کنندهٔ آن شبانی می‌کرد .‏ —‏ اَعمال ۱ :‏ ۱۵ -‏ ۲۶ ؛‏ ۲ :‏ ۱۴ ؛‏ ۱۵ :‏ ۶ -‏ ۹‏ .‏ 
 امروزه یَهُوَه از طریق عیسی مسیح مردانی باصلاحیت را به شبانی روحانی گوسفندانش گماشته است تا آن‌ها را طی بحرانی‌ترین دوران تاریخ بشر هدایت کنند .‏ 
 (‏ اَفَسُسیان ۴ :‏ ۱۱ ،‏ ۱۲ ؛‏ ۲تیموتاؤس ۳ :‏ ۱‏ )‏ آیا چنین اعتمادی به شبانان بجا بوده است ؟‏ 
 صلح و برادری جهانی مسیحیانِ حقیقی گویای آن است که اعتماد یَهُوَه به آن‌ها بی‌جا نبوده است .‏ 
 البته ناگفته نماند که این شبانان درست مثل پِطْرُس از خطا کردن مصون نیستند .‏ 
 (‏ غَلاطیان ۲ :‏ ۱۱ -‏ ۱۴ ؛‏ یعقوب ۳ :‏ ۲‏ )‏ با این حال یَهُوَه به آن‌ها اعتماد می‌کند و گوسفندانی را که « به خون [ پسر خود ] خریده است » به دست آن‌ها می‌سپارد .‏ 
 (‏ اَعمال ۲۰ :‏ ۲۸‏ )‏ یَهُوَه به این شبانان محبتی بسیار عمیق دارد و آن‌ها را « مستحقّ حرمت مضاعف (‏ دوبرابر )‏ » می‌داند .‏ —‏ ۱تیموتاؤس ۵ :‏ ۱۷‏ .‏ 
 ‏ شبانان مسیحی چگونه با رضامندی خاطر و رغبت تمام انجام وظیفه می‌کنند ؟‏ 
 شبانان مسیحی چگونه با رضامندی خاطر و رغبت تمام انجام وظیفه می‌کنند و با این کار برای گلّه نمونه‌اند ؟‏ 
 این‌ها نیز مانند پِطْرُس و شبانان دیگر قرن اوّل برای انجام وظایف خود به روح‌القدس روی می‌آورند تا نیروی لازم را دریافت کنند .‏ 
 (‏ ۲قُرِنتیان ۴ :‏ ۷‏ )‏ در نتیجه ،‏ روح‌القدس ثمره داده ،‏ خصوصیاتی همچون محبت ،‏ خوشی ،‏ سلامتی (‏ آرامی )‏ ،‏ حلم ،‏ مهربانی ،‏ نیکویی ،‏ ایمان ،‏ تواضع و خویشتنداری یا پرهیزکاری را در آن‌ها پدید می‌آورد .‏ 
 (‏ غَلاطیان ۵ :‏ ۲۲ ،‏ ۲۳‏ )‏ در اینجا به بررسی چند مورد از وظایف شبانان می‌پردازیم و خواهیم دید که آن‌ها چگونه می‌توانند خصوصیات مذکور را به طرز نمونه‌ای در شبانی گلّهٔ خدا به کار گیرند .‏ 
 هم کل گلّه را دوست داشته باشید هم تک‌تک گوسفندان آن را 
 ۴ ،‏ ۵ .‏ 
 الف )‏ یَهُوَه و عیسی چگونه محبت و علاقهٔ خود را به گلّه نشان می‌دهند ؟‏ 
 ب )‏ شبانان روحانی به چه اَشکال گوناگون محبت خود را به گلّه نشان می‌دهند ؟‏ 
 مهم‌ترین و گیراترین خصوصیتی که از دریافت روح خدا حاصل می‌شود محبت است .‏ 
 یَهُوَه با فراهم کردن انبوهی از غذای روحانی محبت خود را به تمامی گلّه نشان می‌دهد .‏ 
 (‏ اِشَعْیا ۶۵ :‏ ۱۳ ،‏ ۱۴ ؛‏ متّیٰ ۲۴ :‏ ۴۵ -‏ ۴۷‏ )‏ ولی فقط به تغذیهٔ گوسفندانش اکتفا نمی‌کند .‏ 
 وی به تک‌تک آن‌ها دلبستگی پیدا کرده است .‏ 
 (‏ ۱پِطْرُس ۵ :‏ ۶ ،‏ ۷‏ )‏ عیسی هم به همین شکل به گلّهٔ خدا محبت دارد ،‏ چرا که جان خود را فدای آن کرد .‏ 
 بی‌دلیل نیست که وی گوسفندان خود را « به نام می‌خواند » یعنی تک‌تک آن‌ها را می‌شناسد .‏ —‏ یوحنّا ۱۰ :‏ ۳ ،‏ ۱۴ -‏ ۱۶‏ .‏ 
 شبانان نیز از یَهُوَه و عیسی تقلید می‌کنند .‏ 
 آن‌ها نیز با پرداختن به « نصیحت و تعلیم » گلّهٔ خدا ،‏ محبت و علاقهٔ خود را به آن نشان می‌دهند .‏ 
 گفتارها و سخنرانی‌های شبانان به منظور تغذیه ،‏ تقویت و همچنین مراقبت از اعضای جماعت ارائه می‌شود و زحمات ایشان در این راه از هیچ کس پوشیده نیست .‏ 
 (‏ ۱تیموتاؤس ۴ :‏ ۱۳ ،‏ ۱۶‏ )‏ اما پیران در انجام خیلی کارهای دیگر نیز زحمت می‌کشند که در معرض دید دیگران قرار ندارد از قبیل نگهداری از مدارک و اسناد جماعت ،‏ مکاتبات با سازمان و غیره ،‏ برنامه‌ریزی جلسات و فعالیت‌های دیگر و تنظیم جزئیات بی‌شمار برنامه‌های تعلیمی .‏ 
 همهٔ این‌ها را پیران به رغبت انجام می‌دهند تا جلسات جماعت « به شایستگی و انتظام » یعنی با نظم و ترتیب اجرا شوند .‏ 
 (‏ ۱قُرِنتیان ۱۴ :‏ ۴۰‏ )‏ اکثر این فعالیت‌ها دور از چشم اعضای جماعت صورت می‌گیرد و معمولاً اندک کسانی به این زحمات پشت پرده واقفند و ابراز قدردانی می‌کنند .‏ 
 واقعاً که باید گفت انگیزهٔ ایشان چیزی جز محبت به گلّه نیست .‏ —‏ غَلاطیان ۵ :‏ ۱۳‏ .‏ 
 ۶ ،‏ ۷ .‏ 
 الف )‏ یکی از راه‌هایی که شبانان را با گوسفندان گلّه بهتر آشنا می‌کند کدام است ؟‏ 
 ب )‏ چرا بعضی اوقات خوب است که احساساتتان را برای پیران جماعت بیان کنید ؟‏ 
 شبانان مسیحی می‌کوشند شخصاً به تک‌تک گوسفندان جماعت علاقه و دلبستگی نشان دهند .‏ 
 (‏ فیلِپّیان ۲ :‏ ۴‏ )‏ یک راه نزدیک شدن به گلّهٔ خدا این است که سعی کنند با تک‌تک آن‌ها به خدمت موعظه بروند .‏ 
 شاگردان عیسی اغلب اوقات هنگام موعظه‌هایش با او بودند و او نیز از این فرصت‌ها برای تشویق و تقویت آنان استفاده می‌کرد .‏ 
 (‏ لوقا ۸ :‏ ۱‏ )‏ یک شبان مسیحی باتجربه در این مورد می‌گوید :‏ « به تجربه برای من ثابت شده است که بهترین راه شناختن و تشویق برادر یا خواهری این است که با او به موعظه بروم .‏ » 
 اگر شما مبشّران تا به حال فرصت نکرده‌اید با پیران جماعتتان به موعظه بروید ،‏ توصیه می‌کنیم در اسرع وقت با هر یک از آن‌ها قرار گذاشته ،‏ با هم در موعظه شرکت کنید .‏ 
 محبت ،‏ عیسی را بر آن داشت تا در غم و شادی پیروانش شریک شود .‏ 
 برای مثال وقتی ۷۰ نفر از شاگردانش با شادی تمام از خدمت موعظه برگشتند ،‏ عیسی نیز با آن‌ها « وجد نمود .‏ » 
 (‏ لوقا ۱۰ :‏ ۱۷ -‏ ۲۱‏ )‏ اما وقتی ایلعازَر فوت کرد ،‏ عیسی با دیدن غم و اندوه خواهر ایلعازَر مریم و اقوام و اطرافیانش چنان تحت تأثیر قرار گرفت که خود نیز شروع به گریستن کرد .‏ 
 (‏ یوحنّا ۱۱ :‏ ۳۳ -‏ ۳۵‏ )‏ امروزه هم شبانان دلسوز نمی‌توانند نسبت به گلّه بی‌عاطفه باشند .‏ 
 محبت آن‌ها باعث می‌شود ‹ با خوشحالان خوشی کنند و با ماتمیان ماتم نمایند .‏ › 
 (‏ رومیان ۱۲ :‏ ۱۵‏ )‏ وقتی شما هم از خوشی زندگی مسرور می‌شوید یا غم و ماتم شما را در خود فرو می‌برد سعی کنید احساساتتان را برای شبانان مسیحی ابراز و توصیف کنید .‏ 
 شبانان نیز با شنیدن خوشی‌های شما شاد و تشویق می‌شوند .‏ 
 (‏ رومیان ۱ :‏ ۱۱ ،‏ ۱۲‏ )‏ و وقتی پی می‌برند که با چه مشکلات دردآوری دست و پنجه نرم می‌کنید بهتر می‌توانند شما را تقویت کنند و تسلّی دهند .‏ —‏ ۱تَسّالونیکیان ۱ :‏ ۶ ؛‏ ۳ :‏ ۱ -‏ ۳‏ .‏ 
 ۸ ،‏ ۹ .‏ 
 الف )‏ محبتی را که یکی از پیران جماعت به همسرش نشان می‌داد تعریف کنید .‏ 
 ب )‏ چرا مهم است شبان مسیحی به اعضای خانواده‌اش محبت نشان دهد ؟‏ 
 محبت شبان به گلّه ،‏ اوّل در رفتار وی با خانواده‌اش مشهود می‌شود .‏ 
 (‏ ۱تیموتاؤس ۳ :‏ ۱ ،‏ ۴‏ )‏ اگر متأهل است ،‏ محبت و احترامی که برای همسرش قائل می‌شود می‌تواند نمونهٔ خوبی برای شوهران دیگر در جماعت باشد .‏ 
 (‏ اَفَسُسیان ۵ :‏ ۲۵ ؛‏ ۱پِطْرُس ۳ :‏ ۷‏ )‏ خواهری به نام لیندا که شوهر او قبل از مرگش بیش از ۲۰ سال پیر جماعت بود ،‏ چنین تعریف می‌کند :‏ « شوهر من دائماً مشغول کارهای جماعت بود .‏ 
 ولی همیشه این احساس را به من می‌داد که با همدیگر یک تیم بودیم .‏ 
 بارها بابت حمایت‌ها و کمک‌هایم از من تشکر می‌کرد و در هر فرصتی که می‌توانست وقتش را با من می‌گذراند .‏ 
 این کارش باعث می‌شد احساس کنم که نسبت به من عشق و علاقه دارد و هیچ وقت جماعت را به چشم یک رقیب نگاه نکنم .‏ »‏ 
 شبان مسیحی با تأدیب و تحسین فرزندانش به آن‌ها محبت می‌کند و برای والدین دیگر در جماعت نمونه می‌باشد .‏ 
 (‏ اَفَسُسیان ۶ :‏ ۴‏ )‏ در واقع همین محبتش است که گواهی می‌دهد به مسئولیت‌هایی که روح‌القدس بر دوش او گذاشته است به خوبی رسیدگی می‌کند .‏ —‏ ۱تیموتاؤس ۳ :‏ ۴ ،‏ ۵‏ .‏ 
 تبادل افکار و احساسات خوشی و آرامش راترویج می‌دهد 
 ‏ الف )‏ چه عاملی مانع ترویج خوشی و آرامش می‌شود ؟‏ 
 ب )‏ چه مسئله‌ای آرامش و صلح جماعات مسیحی قرن اوّل را تهدید می‌کرد و چگونه حل و فصل شد ؟‏ 
 روح‌القدس قادر است خوشی و شادی و همچنین سلامتی یا آرامش را در دل تک‌تک مسیحیان ،‏ در میان هیئت پیران جماعت و کلاً در تمامی جماعت ایجاد کند .‏ 
 ولی وقتی تبادل افکار و مشورت صورت نگیرد خوشی و آرامش به مخاطره می‌افتد .‏ 
 سلیمان حکیم نوشت :‏ « از عدم مشورت ،‏ تدبیرها باطل می‌شود .‏ » 
 (‏ امثال ۱۵ :‏ ۲۲ )‏ عکس این گفته نیز صحّت دارد .‏ 
 وقتی افراد با لحنی محترمانه ولی صریح و بی‌پرده افکار خود را بیان می‌کنند خوشی و صلح و آرامش حاصل می‌شود .‏ 
 برای نمونه به دوران باستان برگردیم .‏ 
 وقتی ختنه کردن یا نکردن مسئلهٔ بزرگی شده بود و آرامش و صلح جماعات مسیحی قرن اوّل را تهدید می‌کرد هیئت اداره‌کننده که در اورشلیم بود دست به دعا برده ،‏ هدایت روح‌القدس را طلبید .‏ 
 هنگام گفتگو و مشورت هر یک از اعضای آن افکار و نظرات خود را آزادانه در بارهٔ موضوع مورد بحث بیان کرد .‏ 
 به دنبال گفتگویی پرشور بالاخره به نتیجه رسیده ،‏ تصمیمی قطعی اتخاذ کردند .‏ 
 وقتی هیئت اداره‌کننده تصمیم خود را به اطلاع جماعات رساند همهٔ جماعات « از این تسلّی شادخاطر گشتند .‏ » 
 (‏ اَعمال ۱۵ :‏ ۶ -‏ ۲۳ ،‏ ۲۵ ،‏ ۳۱ ؛‏ ۱۶ :‏ ۴ ،‏ ۵‏ )‏ در نتیجه شادی و آرامش در جماعات ترویج داده شد .‏ 
 ‏ پیران چگونه می‌توانند شادی و صلح را در جماعت ترویج دهند ؟‏ 
 امروزه نیز شبانان می‌کوشند افکار و احساسات خود را به راحتی با اعضای جماعت در میان بگذارند و بدین صورت راه را برای ایجاد صلح و شادی هموار سازند .‏ 
 اگر مشکلی صلح و آرامش جماعت را به خطر اندازد ،‏ پیران گرد هم آمده با صراحت و بی‌پرده افکار و احساسات خود را ابراز می‌کنند .‏ 
 متقابلاً ،‏ با احترام تمام به افکار و احساسات یکدیگر نیز گوش می‌دهند .‏ 
 (‏ امثال ۱۳ :‏ ۱۰ ؛‏ ۱۸ :‏ ۱۳ )‏ پس از گفتگو برای هدایت روح‌القدس به خدا دعا می‌کنند و بر مبنای کتاب مقدّس و راهنمایی‌هایی که « غلام امین و دانا » منتشر کرده است تصمیم‌گیری می‌کنند .‏ 
 (‏ متّیٰ ۲۴ :‏ ۴۵ -‏ ۴۷ ؛‏ ۱قُرِنتیان ۴ :‏ ۶‏ )‏ وقتی هیئت پیران بدین صورت تصمیمی اتخاذ می‌کند ،‏ پیر فروتن از آن تصمیم حمایت می‌کند گرچه اکثریت نظرات شخصی او را تأیید نکرده باشند .‏ 
 این گونه فروتنی ،‏ شادی و صلح را ترویج می‌دهد و برای مابقی گوسفندان جماعت الگویی است تا با خدا راه روند .‏ 
 (‏ میکاه ۶ :‏ ۸ )‏ آیا شما نیز با فروتنی از تصمیمات شبانان جماعت که با راهنمایی‌های کتاب مقدّس گرفته شده است حمایت می‌کنید ؟‏ 
 با حلم و مهربانی رفتار کنید 
 ‏ چرا عیسی لازم دید با حلم و مهربانی با رسولانش رفتار کند ؟‏ 
 عیسی با وجود خطاهای مکرّر شاگردانش با آن‌ها با حلم و مهربانی رفتار می‌کرد .‏ 
 برای مثال ،‏ عیسی بارها اهمیت فروتنی را به آن‌ها گوشزد کرد .‏ 
 (‏ متّیٰ ۱۸ :‏ ۱ -‏ ۴ ؛‏ ۲۰ :‏ ۲۵ -‏ ۲۷‏ )‏ با همهٔ این‌ها ،‏ در آخرین شب زندگی زمینی عیسی ،‏ درست بعد از اینکه با شستن پاهایشان تواضع حقیقی را عملاً به آن‌ها نشان داد ،‏ ‹ در میان شاگردان نزاعی نیز افتاد که کدام یک از ایشان بزرگ‌تر می‌باشد ؟‏ › 
 (‏ لوقا ۲۲ :‏ ۲۴ ؛‏ یوحنّا ۱۳ :‏ ۱ -‏ ۵‏ )‏ عکس‌العمل عیسی چه بود ؟‏ 
 آیا به آن‌ها تشر و نهیب زد ؟‏ 
 خیر .‏ 
 او با مهربانی سعی کرد با آن‌ها استدلال کند .‏ 
 از این رو از آن‌ها پرسید :‏ « کدام یک بزرگ‌تر است آن که به غذا نشیند یا آن که خدمت کند آیا نیست آن که نشسته است ؟‏ 
 لیکن من در میان شما چون خادم هستم .‏ » 
 (‏ لوقا ۲۲ :‏ ۲۷‏ )‏ حلم و بردباری عیسی و همچنین مهربانی او برای شاگردانش نمونه‌ای خوب برای تقلید بود و سرانجام آن‌ها را تحت تأثیر قرار داد .‏ 
 ۱۳ ،‏ ۱۴ .‏ 
 شبانان مخصوصاً در چه مواردی باید از خود مهربانی نشان دهند ؟‏ 
 یک شبان مسیحی نیز ممکن است لازم ببیند بارها به کسی در مورد ضعفش نصیحت دهد .‏ 
 پس از مدتی احتمال دارد شبان کم‌طاقت شده ،‏ عصبانی شود .‏ 
 ولی اگر این شبان هنگام ‹ تنبیه شخصی سرکش › به یاد داشته باشد که خود نیز ضعف‌هایی دارد ،‏ برآن می‌شود با برادرش با حلم و مهربانی برخورد کند ،‏ درست همان طور که یَهُوَه و عیسی با همهٔ مسیحیان ،‏ از جمله خود شبانان ،‏ رفتار می‌کنند .‏ —‏ ۱تَسّالونیکیان ۵ :‏ ۱۴ ؛‏ یعقوب ۲ :‏ ۱۳‏ .‏ 
 در بعضی موارد ضروری است که شبانان شخصی مسیحی را که مرتکب گناهی جدّی شده است تأدیب و توبیخ کنند .‏ 
 اگر آن شخص نخواهد از عملش توبه کند شبانان ناگزیر او را از جماعت اخراج می‌کنند .‏ 
 (‏ ۱قُرِنتیان ۵ :‏ ۱۱ -‏ ۱۳‏ )‏ با این حال با رفتارشان و طرز برخورد خویش نشان می‌دهند که نفرت آن‌ها از عمل و گناه خطاکار است نه از خود وی .‏ 
 (‏ یهودا ۲۳‏ )‏ اگر شبانان با شخص خطاکار با مهربانی برخورد کنند بعدها توبه و بازگشتش به گلّه آسان‌تر می‌شود .‏ —‏ لوقا ۱۵ :‏ ۱۱ -‏ ۲۴‏ .‏ 
 نیکویی‌هایی که از ایمان منشأ می‌شود 
 ‏ یکی از راه‌هایی که شبانان می‌توانند مثل یَهُوَه به دیگران نیکویی کنند کدام است و چه عامل محرکی آن‌ها را به این کار واداشته است ؟‏ 
 ‏ ‹ یَهُوَه با همه نیکو است › حتی با کسانی که قدر برکات او را نمی‌دانند .‏ 
 (‏ مزمور ۱۴۵ :‏ ۹ ؛‏ متّیٰ ۵ :‏ ۴۵‏ )‏ نیکویی او را می‌توان مخصوصاً در فعالیت موعظه دید زیرا اوست که قوم خود را می‌فرستد تا به مردم « به این بشارتِ ملکوت » شهادت دهند .‏ 
 (‏ متّیٰ ۲۴ :‏ ۱۴‏ )‏ بدین دلیل شبانان پیشاپیش جماعت در خدمت موعظه فعالند و با این کار مثل خدا به دیگران نیکویی می‌کنند .‏ 
 چه عامل محرکی ممکن است در پس فعالیت‌های خستگی‌ناپذیر آن‌ها نهفته باشد ؟‏ 
 ایمانی قوی به یَهُوَه و وعده‌هایش .‏ —‏ رومیان ۱۰ :‏ ۱۰ ،‏ ۱۳ ،‏ ۱۴‏ .‏ 
 ‏ شبانان چگونه می‌توانند به گوسفندان ‹ احسان نمایند › ؟‏ 
 در کنار موعظه و ‹ احسان نمودن › به دیگران ،‏ شبانان موظفند احسان خود را بخصوص شامل « اهل بیت ایمان » نیز نمایند .‏ 
 (‏ غَلاطیان ۶ :‏ ۱۰‏ )‏ یک راه احسان کردن به هم‌ایمانانشان شبانی کردن آن‌ها است ،‏ یعنی به ملاقات آن‌ها رفتن .‏ 
 یک پیر جماعت در این باره می‌گوید :‏ « من از شبانی و دیدن کردن از خواهران و برادران لذّت می‌برم چون که به من فرصتی می‌دهند آن‌ها را بابت زحماتی که می‌کشند تشویق و تحسین کنم .‏ 
 در ضمن فرصتی هم پیش می‌آید که بتوانم به آن‌ها کمک کنم ببینند دیگران قدر زحمات آن‌ها را می‌دانند .‏ » 
 بعضی اوقات شبانان ممکن است لازم بینند به مبشّری توصیه‌هایی دهند تا خدمت خود را به یَهُوَه بهبود بخشد .‏ 
 شبانان عاقل حتی در چنین مواردی نیز می‌کوشند از پولُس رسول تقلید کنند .‏ 
 توجه کنید که پولُس چگونه با درایت از برادران جماعت تَسّالونیکی خواهش کرد :‏ « بر شما در خداوند اعتماد داریم که آنچه به شما امر کنیم ،‏ به عمل می‌آورید و نیز خواهید آورد .‏ » 
 (‏ ۲تَسّالونیکیان ۳ :‏ ۴‏ )‏ وقتی که در مورد گوسفندی این طور ابراز اطمینان می‌شود ،‏ رغبت زیادی در دل او به وجود می‌آید که باعث می‌شود وی راحت‌تر ‹ مرشدان خود را اطاعت و انقیاد نماید .‏ › 
 (‏ عبرانیان ۱۳ :‏ ۱۷‏ )‏ اگر شما مبشّران هم از ملاقات شبانان تشویق شده‌اید ،‏ سعی کنید قدردانی و سپاس خود را ابراز کنید .‏ 
 تواضع مستلزم خویشتن‌داری است 
 ‏ پِطْرُس چه درس بزرگی از عیسی آموخت ؟‏ 
 عیسی شخصی بود که حتی موقعی که مخالفانش او را تحریک می‌کردند حلم و آرامی خود را از دست نمی‌داد .‏ 
 (‏ متّیٰ ۱۱ :‏ ۲۹‏ )‏ وقتی به او خیانت شد و سپس دستگیرش کردند همچنان از خود ملایمت و خویشتن‌داری نشان داد .‏ 
 ولی برعکس ،‏ پِطْرُس بی‌درنگ و بدون فکر شمشیر خود را از غلاف کشیده ،‏ به آن‌هایی که برای بردن عیسی آمده بودند حمله‌ور شد .‏ 
 عیسی به او گوشزد کرد :‏ « آیا گمان می‌بری که نمی‌توانم الحال از پدر خود درخواست کنم که زیاده از دوازده فوج از ملائکه برای من حاضر سازد ؟‏ » 
 (‏ متّیٰ ۲۶ :‏ ۵۱ -‏ ۵۳ ؛‏ یوحنّا ۱۸ :‏ ۱۰‏ )‏ پِطْرُس از این واقعه درس بزرگی آموخت چون که بعدها به مسیحیان دیگر چنین نوشت :‏ « مسیح نیز برای ما عذاب کشید و شما را نمونه‌ای گذاشت تا در اثر قدم‌های وی رفتار نمایید .‏ .‏ .‏ .‏ 
 چون او را دشنام می‌دادند ،‏ دشنام پس نمی‌داد و چون عذاب می‌کشید تهدید نمی‌نمود .‏ » —‏ ۱پِطْرُس ۲ :‏ ۲۱ -‏ ۲۳‏ .‏ 
 ۱۸ ،‏ ۱۹ .‏ 
 الف )‏ شبانان مخصوصاً در چه مواقعی باید ملایمت و خویشتن‌داری از خود نشان دهند ؟‏ 
 ب )‏ در مقالهٔ بعدی پاسخ کدام دو سؤال را بررسی خواهیم کرد ؟‏ 
 شبان موفق آن است که حتی وقتی با او بی‌انصافی می‌شود از کوره در نمی‌رود و آرامش و ملایمت خود را حفظ می‌کند .‏ 
 مثلاً بعضی در جماعت ممکن است در مقابل تذکر پیران عکس‌العملی مساعد از خود نشان ندهند .‏ 
 کسی که در ایمان ضعیف و جریحه‌دار شده است احتمالاً در پاسخ به تذکرات پیران ‹ حرف‌های باطل خواهد زد که مثل ضرب شمشیر › دردآور است .‏ 
 (‏ امثال ۱۲ :‏ ۱۸ )‏ اما شبانان به تقلید از عیسی با سخنان نیش‌دار به او پاسخ نمی‌دهند و در صدد تلافی و انتقام برنمی‌آیند .‏ 
 در عوض آن‌ها با تسلّط بر احساسات خود با او همدردی و دلسوزی می‌کنند که چه بسا این نوع طرز برخورد همان رفتاری باشد که شخص خطاکار بدان نیازمند است .‏ 
 (‏ ۱پِطْرُس ۳ :‏ ۸ ،‏ ۹‏ )‏ آیا شما نیز از عکس‌العمل نمونهٔ پیران درس می‌گیرید و می‌کوشید در مقابل نصیحت و تذکر از خود ملایمت و خویشتن‌داری نشان دهید ؟‏ 
 شکی نیست که یَهُوَه و عیسی از زحمات هزاران پیری که با رغبت و رضایت تمام گلّهٔ خدا را در جماعات سراسر دنیا شبانی می‌کنند بسیار سپاسگزارند .‏ 
 یَهُوَه و پسرش به هزاران خادم کمکی که با حمایت از پیران جماعت ‹ به خدمت مقدّسین مشغول هستند › محبت دارند .‏ 
 (‏ عبرانیان ۶ :‏ ۱۰‏ )‏ پس چرا بعضی از برادران از بر عهده گرفتن مسئولیت‌های این « کار نیکو » خودداری می‌کنند ؟‏ 
 (‏ ۱تیموتاؤس ۳ :‏ ۱‏ )‏ و یَهُوَه آنانی را که به این کار منصوب می‌کند چگونه آموزش می‌دهد ؟‏ 
 در مقالهٔ بعدی پاسخ این دو سؤال داده خواهد شد .‏ 
 آیا به یاد دارید ؟‏ 
 ‏ • شبانان با چه کارهایی می‌توانند محبت خود را به گلّه نشان دهند ؟‏ 
 ‏ • اعضای جماعت چگونه می‌توانند سهم خود را در ترویج شادی و آرامش جماعت به جا آورند ؟‏ 
 ‏ • چرا شبانان با بردباری و مهربانی به دیگران تذکر می‌دهند ؟‏ 
 ‏ • پیران جماعت چگونه از خود نیکویی و ایمان نشان می‌دهند ؟‏ 
 ‏ [ تصویر در صفحهٔ ۱۹ ]‏ 
 خدمت پیران به جماعت از روی محبت است 
 ‏ [ تصاویر در صفحهٔ ۱۹ ]‏ 
 در ضمن می‌کوشند هم در خدمت موعظه با خانواده‌شان باشند .‏ .‏ .‏ 
 ‏ .‏ .‏ .‏ 
 هم در اوقات فراغت 
 ‏ [ تصویر در صفحهٔ ۲۱ ]‏ 
 تبادل افکار صریح و آزاد و همچنین رابطه‌ای دوستانه میان پیران باعث شادی و آرامش جماعت می‌شود 
 یَهُوَه شبانانِ گلّه‌اش را آموزش می‌دهد 
 ‏ ‹ زیرا یَهُوَه حکمت را می‌بخشد ،‏ و از دهان وی معرفت و فطانت صادر می‌شود .‏ › —‏ امثال ۲ :‏ ۶ .‏ 
 ۱ ،‏ ۲ .‏ 
 چه عاملی سبب می‌شود مردان تعمیدیافته در جماعت خواهان بر عهده گرفتن وظایف خدمت باشند ؟‏ 
 برادری به نام نیک که هفت سال است به پیری جماعت منصوب شده است در بارهٔ انتصابش می‌گوید :‏ « یادم می‌آید روزی که به پیری منصوب شدم خیلی خوشحال بودم .‏ 
 مثل این بود که دری جدید به رویم باز شده بود و فرصتی بزرگ به دست آورده بودم تا خدمت خود را به یَهُوَه افزایش دهم .‏ 
 به دلیل همهٔ خوبی‌هایی که یَهُوَه به من کرده بود دِین بزرگی را به او حس می‌کردم .‏ 
 در ضمن می‌خواستم تا جای ممکن به اعضای جماعت خدمت کنم و همان طور که پیران به من کمک کرده بودند من هم به جماعت کمک کنم .‏ » 
 اما با اینکه نیک برای این برکت سپاسگزار بود ،‏ چیزی دیگر او را نگران کرده بود .‏ 
 وی در ادامه گفت :‏ « وقتی به پیری منصوب شدم هنوز ۳۰ سالم نشده بود .‏ 
 واهمه داشتم چون که فکر نمی‌کردم حکمت و مهارت لازم را برای شبانی کردن گلّه داشته باشم .‏ »‏ 
 به یقین ،‏ آنانی که یَهُوَه به مراقبت از گلّه‌اش می‌گمارد باید به وجد آیند و شادی کنند .‏ 
 پولُس رسول اصلی را به نقل از عیسی به پیران جماعت اَفَسُس یادآوری کرد که رعایت آن سبب شادی می‌شود .‏ 
 وی گفت :‏ « دادن از گرفتن فرخنده‌تر است .‏ » 
 (‏ اَعمال ۲۰ :‏ ۳۵‏ )‏ وقتی مردی تعمیدیافته خادم کمکی یا پیر جماعت می‌شود فرصت‌های جدیدی برای خدمت و سخاوت به یَهُوَه و جماعت به دست می‌آورد .‏ 
 مثلاً برای خادمان کمکی زمینهٔ همکاری نزدیک با پیران جماعت فراهم می‌شود .‏ 
 در ضمن وظایفی متعدد بر عهدهٔ آن‌ها گذاشته می‌شود که انجام دادن هر یک از آن‌ها مستلزم وقت و زحمت است .‏ 
 جای شکی نیست که خدمت پرارزش و مهم این برادران تماماً از روی محبت به خدا و همسایه است .‏ —‏ مَرقُس ۱۲ :‏ ۳۰ ،‏ ۳۱‏ .‏ 
 ‏ چرا عده‌ای از برادران از بر عهده گرفتن مسئولیت در جماعت واهمه دارند ؟‏ 
 حال اگر مردی مسیحی به دلیل عدم اعتمادبه‌نَفْس از بر عهده گرفتن مسئولیت در جماعت واهمه داشته باشد چطور ؟‏ 
 این برادر نیز مثل برادر نامبرده در اوّل مقاله ممکن است احساس کند حکمت و مهارت لازم را برای شبانی کردن گلّه ندارد .‏ 
 اگر تو نیز برادری تعمیدیافته هستی که خود را از این دسته افراد می‌دانی مأیوس نشو .‏ 
 این گونه نگرانی‌ها کاملاً طبیعی و منطقی است .‏ 
 شبانان منصوب می‌دانند یَهُوَه طرز رفتار آن‌ها را با گلّه‌اش مشاهده می‌کند .‏ 
 از این رو به او جوابگو هستند .‏ 
 عیسی گفت :‏ « به هر کسی که عطا زیاده شود از وی مطالبه زیادتر گردد و نزد هر که امانت بیشتر نهند از او بازخواست زیادتر خواهند کرد .‏ » —‏ لوقا ۱۲ :‏ ۴۸‏ .‏ 
 ‏ یَهُوَه چه کمک‌هایی را برای آنانی که به مراقبت از گلّه‌اش منصوب می‌کند تدارک دیده است ؟‏ 
 آیا یَهُوَه از پیران جماعت و خادمان کمکی انتظار دارد وظایف سنگینی را که بر دوش دارند به تنهایی حمل کنند ؟‏ 
 ابداً .‏ 
 یَهُوَه کمک‌هایی را برای آنان تدارک دیده است که به یاری آن‌ها نه تنها می‌توانند از عهدهٔ انجام وظایف خود برآیند بلکه در این راه پیشرفت نیز داشته باشند .‏ 
 همان طور که در مقالهٔ قبلی دیدیم یَهُوَه روح‌القدس خود را به آن‌ها می‌دهد .‏ 
 روح‌القدس نیز در آن‌ها خصوصیاتی را پدید می‌آورد که در مراقبت از گلّهٔ خدا بسیار مؤثر است .‏ 
 (‏ اَعمال ۲۰ :‏ ۲۸ ؛‏ غَلاطیان ۵ :‏ ۲۲ ،‏ ۲۳‏ )‏ در کنار این خصوصیات ،‏ یَهُوَه حکمت ،‏ دانش و درایت لازم را نیز می‌دهد .‏ 
 (‏ امثال ۲ :‏ ۶ )‏ یَهُوَه این کمک‌ها را چگونه در اختیار آن‌ها می‌گذارد ؟‏ 
 در این مقاله به سه نوع آموزش توجه خواهیم کرد که او به وسیلهٔ آن‌ها شبانان را برای مراقبت از گلّه‌اش آماده و مجهز می‌سازد .‏ 
 آموزش گرفتن از شبانان مجرّب 
 ‏ پِطْرُس و یوحنّا چگونه به معلّمانی قابل تبدیل شده بودند ؟‏ 
 وقتی پِطْرُس و یوحنّای رسول در حضور اعضای سَنهِدرین ،‏ شورای عالی یهود ،‏ موآخذه می‌شدند علمای قاضی آن محکمه متوجه شدند که آن دو متهم « مردم بی‌علم و اُمّی هستند .‏ » 
 البته منظور این نبود که آن دو رسول بی‌سواد و نادان بودند .‏ 
 خیر .‏ 
 منظورشان این بود که پِطْرُس و یوحنّا از تعلیم و آموزشی که آن خاخام‌ها در کتب مقدّس عبری دیده بودند برخوردار نبودند .‏ 
 با وجود این ،‏ آن دو رسول و بقیهٔ شاگردان عیسی ثابت کردند معلّمانی قابلند زیرا کسانی که موعظهٔ آن‌ها را شنیده بودند ،‏ تحت تأثیر قرار گرفته ،‏ ایمان آورده بودند .‏ 
 این اشخاص معمولی چگونه به معلّمانی قابل تبدیل شدند ؟‏ 
 وقتی قضات یهود خوب توجه کردند ‹ ایشان را شناختند و دانستند که آن دو از همراهان عیسی بودند .‏ › 
 (‏ اَعمال ۴ :‏ ۱ -‏ ۴ ،‏ ۱۳‏ )‏ البته یکی از عوامل مؤثر در تعلیم آنان روح‌القدس بود .‏ 
 (‏ اَعمال ۱ :‏ ۸‏ )‏ ولی حتی برای آن قضات کور هم مثل روز روشن بود که این‌ها را عیسی آموزش داده بود .‏ 
 وقتی عیسی بر روی زمین بود ،‏ هم پیدا کردن گوسفند را به شاگردانش آموخت هم نگهداری از گلّه را .‏ —‏ متّیٰ ۱۱ :‏ ۲۹ ؛‏ ۲۰ :‏ ۲۴ -‏ ۲۸ ؛‏ ۱پِطْرُس ۵ :‏ ۴‏ .‏ 
 ‏ عیسی و پولُس چگونه در تعلیم دادن دیگران نمونه بودند ؟‏ 
 عیسی حتی پس از رستاخیزش نیز به آموزش و تعلیم آنانی که به شبانی منصوب شده بودند ادامه داد .‏ 
 (‏ مکاشفه ۱ :‏ ۱ ؛‏ ۲ :‏ ۱ –‏ ۳ :‏ ۲۲‏ )‏ برای نمونه ،‏ عیسی شخصاً پولُس را انتخاب کرده ،‏ آموزش او را تحت نظارت گرفت .‏ 
 (‏ اَعمال ۲۲ :‏ ۶ -‏ ۱۰‏ )‏ پولُس نیز از روی قدردانی ،‏ آنچه را آموخته بود به پیران دیگر آموزش داد .‏ 
 (‏ اَعمال ۲۰ :‏ ۱۷ -‏ ۳۵‏ )‏ یکی از آن‌هایی که پولُس آموزش داد تیموتاؤس بود .‏ 
 پولُس در آموزش تیموتاؤس وقت و انرژی زیادی صرف کرد و به او تعلیم داد ‹ خود را مقبول خدا سازد › و در کار و خدمت به خدا زحمت بکشد تا از هیچ عملی و رفتاری در این راه « خجل نشود .‏ » 
 (‏ ۲تیموتاؤس ۲ :‏ ۱۵‏ )‏ این همکاری نزدیک ،‏ برادری آن دو مرد را مستحکم ساخت .‏ 
 حتی چندی قبل از اینکه پولُس نصیحت خود را به تیموتاؤس بنویسد ،‏ در نامه‌ای در بارهٔ او به دیگران چنین نوشت :‏ « چنانکه فرزند پدر را خدمت می‌کند ،‏ او با من برای انجیل خدمت کرده است .‏ » 
 (‏ فیلِپّیان ۲ :‏ ۲۲‏ )‏ سعی پولُس این نبود که تیموتاؤس یا هر کسی دیگر را شاگرد خود سازد .‏ 
 برعکس ،‏ هم‌ایمانان را تشویق می‌کرد ‹ از او تقلید کنند چون که او نیز از مسیح تقلید می‌کرد .‏ › —‏ ۱قُرِنتیان ۱۱ :‏ ۱‏ .‏ 
 ۷ ،‏ ۸ .‏ 
 الف )‏ چه تجربه‌ای نشان می‌دهد که وقتی پیران از عیسی و پولُس تقلید می‌کنند نتایجی خوب حاصل می‌شود ؟‏ 
 ب )‏ پیران جماعت از چه زمان می‌توانند آموزش خادمان و پیران بالقوّه را شروع کنند ؟‏ 
 شبانان مجرّب نیز به تقلید از عیسی و پولُس رسول در آموزش و تعلیم برادران تعمیدیافته پیشقدم می‌شوند و در این راه نتایج بسیار دلگرم‌کننده‌ای به دست آمده است .‏ 
 برای نمونه برادری به نام چاد را در نظر بگیریم .‏ 
 چاد که اخیراً به عنوان پیر جماعت منصوب شد در خانواده‌ای بزرگ شده است که اعضای آن همدین نبودند .‏ 
 وی از خاطرات خود در زمینهٔ تعلیم و آموزش تعریف می‌کند و می‌گوید :‏ « طی سال‌هایی که در جماعت بزرگ می‌شدم چند پیر جماعت باتجربه خیلی به من کمک کردند تا در ایمان رشد کنم .‏ 
 این پیران توجه زیادی به من نشان می‌دادند و چون که پدرم شاهد یَهُوَه نبود آن‌ها در ایمان برایم مثل پدر بودند .‏ 
 این برادرها خیلی برایم وقت صرف می‌کردند و مرا در خدمت موعظه تعلیم می‌دادند .‏ 
 بعدها یکی از آن‌ها در وظایفی که در جماعت داشتم خیلی به من کمک کرد تا خوب به مسئولیت خودم وارد شدم .‏ »‏ 
 همان طور که از تجربهٔ این برادر پیداست ،‏ شبانان فهیم آموزش خادمان کمکی و پیران بالقوّه را خیلی زودتر از آن که ایشان صلاحیت خدمت در این دو منصب را به دست بیاورند شروع می‌کنند .‏ 
 چرا ؟‏ 
 زیرا بنا بر قاعدهٔ کتاب مقدّس پیران و خادمان کمکی مدتی پیش از اینکه برای منصب پیری و خادم کمکی واجد شرایط شوند باید به درجه‌ای بالا از اخلاقیات مسیحی و بلوغ روحانی رسیده باشند .‏ 
 بلی ،‏ قبل از رسیدن به منصب پیری و خادم کمکی « باید اوّل ایشان آزموده شوند .‏ » —‏ ۱تیموتاؤس ۳ :‏ ۱ -‏ ۱۰‏ .‏ 
 ‏ شبانان باتجربه و بالغ چه مسئولیتی دارند و چرا این مسئولیت بر دوش آن‌ها است ؟‏ 
 ولی اگر برادران تعمیدیافته باید آزموده شوند ،‏ آیا منصفانه نیست که اوّل آموزش داده شوند ؟‏ 
 مثالی بزنیم :‏ اگر از محصلی انتظار رود در یک آزمون مشکل شرکت کند ولی معلّمش هیچ درسی به او نیاموخته باشد ،‏ چطور می‌توان از او توقع داشت در امتحان قبول شود ؟‏ 
 چنین محصلی ،‏ تحت چنین شرایطی بی‌شک رد خواهد شد .‏ 
 پس می‌بینیم آموزش و تعلیم بسیار مهم است .‏ 
 اما معلّمی هوشیار از آن فراتر رفته هم به شاگردش در قبول شدن آزمون کمک می‌کند هم وی را در استفاده از معلوماتش یاری می‌رساند .‏ 
 پیرانی که هوشیارند می‌کوشند با آموزش‌های خاص به برادران تعمیدیافته کمک کنند خصوصیاتی را که از خادمان منصوب انتظار می‌رود در خود پرورش دهند .‏ 
 هدف آن‌ها از آموزش نباید دست یافتن شخص به منصب باشد بلکه شبانی کردن گلّه به طرز مطلوب را یاد بگیرد .‏ 
 (‏ ۲تیموتاؤس ۲ :‏ ۲‏ )‏ و ناگفته نماند که برادران تعمیدیافته نیز باید سهم خود را انجام داده ،‏ زحمت بکشند تا برای خدمت به عنوان خادم کمکی یا پیر جماعت صلاحیت لازم را به دست آورند .‏ 
 (‏ تیطُس ۱ :‏ ۵ -‏ ۹‏ )‏ با این حال ،‏ شبانان باتجربه می‌توانند با رغبت این گونه برادران را آموزش دهند تا آن‌ها پیشرفت سریع‌تری داشته باشند .‏ 
 ۱۰ ،‏ ۱۱ .‏ 
 شبانان چگونه می‌توانند برادران بالقوّه را آموزش دهند تا در آینده برای افتخارات بیشتر صلاحیت داشته باشند ؟‏ 
 آموزشی که شبانان باتجربه می‌توانند به برادران بدهند تا چه حد باید بر فعالیت یا وظیفه‌ای خاص در جماعت متمرکز شود ؟‏ 
 در ابتدا کلاً باید به این برادران در جماعت توجه نشان دهند .‏ 
 بدین مفهوم که آن‌ها را در خدمت موعظه همراهی و به ایشان کمک کنند تعلیم ‹ کلام خدا را بخوبی انجام دهند .‏ › 
 (‏ ۲تیموتاؤس ۲ :‏ ۱۵‏ )‏ شبانان بالغ به این برادران گوشزد می‌کنند که شادی پایدار از خدمت به دیگران حاصل می‌شود .‏ 
 به آن‌ها کمک می‌کنند ببینند که داشتن اهداف روحانی و رسیدن به این اهداف برای آن‌ها رضایت خاطر فراوانی به همراه خواهد داشت .‏ 
 در ضمن می‌توانند با راهنمایی‌ها و توصیه‌های مشخص آن‌ها را یاری دهند خدمت خود را در زمینه‌هایی خاص بهبود بخشند و در نتیجه ‹ به جهت گلّه نمونه باشند .‏ › —‏ ۱پِطْرُس ۵ :‏ ۳ ،‏ ۵‏ .‏ 
 حتی بعد از اینکه برادری به خادمی کمکی منصوب شد ،‏ شبانان عاقل همچنان به آموزش و تعلیم او ادامه می‌دهند .‏ 
 برادری به نام بْروس که چندین دهه در منصب پیر جماعت خدمت کرده است می‌گوید :‏ « من معمولاً با برادری که تازه منصوب می‌شود یک گفتگویی دارم که طی این گفتگو راهنمایی‌ها و دستورعمل‌هایی را که غلام امین و دانا منتشر کرده است به او گوشزد می‌کنم .‏ 
 در ضمن اگر وظیفهٔ خاصّی به او محوّل شده است دستورعمل‌های مربوط به مسئولیت‌هایش را با هم می‌خوانیم .‏ 
 بعد ،‏ در انجام وظایفش از نزدیک با او همکاری می‌کنم تا زمانی که مطمئن شوم با وظیفهٔ خود به خوبی آشنا شده است .‏ » 
 به مرور زمان ،‏ پس از اینکه تجربه به دست آورد ،‏ می‌توان او را در کار شبانی تعلیم داد .‏ 
 برادر بْروس در ادامه می‌گوید :‏ « وقتی یک خادم کمکی را با خودم به شبانی می‌برم به او کمک می‌کنم آیه یا آیه‌های مناسبی را پیدا کند که مخصوص آن شخص یا خانواده‌ای باشد که به ملاقات آن‌ها می‌رویم .‏ 
 اگر خادمی بخواهد شبانی خوب و وظیفه‌شناس شود باید از آیه‌ها چنان با مهارت استفاده کند که مطلب به آسانی بر دل شنونده بنشیند .‏ » —‏ عبرانیان ۴ :‏ ۱۲ ؛‏ ۵ :‏ ۱۴‏ .‏ 
 ‏ شبانان باتجربه چگونه می‌توانند پیرانی را که بتازگی منصوب شده‌اند آموزش دهند ؟‏ 
 حتی شبانانی که بتازگی به این منصب نایل شده‌اند می‌توانند از آموزش و تعلیم بیشتر فایده ببرند .‏ 
 برادر نیک که قبلاً از او نام برده شد می‌گوید :‏ « آموزشی که بخصوص دو سرپرست به من دادند خیلی باارزش بود .‏ 
 این دو برادر به نحوهٔ انجام وظایف و مسئولیت‌ها وارد بودند .‏ 
 حتی وقتی که با نظرات من موافق نبودند همیشه با حوصله و با جدّیت تمام به حرف‌ها و پیشنهادات من گوش می‌دادند .‏ 
 من از فروتنی و احترامی که این دو برادر در رفتارشان با خواهران و برادران جماعت داشتند خیلی چیزها یاد گرفتم .‏ 
 یک موضوع مهمی که این دو برادر به من کمک کردند خوب بفهمم این بود که برای حل و رویارویی با مشکلات یا تشویق و تقویت دیگران باید در استفاده از کتاب مقدّس مهارت خاصّی به کار برم .‏ »‏ 
 کلام خداست که آموزش می‌دهد 
 ‏ الف )‏ اگر برادری بخواهد شبانی خوب شود به چه نیاز دارد ؟‏ 
 ب )‏ چرا عیسی گفت :‏ « تعلیم من از من نیست » ؟‏ 
 هیچ جای شکی نیست که کتاب مقدّس ،‏ کلام خدا ،‏ حاوی تمام فرامین ،‏ اصول و نمونه‌های لازم برای انجام وظیفهٔ شبانی است تا شبان ‹ به جهت هر عمل نیکو تماماً آراسته بشود .‏ › 
 (‏ ۲تیموتاؤس ۳ :‏ ۱۶ ،‏ ۱۷‏ )‏ برادری ممکن است از تحصیلاتی خوب برخوردار باشد ولی آشنایی او با آیات کلام خدا و مهارتش در به کار گرفتن آن است که از او شبانی خوب می‌سازد .‏ 
 با نظر به عیسی می‌توانیم ضروریت این امر مهم را درک کنیم .‏ 
 عیسی به حق فاضل‌ترین ،‏ بادرایت‌ترین و خردمندترین انسان در تاریخ بشر بوده است ؛‏ اما حتی او نیز وقتی گوسفندان یَهُوَه را تعلیم می‌داد به عقل و خرد خود تکیه نمی‌کرد .‏ 
 او گفت :‏ « تعلیم من از من نیست ،‏ بلکه از فرستندهٔ من .‏ » 
 چرا عیسی حق و اعتبار تعلیم را به پدر آسمانی نسبت می‌داد ؟‏ 
 زیرا به گفتهٔ خود وی « هر که از خود سخن گوید ،‏ جلال خود را طالب بُوَد .‏ » —‏ یوحنّا ۷ :‏ ۱۶ ،‏ ۱۸‏ .‏ 
 ‏ شبانان چگونه می‌توانند مطمئن شوند که حین نصیحت دادن در پی جلال و منزلت خود نیستند ؟‏ 
 شبانان امین نیز هیچ گاه در پی جلال و منزلت خود نیستند .‏ 
 از این رو چه وقتی به دیگران پند می‌دهند چه آن‌ها را تشویق می‌کنند ،‏ از روی دانایی و درایت خود چیزی نمی‌گویند بلکه کلام خدا را اساس سخنان خود قرار می‌دهند .‏ 
 دلیل آن هم این است که می‌دانند گوسفندان باید از طرز « فکر مسیح » تقلید کنند نه از طرز فکر پیران جماعت .‏ 
 (‏ ۱قُرِنتیان ۲ :‏ ۱۴ -‏ ۱۶‏ )‏ برای مثال ،‏ فرض کنیم یکی از پیران جماعت می‌خواهد به زن و شوهری کمک کند اختلافات زناشویی خود را حل کنند .‏ 
 اگر در چنین موقعیتی به جای اینکه از نشریات « غلام امین و دانا » کمک بگیرد از تجربهٔ خود استفاده کند چه اتفاقی می‌افتد ؟‏ 
 (‏ متّیٰ ۲۴ :‏ ۴۵‏ )‏ نصایح او یا تحت تأثیر شدید اصول فرهنگی خواهد بود یا خیلی محدود .‏ 
 درست است که بعضی رسوم فرهنگی زیان‌آور نیستند و آن پیر هم مطمئناً از تجربهٔ باارزشی در زندگی برخوردار است .‏ 
 ولی نمی‌توان انکار کرد که گوسفندان خدا تنها زمانی از نصیحت فایده می‌برند که به صدای شبان بزرگ ،‏ عیسی گوش دهند و کلام یَهُوَه را بشنوند .‏ 
 پیروی از افکار انسانی مردم یا اطاعت کورکورانه از رسم و آیین فرهنگی فایدهٔ روحانی در پی نخواهد داشت .‏ —‏ مزمور ۱۲ :‏ ۶ ؛‏ امثال ۳ :‏ ۵ ،‏ ۶ .‏ 
 آموزش « غلام امین و دانا »‏ 
 ‏ عیسی به « غلام امین و دانا » چه مأموریتی داد و چرا این غلام از چنین موفقیت چشمگیری برخوردار شده است ؟‏ 
 شبانان و رسولانی امثال پِطْرُس ،‏ یوحنّا و پولُس به گروهی تعلّق داشتند که عیسی آن را « غلام امین و دانا » خواند .‏ 
 این گروه از برادران مسح‌شدهٔ عیسی تشکیل شده است که امید آسمانی دارند ،‏ یعنی در آسمان با مسیح حکومت خواهند کرد .‏ 
 (‏ مکاشفه ۵ :‏ ۹ ،‏ ۱۰‏ )‏ در این واپسین روزهای نظام این دنیا طبیعی است که هر سال شمار اندک برادران مسیح روی زمین تقلیل یابد .‏ 
 مزید بر آن ،‏ مأموریتی نیز که عیسی بدان‌ها داد یعنی موعظهٔ بشارت ملکوت به همهٔ مردم قبل از اینکه پایان این دنیا سر رسد ،‏ اکنون به گسترده‌ترین حد خود در تاریخ رسیده است .‏ 
 با وجود همهٔ این‌ها گروه غلام از موفقیت چشمگیری برخوردار شده است .‏ 
 دلیل آن چیست ؟‏ 
 یکی از دلایل آن این است که اعضای « گوسفندان دیگر » در فعالیت موعظه و تعلیم به خوبی آموزش دیده ،‏ آن‌ها را در این راه بسیار یاری کرده‌اند .‏ 
 (‏ یوحنّا ۱۰ :‏ ۱۶ ؛‏ متّیٰ ۲۴ :‏ ۱۴ ؛‏ ۲۵ :‏ ۴۰‏ )‏ امروزه بخش اعظم این کار را همین گروه امین و وفادار انجام می‌دهد .‏ 
 ‏ طبقهٔ غلام چگونه برادران منتصب را آموزش می‌دهد ؟‏ 
 طبقهٔ غلام این آموزش را چگونه در اختیار گوسفندان دیگر می‌گذارد ؟‏ 
 اگر به نمونهٔ قرن اوّل نگاهی بیندازیم ،‏ می‌بینیم که طبقهٔ غلام نمایندگانی را به منظور آموزش و انتصاب سرپرستان به جماعات فرستاد و این سرپرستان نیز گوسفندان جماعت را آموزش دادند .‏ 
 (‏ ۱قُرِنتیان ۴ :‏ ۱۷‏ )‏ امروز نیز به همین منوال عمل می‌شود .‏ 
 هیئت اداره‌کننده که گروهی کوچک متشکل از چندین تن از پیران مسح‌شده است به نمایندگی از طبقهٔ غلام ،‏ افرادی را برای آموزش و انتصاب خادمان و پیران به ده‌ها هزار جماعت در سراسر دنیا می‌فرستد .‏ 
 علاوه بر آن ،‏ هیئت اداره‌کننده مدارس و دوره‌هایی را به منظور آموزش اعضای کمیتهٔ شعبه‌ها ،‏ سرپرستان سیّار ،‏ پیران جماعت و خادمان کمکی دایر کرده است تا این برادران بهتر به نیازهای گوسفندان رسیدگی کنند .‏ 
 در کنار همهٔ این‌ها ،‏ به طریق‌های دیگری نیز مانند مکاتبات ،‏ مقاله‌های مجلّهٔ برج دیده‌بانی و نشریاتی دیگر از قبیل سازمان‌یافته برای انجام ارادهٔ یَهُوَه * به شبانان در راه انجام وظیفه کمک می‌شود .‏ 
 ‏ الف )‏ عیسی اعتماد خود به طبقهٔ غلام را چگونه نشان داده است ؟‏ 
 ب )‏ شبانان روحانی چگونه می‌توانند نشان دهند که به طبقهٔ غلام اعتماد می‌کنند ؟‏ 
 اعتماد عیسی به طبقهٔ غلام تا حدّی است که وی را « بر تمام مایملک خود » یعنی تمامی امور مربوط به منافع روحانی او بر روی زمین ،‏ گماشته است .‏ 
 (‏ متّیٰ ۲۴ :‏ ۴۷‏ )‏ شبانان منتصب نیز با اطاعت از دستورعمل‌ها و راهنمایی‌هایی که از طبقهٔ غلام می‌گیرند اعتماد خود را به آن ثابت می‌کنند .‏ 
 چگونه ؟‏ 
 بدین شکل که مسئولیت آموزش دیگران را در جماعت بر عهده می‌گیرند .‏ 
 دیگر اینکه شبانان با رغبت تمام اجازه می‌دهند کلام خدا آن‌ها را آموزش دهد .‏ 
 و نهایتاً آموزشی را که طبقهٔ غلام برای ایشان مهیا کرده است با جدّیت تمام دنبال می‌کنند .‏ 
 اگر شبانان بدین ترتیب عمل کنند نتیجه این است که در میان گلّه صلح و آرامش برقرار می‌شود .‏ 
 بسیار خوشحالیم که یَهُوَه برادرانی را آموزش داده است که قلباً به تک‌تک اعضای جماعت مسیحی محبت دارند !‏ 
 ‏ [ پاورقی ]‏ 
 چاپ شاهدان یَهُوَه .‏ 
 سؤالات زیر را جواب دهید 
 ‏ • شبانان روحانی چگونه دیگران را آموزش می‌دهند ؟‏ 
 ‏ • چرا شبانان بر اساس دانش و افکار خود تعلیم نمی‌دهند ؟‏ 
 ‏ • شبانان چرا و چگونه اعتماد خود را به طبقهٔ غلام نشان می‌دهند ؟‏ 
 ‏ [ تصاویر در صفحهٔ ۲۴‏ ،‏ ۲۵ ]‏ 
 پیران مسیحی برادران جوان جماعت را آموزش می‌دهند 
 ‏ [ تصاویر در صفحهٔ ۲۶ ]‏ 
 ‏ « غلام امین و دانا » برنامه‌های آموزشی متعددی برای پیران مهیا کرده است 
 با وفاداری تمام عیسای پادشاه را خدمت کنید 
 ‏ « سلطنت و جلال و ملکوت به او داده شد تا جمیع قوم‌ها و امّت‌ها و زبان‌ها او را خدمت نمایند .‏ » —‏ دانیال ۷ :‏ ۱۴ .‏ 
 ۱ ،‏ ۲ .‏ 
 از کجا می‌دانیم که مسیح قدرت پادشاهی ملکوت خدا را در سال ۳۳ م .‏ 
 به دست نگرفته بود ؟‏ 
 کدام پادشاه است که جان خود را برای تابعانشان فدا کند ولی بعد زنده شده ،‏ به فرمانروایی ادامه دهد ؟‏ 
 کدام پادشاه است که اوّل روی زمین در میان تابعانشان زندگی کند و اعتماد آن‌ها را به دست آورد و سپس به آسمان‌ها رفته ،‏ از آنجا فرمانروایی کند ؟‏ 
 فقط عیسی مسیح است که توانسته است این ناممکن را ممکن سازد و می‌دانیم که به این‌ها نیز اکتفا نخواهد کرد بلکه کارهای اعجاب‌آور دیگری نیز انجام خواهد داد .‏ 
 (‏ لوقا ۱ :‏ ۳۲ ،‏ ۳۳‏ )‏ خدا مسیح را پس از مرگش رستاخیز داد و در روز پَنْطیکاست سال ۳۳ م .‏ 
 « همه چیز را زیر پای‌های او نهاد و او را سر همه چیز به کلیسا داد .‏ » 
 (‏ اَفَسُسیان ۱ :‏ ۲۰ -‏ ۲۲ ؛‏ اَعمال ۲ :‏ ۳۲ -‏ ۳۶‏ )‏ بدین ترتیب ،‏ مسیح حکمرانی خود را که در آن زمان به کلیسا یا جماعت مسیحی محدود می‌شد آغاز کرد .‏ 
 اوّلین تابعانش را مسیحیان مسح‌شده به روح خدا ،‏ یعنی اسرائیل مجازی یا « اسرائیل خدا » تشکیل می‌دادند .‏ —‏ غَلاطیان ۶ :‏ ۱۶ ؛‏ کُولُسیان ۱ :‏ ۱۳‏ .‏ 
 نزدیک به ۳۰ سال پس از عید پَنْطیکاست سال ۳۳ م .‏ 
 پولُس رسول در نوشته‌هایش تأیید کرد که مسیح در آن زمان هنوز از قدرت تام در ملکوت خدا برخوردار نبود زیرا به گفتهٔ آن رسول مسیحی « به دست راست خدا بنشست .‏ .‏ .‏ 
 و بعد از آن منتظر است تا دشمنانش پای‌انداز او شوند .‏ » 
 (‏ عبرانیان ۱۰ :‏ ۱۲ ،‏ ۱۳‏ )‏ بعدها ،‏ در اواخر قرن اوّل میلادی ،‏ یوحنّا ،‏ رسول سالخوردهٔ مسیح ،‏ در رؤیایی یَهُوَه خدا ،‏ سلطان و قادر مطلق عالَم را دید که عیسای مسیح را بر مسند پادشاهی ملکوت آسمانی نوپای خود بر تخت می‌نشاند .‏ 
 (‏ مکاشفه ۱۱ :‏ ۱۵ ؛‏ ۱۲ :‏ ۱ -‏ ۵‏ )‏ اکنون ،‏ از جایگاه ما در این مقطع زمانی می‌توانیم به تاریخ نظر افکنیم و شواهد انکارناپذیر شروع پادشاهی مسیح را در سال ۱۹۱۴ بر مسند ملکوت آسمانی تأیید کنیم .‏ 
 * 
 ‏ الف )‏ از سال ۱۹۱۴ موعظهٔ بشارت ملکوت چه جنبهٔ تازه و پرشوری به خود گرفته است ؟‏ 
 ب )‏ چه سؤالات درخور تعمّق می‌توان از خود پرسید ؟‏ 
 بلی ،‏ شکی نیست که از سال ۱۹۱۴ موعظهٔ بشارت ملکوت جنبه‌ای تازه و پرشور به خود گرفته است .‏ 
 از آن تاریخ تا امروز ،‏ مسیح در مسند پادشاهی ملکوت آسمانی خدا ‹ در میان دشمنان خود حکمرانی کرده است .‏ › 
 (‏ مزمور ۱۱۰ :‏ ۱ ،‏ ۲ ؛‏ متّیٰ ۲۴ :‏ ۱۴ ؛‏ مکاشفه ۱۲ :‏ ۷ -‏ ۱۲‏ )‏ تابعان وفادار او نیز پادشاهی او را به رسمیت شناخته ،‏ به نشانهٔ تابعیت از او در فعالیت بی‌سابقهٔ جهانی آموزش کتاب مقدّس با جان و دل شرکت کرده‌اند .‏ 
 (‏ دانیال ۷ :‏ ۱۳ ،‏ ۱۴ ؛‏ متّیٰ ۲۸ :‏ ۱۸‏ )‏ از آن تاریخ تا به امروز ‹ اَبنای یا پسران ملکوت › با فعالیت خاص خود ‹ برای مسیح ایلچی یا سفیر بوده‌اند .‏ › 
 این عدهٔ قلیل را گروهی بزرگ از « گوسفندان دیگر » مسیح حمایت نموده‌اند و مثل پیغام‌آوران و نمایندگان ملکوت خدا فعالیت کرده‌اند .‏ 
 (‏ متّیٰ ۱۳ :‏ ۳۸ ؛‏ ۲قُرِنتیان ۵ :‏ ۲۰ ؛‏ یوحنّا ۱۰ :‏ ۱۶‏ )‏ با وجود این ،‏ تک‌تک ما باید دل خود را تفتیش کرده ،‏ ببینیم که آیا واقعاً از قدرت و اختیارات مسیح اطاعت می‌کنیم یا خیر ؟‏ 
 آیا کاملاً و بی‌چون و چرا به او وفاداریم ؟‏ 
 و چطور می‌توانیم به پادشاهی که از آسمان حکمرانی می‌کند وفاداری نشان دهیم ؟‏ 
 بیایید اوّل به دلایل قانع‌کننده‌ای بپردازیم که وفاداری به مسیح را برای ما قاطع می‌سازد .‏ 
 پادشاهی که ما را به ابراز وفاداری برمی‌انگیزد 
 ‏ عیسی طی خدمت زمینی خود به عنوان پادشاه آیندهٔ ملکوت خدا به چه معجزاتی دست زد ؟‏ 
 آنچه ما را به ابراز وفاداری به مسیح برمی‌انگیزد ،‏ قدردانی از کرده‌ها و خصوصیات برجستهٔ او است .‏ 
 (‏ ۱پِطْرُس ۱ :‏ ۸‏ )‏ وقتی عیسی بر روی زمین بود ،‏ به عنوان پادشاه آیندهٔ ملکوت خدا به معجزاتی دست زد که در مقیاس کوچک نشان می‌داد وقتی خدا قدرت تام ملکوت را به او عطا کند در مقیاس جهانی چه معجزاتی خواهد کرد .‏ 
 از جمله معجزات او خوراک دادن به گرسنگان بود .‏ 
 دیگر اینکه بیماران را علاج می‌کرد ،‏ کوران را بینا می‌ساخت ،‏ معلولان ،‏ ناشنوایان و لالان را شفا می‌داد .‏ 
 او حتی چند مرده را نیز به زندگی برگرداند .‏ 
 (‏ متّیٰ ۱۵ :‏ ۳۰ ،‏ ۳۱ ؛‏ لوقا ۷ :‏ ۱۱ -‏ ۱۶ ؛‏ یوحنّا ۶ :‏ ۵ -‏ ۱۳‏ )‏ در کنار این‌ها ،‏ وقتی با زندگی و اَعمال او بر روی زمین آشنا می‌شویم خصوصیات این حاکم آیندهٔ جهان برای ما دلگرم‌کننده‌تر می‌شود ،‏ بخصوص محبت ایثارگرانه‌اش .‏ 
 (‏ مَرقُس ۱ :‏ ۴۰ -‏ ۴۵‏ )‏ گفته می‌شود ناپلئون بناپارت در مورد مسیح چنین اذعان کرد :‏ « اسکندر ،‏ سزار ،‏ شارلمان و خود من امپراتوری‌های بزرگی ساختیم ،‏ اما دست‌آوردهای خود را بر چه اساسی بنا کردیم ؟‏ 
 بر اساس زور و قدرت .‏ 
 فقط عیسی مسیح توانسته است پادشاهی خود را بر اساس محبت بنا کند زیرا امروزه میلیون‌ها نفر حاضرند جان خود را برایش فدا کنند .‏ »‏ 
 ‏ چرا عیسی شخصیتی گیرا داشت ؟‏ 
 از آنجایی که عیسی شخصی حلیم و افتاده بود ،‏ تعالیمش بر دل آنانی که زیر بار و فشارهای زندگی کمر خم کرده بودند می‌نشست و چونکه شخصیتی مهربان داشت تعالیم بناکننده و نشاط‌آورش را راحت‌تر می‌پذیرفتند .‏ 
 (‏ متّیٰ ۱۱ :‏ ۲۸ -‏ ۳۰‏ )‏ کودکان و بچه‌ها نیز کنار او احساس راحتی می‌کردند .‏ 
 بی‌دلیل نبود که افراد فروتن و واقع‌بین بی‌درنگ شاگرد او می‌شدند .‏ 
 (‏ متّیٰ ۴ :‏ ۱۸ -‏ ۲۲ ؛‏ مَرقُس ۱۰ :‏ ۱۳ -‏ ۱۶‏ )‏ رفتار باملاحظه و محترمانهٔ او خیلی از زنان خداترس را نیز به پیروی از او برانگیخت .‏ 
 حتی چندین تن از آنان از روی وفاداری بر آن شدند از امکانات مالی و دارایی خود استفاده کرده ،‏ با بذل و بخشش ،‏ از او و خدمت موعظه‌اش حمایت کنند .‏ —‏ لوقا ۸ :‏ ۱ -‏ ۳‏ .‏ 
 ‏ وقتی عیسی با مرگ ایلعازَر روبرو شد چه احساسات عمیقی از خود بروز داد ؟‏ 
 در معجزهٔ رستاخیز دادن ایلعازَر بود که عیسی احساسات عمیق خود را بروز داد .‏ 
 اندوه و پریشانی مریم و مرتا ،‏ خواهران ایلعازَر چنان او را متأثر کرده بود که دیگر نتوانست جلوی نالهٔ خود را بگیرد و سرانجام « اشک از چشمان عیسی‌سرازیر شد .‏ » 
 کتاب مقدّس می‌گوید عیسی « مضطرب گشت » یعنی از فرط غم و حزن سخت منقلب شد با اینکه خوب می‌دانست دوستش ایلعازَر را اندکی بعد رستاخیز می‌داد .‏ 
 سپس محبت و رحمتش او را بر آن داشت تا قوّت و نیروی خدادادی خود را به کار گرفته ،‏ ایلعازَر متوفا را به حیات بازگرداند .‏ —‏ یوحنّا ۱۱ :‏ ۱۱ -‏ ۱۵ ،‏ ۳۳ -‏ ۳۵ ،‏ ۳۸ -‏ ۴۴‏ .‏ 
 ‏ چرا عیسی مستحق پیروی و وفاداری ما است ؟‏ 
 (‏ به کادر صفحهٔ ۳۲ رجوع کنید .‏ )‏ 
 عشق و علاقهٔ وافر عیسی به راستی و تنفر و انزجار عمیق او از ریاکاری و شرارت خصوصیات خیره‌کنندهٔ دیگری است که از عیسی می‌بینیم .‏ 
 او دو بار با قاطعیت تمام معبد خدا را از تجّار سوداگر تخلیه و پاک کرد .‏ 
 (‏ متّیٰ ۲۱ :‏ ۱۲ ،‏ ۱۳ ؛‏ یوحنّا ۲ :‏ ۱۴ -‏ ۱۷‏ )‏ در ضمن ،‏ چون انسان بود ،‏ به خوبی طعم هر گونه مصیبت و درد را چشید و با فشارها و مشکلات روزمرهٔ ما انسان‌ها از نزدیک آشنا شد .‏ 
 (‏ عبرانیان ۵ :‏ ۷ -‏ ۹‏ )‏ مزید بر آن ،‏ چون خود مورد تنفر و بی‌عدالتی دیگران قرار گرفت به خوبی می‌داند آنکه قربانی بی‌انصافی و بی‌عدالتی می‌شود چه می‌کشد .‏ 
 (‏ یوحنّا ۵ :‏ ۱۵ -‏ ۱۸ ؛‏ ۱۱ :‏ ۵۳ ،‏ ۵۴ ؛‏ ۱۸ :‏ ۳۸ –‏ ۱۹ :‏ ۱۶‏ )‏ در نهایت ،‏ عیسی به خواست و ارادهٔ پدرش با شهامت تمام تن به مرگی اسفناک داد تا تابعانش بتوانند به زندگی جاودانی دست یابند .‏ 
 (‏ یوحنّا ۳ :‏ ۱۶‏ )‏ آیا خصوصیات وی ما را شدیداً ترغیب نمی‌کند تا همواره او را با وفاداری تمام خدمت کنیم ؟‏ 
 (‏ عبرانیان ۱۳ :‏ ۸ ؛‏ مکاشفه ۵ :‏ ۶ -‏ ۱۰‏ )‏ اما شاید سؤال شود که تابعیت پادشاهی مسیح چه شرایطی دارد ؟‏ 
 شرایط تابعیت 
 ‏ از آنانی که می‌خواهند یکی از تابعان مسیح شوند چه انتظاری می‌رود ؟‏ 
 شاید بتوانیم در این زمینه از تشبیهی استفاده کنیم :‏ به دست آوردن تابعیت یا شهروندی کشوری غیر از وطن خود معمولاً با شرایط و مقتضیاتی همراه است که شخص متقاضی باید دارا باشد .‏ 
 مثلاً ممکن است از متقاضیان انتظار رود اشخاصی درستکار یا تندرست باشند .‏ 
 به همین گونه ،‏ تابعان مسیح اوّل باید از سطح اخلاق بالا و از سلامت روحانی برخوردار باشند .‏ —‏ ۱قُرِنتیان ۶ :‏ ۹ -‏ ۱۱ ؛‏ غَلاطیان ۵ :‏ ۱۹ -‏ ۲۳‏ .‏ 
 ‏ به چه طرق می‌توانیم نشان دهیم به مسیح وفاداریم ؟‏ 
 عیسی مسیح حق دارد از تابعانش توقع داشته باشد به او و به پادشاهی‌اش وفادار باشند .‏ 
 وقتی عیسی به عنوان پادشاه آیندهٔ دنیا روی زمین بود تعلیماتی داد که اگر کسی بخواهد یکی از تابعان او شود باید زندگی خود را موافق آن تعلیمات تغییر داده ،‏ وفاداری خود را به او ثابت کند .‏ 
 برای مثال می‌تواند در زندگی خود به منافع و فعالیت‌های ملکوت اولویت دهد و هیچ گاه آن را فدای مشغولیات و مادیات زندگی نکند .‏ 
 (‏ متّیٰ ۶ :‏ ۳۱ -‏ ۳۴‏ )‏ چنین شخصی می‌کوشد حتی تحت سخت‌ترین شرایط شخصیت مسیح‌گونهٔ خود را حفظ کند .‏ 
 (‏ ۱پِطْرُس ۲ :‏ ۲۱ -‏ ۲۳‏ )‏ تابعان مسیح فراموش نمی‌کنند که باید از عیسی تقلید کنند بدین مفهوم که قبل از اینکه از آن‌ها خواسته شود ،‏ پیشقدم شده ،‏ به دیگران نیکویی کنند .‏ —‏ متّیٰ ۷ :‏ ۱۲ ؛‏ یوحنّا ۱۳ :‏ ۳ -‏ ۱۷‏ .‏ 
 ‏ الف )‏ وفاداری به مسیح را چگونه می‌توان در خانواده به اجرا گذاشت ؟‏ 
 ب )‏ چگونه می‌توانیم در جماعت نشان دهیم به مسیح وفاداریم ؟‏ 
 پیروان عیسی با تقلید از خصوصیات او در خانواده می‌توانند نشان دهند به او وفادارند .‏ 
 مثلاً ،‏ شوهر می‌تواند با رفتاری مسیح‌گونه با همسر و فرزندانش ثابت کند از پادشاه آسمانی‌اش فرمانبرداری و تبعیت می‌کند .‏ 
 (‏ اَفَسُسیان ۵ :‏ ۲۵ ،‏ ۲۸ -‏ ۳۰ ؛‏ ۶ :‏ ۴ ؛‏ ۱پِطْرُس ۳ :‏ ۷‏ )‏ زن نیز می‌تواند با حجب و حیا در رفتار و « روح حلیم و آرام » وفاداری خود را به مسیح ثابت کند .‏ 
 (‏ ۱پِطْرُس ۳ :‏ ۱ -‏ ۴ ؛‏ اَفَسُسیان ۵ :‏ ۲۲ -‏ ۲۴‏ )‏ فرزند هم اگر در فرمانبرداری از عیسی از والدینش تقلید کند وفاداری خود را ثابت خواهد کرد .‏ 
 عیسی هم وقتی کوچک بود مطیع پدر و مادرش بود با اینکه هر دو ناکامل بودند .‏ 
 (‏ لوقا ۲ :‏ ۵۱ ،‏ ۵۲ ؛‏ اَفَسُسیان ۶ :‏ ۱‏ )‏ پیروان و تابعان مسیح کسانی‌اند که با سعی تمام می‌کوشند با ‹ همدردی و برادردوستی › و همچنین با ‹ شفقّت › نشان دادن از او تقلید کنند .‏ 
 سعی می‌کنند مثل مسیح رفتار کنند یعنی ‹ فروتن باشند و بدی به عوض بدی نکنند و دشنام به عوض دشنام ندهند .‏ › —‏ ۱پِطْرُس ۳ :‏ ۸ ،‏ ۹ ؛‏ ۱قُرِنتیان ۱۱ :‏ ۱‏ .‏ 
 تابعانی فرمانبردار 
 ‏ تابعان مسیح کدام قوانین و شریعت را رعایت و حفظ می‌کنند ؟‏ 
 درست همان طور که از تابعان جدید کشوری انتظار می‌رود قوانین آن کشور را رعایت و حفظ کنند ،‏ از آنانی نیز که خود را تابع فرمانروایی مسیح می‌کنند انتظار می‌رود از « شریعت مسیح » یعنی همهٔ تعالیم و فرامینی که عیسی داد اطاعت کرده ،‏ مطابق آن زندگی کنند .‏ 
 (‏ غَلاطیان ۶ :‏ ۲‏ )‏ یکی از مهم‌ترین « شریعت ملوکانه » آن است که با خلوص و وفاداری تمام به دیگران محبت کنند .‏ 
 (‏ یعقوب ۲ :‏ ۸‏ )‏ این قوانین شامل چه اَعمال و رفتاری می‌شوند ؟‏ 
 ۱۲ ،‏ ۱۳ .‏ 
 چگونه می‌توانیم از روی وفاداری از « شریعت مسیح » اطاعت کنیم ؟‏ 
 البته نمی‌توان از تابعان مسیح توقع داشت از ناکاملی و خطا و لغزش مصون باشند .‏ 
 (‏ رومیان ۳ :‏ ۲۳‏ )‏ از این رو لازم است همیشه بکوشند ‹ محبت برادرانهٔ بی‌ریا داشته باشند › تا بتوانند ‹ یکدیگر را از دل بشدّت محبت بنمایند .‏ › 
 (‏ ۱پِطْرُس ۱ :‏ ۲۲‏ )‏ و ‹ هر گاه بر دیگری ادعایی یا شکایتی داشته باشند › مسیحیان وفادار سعی می‌کنند شریعت مسیح را اطاعت کرده ،‏ ‹ متحمّل یکدیگر شوند و همدیگر را عفو کنند .‏ › 
 اطاعت از این قانون باعث می‌شود از خطاهای ناشی از ناکاملی بگذرند و بتوانند بیشتر در جستجوی اساسی برای محبت کردن به یکدیگر باشند .‏ 
 آیا قدر معاشرت با کسانی را که وفادارانه خود را مطیع پادشاه کرده‌اند می‌دانید ؟‏ 
 آیا خوشحال نیستید که این گونه افراد به تقلید از پادشاه مهربانشان سعی می‌کنند محبت را به تن کنند که عاملی بهتر و کامل‌تر از این برای ایجاد همبستگی نیست ؟‏ —‏ کُولُسیان ۳ :‏ ۱۳ ،‏ ۱۴‏ .‏ 
 عیسی گفت محبتی که او در عمل ابراز کرده است با محبتی که مردم معمولی به یکدیگر نشان می‌دهند تفاوت دارد .‏ 
 (‏ یوحنّا ۱۳ :‏ ۳۴ ،‏ ۳۵‏ )‏ اگر تنها به کسانی محبت کنیم که به ما محبت دارند ‹ چه فضیلت داریم › یا چه کار فوق‌العاده‌ای کرده‌ایم ؟‏ 
 با چنین توصیفی محبت ما ناقص و نارس محسوب می‌شود .‏ 
 عیسی ما را ترغیب کرد مانند پدرش به همه کس محبتی اصولی و اساسی داشته باشیم ،‏ حتی به کسانی که از ما تنفر دارند یا در تعقیب ما هستند .‏ 
 (‏ متّیٰ ۵ :‏ ۴۶ -‏ ۴۸‏ )‏ این گونه محبت به تابعان ملکوت کمک می‌کند وفادارانه در فعالیتی خاص که به آن‌ها محوّل شده است دوام آورند ؟‏ 
 این فعالیت کدام است ؟‏ 
 وفاداری در بوتهٔ آزمایش 
 ‏ چرا فعالیت موعظه از اهمیتی خاص برخوردار است ؟‏ 
 تابعان ملکوت خدا امروزه مسئولیت دارند ‹ به ملکوت خدا شهادت دهند .‏ › 
 (‏ اَعمال ۲۸ :‏ ۲۳‏ )‏ از آنجا که مسیح با پادشاهی خود حق حاکمیت قادر عالَم یَهُوَه خدا را به اثبات می‌رساند موعظه و تبلیغ آن ملکوت از اهمیتی خاص برخوردار است .‏ 
 (‏ ۱قُرِنتیان ۱۵ :‏ ۲۴ -‏ ۲۸‏ )‏ و وقتی مژدهٔ ملکوت خدا را به مردم می‌رسانیم ،‏ فرصت می‌یابند به تبعیت آن ملکوت درآیند .‏ 
 در ضمن ،‏ محتوای این پیام ملکوت افکار و انگیزه‌های شنونده را محک می‌زند زیرا مسیح پادشاه بر اساس عکس‌العمل افراد در مقابل این پیام آن‌ها را داوری خواهد کرد .‏ 
 (‏ متّیٰ ۲۴ :‏ ۱۴ ؛‏ ۲تَسّالونیکیان ۱ :‏ ۶ -‏ ۱۰‏ )‏ پس یکی از راه‌های اصلی اثبات وفاداری‌مان به مسیح اطاعت از فرمان اوست که باید به همه در بارهٔ ملکوت بگوییم .‏ —‏ متّیٰ ۲۸ :‏ ۱۸ -‏ ۲۰‏ .‏ 
 ‏ چرا وفاداری مسیحیان در بوتهٔ آزمایش گذاشته می‌شود ؟‏ 
 البته جای تعجب نیست که شیطان به هر طریقی که شده است با این فعالیت موعظه ستیز می‌کند .‏ 
 حاکمان و فرمانروایان این دنیا نیز قدرت و اختیاراتی را که خدا به مسیح داده است هرگز به رسمیت نشناخته‌اند .‏ 
 (‏ مزمور ۲ :‏ ۱ -‏ ۳ ،‏ ۶ -‏ ۸ )‏ به همین دلیل بود که عیسی به شاگردانش اخطار داد « غلام بزرگ‌تر از آقای خود نیست .‏ 
 اگر مرا زحمت [ آزار ] دادند ،‏ شما را نیز زحمت خواهند داد .‏ » 
 (‏ یوحنّا ۱۵ :‏ ۲۰‏ )‏ با توجه به این وضعیت ،‏ پیروان مسیح درگیر جنگی روحانی‌اند که وفاداری‌شان را به آزمایش می‌گذارد .‏ —‏ ۲قُرِنتیان ۱۰ :‏ ۳ -‏ ۵ ؛‏ اَفَسُسیان ۶ :‏ ۱۰ -‏ ۱۲‏ .‏ 
 ‏ تابعان ملکوت چگونه ‹ آنچه از خداست ،‏ به خدا رد می‌کنند › ؟‏ 
 تابعان ملکوت خدا با اینکه به پادشاه نادیدهٔ خود وفادارند به حاکمان و مسئولین انسانی بی‌احترامی نمی‌کنند .‏ 
 (‏ تیطُس ۳ :‏ ۱ ،‏ ۲‏ )‏ عیسی دستور داد :‏ « آنچه از قیصر است ،‏ به قیصر رد کنید و آنچه از خداست ،‏ به خدا .‏ » 
 (‏ مَرقُس ۱۲ :‏ ۱۳ -‏ ۱۷‏ )‏ این فرمان بدان مفهوم است که تابعان مسیح از قوانین دولتی که با قوانین الٰهی تناقض نداشته باشند اطاعت می‌کنند .‏ 
 (‏ رومیان ۱۳ :‏ ۱ -‏ ۷‏ )‏ البته نباید فراموش کنیم که وقتی شورای دیوان عالی یهودیان با قوانین خدا مخالفت کرده ،‏ به پیروان عیسی دستور دادند از کار موعظه دست بکشند ،‏ شاگردان عیسی با احترام تمام اما بسیار قاطعانه جواب دادند که « خدا را می‌باید بیشتر از انسان اطاعت نمود .‏ » —‏ اَعمال ۱ :‏ ۸ ؛‏ ۵ :‏ ۲۷ -‏ ۳۲‏ .‏ 
 ‏ چرا می‌توان با شهامت تمام با آزمایش وفاداری روبرو شد ؟‏ 
 پس جای تعجب نیست که تابعان مسیح به دلیل حفظ وفاداری به پادشاهشان با آزار و تعقیب روبرو می‌شوند و نیاز به شهامت دارند .‏ 
 با وجود این عیسی گفت :‏ « خوشحال باشید چون شما را فحش گویند و جفا رسانند ،‏ و به خاطر من هر سخن بدی بر شما کاذبانه گویند .‏ 
 خوش باشید و شادی عظیم نمایید ،‏ زیرا اجر شما در آسمان عظیم است .‏ » 
 (‏ متّیٰ ۵ :‏ ۱۱ ،‏ ۱۲‏ )‏ اوّلین کسانی که پیرو مسیح شدند به صحّت کلام او پی بردند .‏ 
 با اینکه به دلیل دست نکشیدن از بشارت ملکوت شلاق خوردند ،‏ از این واقعه شاد شدند « از آن رو که شایستهٔ آن شمرده شدند که به جهت اسم او رسوایی کشند .‏ 
 و هر روزه در هیکل و خانه‌ها از تعلیم و مژده دادن که عیسی مسیح است دست نکشیدند .‏ » 
 (‏ اَعمال ۵ :‏ ۴۱ ،‏ ۴۲‏ )‏ شما نیز اگر در مقابل سختی‌ها ،‏ بیماری ،‏ سوگواری یا آزار و تعقیب با روحیه‌ای شکست‌ناپذیر استواری می‌کنید ،‏ بدانید که بسیار شایستهٔ تحسین می‌باشید .‏ —‏ رومیان ۵ :‏ ۳ -‏ ۵ ؛‏ عبرانیان ۱۳ :‏ ۶‏ .‏ 
 ‏ سخنان عیسی به پنطیوس پیلاطُس چه چیزی را نشان می‌دهد ؟‏ 
 وقتی عیسی به عنوان پادشاه آیندهٔ ملکوت بر روی زمین بود ،‏ به پنطیوس پیلاطُس فرماندار رومی گفت :‏ « پادشاهی من از این جهان نیست .‏ 
 اگر پادشاهی من از این جهان می‌بود ،‏ خدّام من جنگ می‌کردند تا به یهود تسلیم نشوم .‏ 
 لیکن اکنون پادشاهی من از این جهان نیست .‏ » 
 (‏ یوحنّا ۱۸ :‏ ۳۶‏ )‏ بدین دلیل تابعان ملکوت آسمانی خدا نه دست به اسلحه می‌برند نه خود را درگیر جنگ‌های ملت‌ها می‌کنند .‏ 
 وفاداری مسیحیان به ‹ سَروَر صلح و سلامتی › خود یعنی مسیح آن‌ها را ملزم می‌کند در جدال‌ها و کشمکش‌های دنیا کاملاً بی‌طرف بمانند .‏ —‏ اِشَعْیا ۲ :‏ ۲ -‏ ۴ ؛‏ ۹ :‏ ۶ ،‏ ۷ .‏ 
 پاداشی ابدی برای تابعان وفادار 
 ‏ چرا تابعان وفادار مسیح از آینده هراسی ندارند ؟‏ 
 تابعان وفادار مسیح ،‏ « پادشاه پادشاهان » از آینده هراسی ندارند .‏ 
 زیرا با اشتیاق تمام در انتظار معجزات خیره‌کنندهٔ او چشم به آینده دوخته‌اند تا شاهد نمایشی از قدرت فوق‌العاده و مافوق بشری پادشاهشان باشند .‏ 
 (‏ مکاشفه ۱۹ :‏ ۱۱ –‏ ۲۰ :‏ ۳ ؛‏ متّیٰ ۲۴ :‏ ۳۰‏ )‏ باقی‌ماندگان « اَبنای [ مسح‌شدهٔ ] ملکوت » با وفاداری و شوق تمام منتظر دریافت اجر گرانقدر خود هستند که در مسند پادشاهی به همراه سَروَرشان مسیح در آسمان حکومت کنند .‏ 
 (‏ متّیٰ ۱۳ :‏ ۳۸ ؛‏ لوقا ۱۲ :‏ ۳۲‏ )‏ و « گوسفندان دیگر » مسیح نیز وفادارانه منتظرند پادشاهشان آن‌ها را تأیید کرده ،‏ بگوید :‏ « بیایید ای برکت‌یافتگان از پدر من و [ برکات بهشتی و زمینی ] ملکوتی را که از ابتدای عالَم برای شما آماده شده است ،‏ به میراث گیرید .‏ » 
 (‏ یوحنّا ۱۰ :‏ ۱۶ ؛‏ متّیٰ ۲۵ :‏ ۳۴‏ )‏ با این توصیف ،‏ امید داریم که همهٔ تابعان ملکوت با قاطعیت تمام از خدمت وفادارانه به مسیح پادشاه دست نکشند .‏ 
 ‏ [ پاورقی ]‏ 
 برای اطلاعات بیشتر لطفاً به کتاب « استدلال از روی نوشته‌های مقدّس » (‏ انگل‍ .‏ )‏ 
 تحت عنوان فرعی « چرا شاهدان یَهُوَه معتقدند ملکوت خدا در سال ۱۹۱۴ برقرار شده است ؟‏ » 
 صفحات ۹۵ -‏ ۹۷ رجوع کنید .‏ 
 چاپ شاهدان یَهُوَه .‏ 
 توضیح دهید 
 ‏ • چرا مسیح مستحق وفاداری ماست ؟‏ 
 ‏ • تابعان مسیح چگونه وفاداری خود را به او ثابت می‌کنند ؟‏ 
 ‏ • چرا می‌خواهیم به مسیح پادشاه وفادار بمانیم ؟‏ 
 ‏ [ کادر در صفحهٔ ۳۲ ]‏ 
 چندی دیگر از خصوصیات برجستهٔ مسیح 
 عدم طرفداری ‏ —‏ یوحنّا ۴ :‏ ۷ -‏ ۳۰‏ .‏ 
 رحمت ‏ —‏ متّیٰ ۹ :‏ ۳۵ -‏ ۳۷ ؛‏ ۱۲ :‏ ۱۸ -‏ ۲۱ ؛‏ مَرقُس ۶ :‏ ۳۰ -‏ ۳۴‏ .‏ 
 محبت و از خودگذشتگی ‏ —‏ یوحنّا ۱۳ :‏ ۱ ؛‏ ۱۵ :‏ ۱۲ -‏ ۱۵‏ .‏ 
 وفاداری ‏ —‏ متّیٰ ۴ :‏ ۱ -‏ ۱۱ ؛‏ ۲۸ :‏ ۲۰ ؛‏ مَرقُس ۱۱ :‏ ۱۵ -‏ ۱۸‏ .‏ 
 همدردی ‏ —‏ مَرقُس ۷ :‏ ۳۲ -‏ ۳۵ ؛‏ لوقا ۷ :‏ ۱۱ -‏ ۱۵ ؛‏ عبرانیان ۴ :‏ ۱۵ ،‏ ۱۶‏ .‏ 
 ملایمت و شکیبایی ‏ —‏ متّیٰ ۱۵ :‏ ۲۱ -‏ ۲۸‏ .‏ 
 ‏ [ تصویر در صفحهٔ ۳۰ ]‏ 
 با محبت به یکدیگر از « شریعت مسیح » اطاعت کرده ،‏ به آن وفادار می‌مانیم 
 ‏ [ تصاویر در صفحهٔ ۳۲ ]‏ 
 آیا خصوصیات مسیح شما را ترغیب نمی‌کند به او خدمت کنید ؟‏ 
 آیا خود را برای نجات آماده کرده‌اید ؟‏ 
 ‏ « تو و تمامی اهل خانه‌ات به کشتی در آیید ،‏ زیرا تو را در این عصر به حضور خود عادل دیدم .‏ » —‏ پیدایش ۷ :‏ ۱ .‏ 
 ‏ یَهُوَه خدا در روزگار نوح چه ترتیبی برای نجات عابدان خود فراهم کرد ؟‏ 
 در روزگار نوح ،‏ یَهُوَه خدا « طوفان را بر عالَم بی‌دینان آورد » ولی برای نجات عابدان خود ترتیبی نیز فراهم کرد .‏ 
 (‏ ۲پِطْرُس ۲ :‏ ۵‏ )‏ خدای حقیقی برای تضمین بقا و نجات بشر از طوفانی جهانی به نوح دستوراتی مشخص برای ساختن یک کشتی جعبه‌مانند داد .‏ 
 (‏ پیدایش ۶ :‏ ۱۴ -‏ ۱۶ )‏ نوح نیز بی‌درنگ اطاعت کرده ،‏ درست همان طور که از خادمان وفادار یَهُوَه انتظار می‌رود رفتار کرد .‏ 
 زیرا می‌خوانیم که :‏ « نوح چنین کرد و به هرچه خدا او را امر فرمود ،‏ عمل نمود .‏ » 
 امروزه ما انسان‌ها زندگی خود را تا حدّی مدیون اطاعت نوح هستیم .‏ —‏ پیدایش ۶ :‏ ۲۲ .‏ 
 ۲ ،‏ ۳ .‏ 
 الف )‏ معاصران نوح با مشاهدهٔ کارهای او چه عکس‌العملی از خود نشان می‌دادند ؟‏ 
 ب )‏ نوح با چه اطمینانی وارد کشتی شد ؟‏ 
 ساختن چنین کشتی عظیمی کار ساده‌ای نبود .‏ 
 به احتمال زیاد خیلی از مردم از دیدن آنچه نوح و خانواده‌اش می‌کردند به حیرت افتاده بودند .‏ 
 با این حال حیرت و تحسین مردم آن‌ها را متقاعد نساخت که نجاتشان به ورود آن‌ها به کشتی نوح وابسته بود تا اینکه بالاخره صبر خدا به سر رسید و آن دنیا و ساکنان شریرش را از پهنهٔ زمین محو ساخت .‏ —‏ پیدایش ۶ :‏ ۳ ؛‏ ۱پِطْرُس ۳ :‏ ۲۰‏ .‏ 
 ساختن کشتی کار بزرگی بود و چندین دهه طول کشید .‏ 
 پس از اینکه به اتمام رسید ،‏ یَهُوَه به نوح و خانواده‌اش گفت :‏ « تو و تمامی اهل خانه‌ات به کشتی در آیید ،‏ زیرا تو را در این عصر به حضور خود عادل دیدم .‏ » 
 نوح به سخنان یَهُوَه اعتماد و به ایمان عمل کرد .‏ 
 کتاب مقدّس می‌گوید :‏ « نوح و پسرانش و زنش و زنان پسرانش با وی .‏ .‏ .‏ 
 به کشتی در آمدند .‏ » 
 سپس یَهُوَه در را از عقب عابدانش بست تا داخل کشتی در امان بمانند .‏ 
 سرانجام وقتی طوفان آغاز شد و آب تمامی زمین را فرا گرفت ،‏ درستی سخنان نوح ثابت شد که می‌گفت آن کشتی تنها راه قابل‌اعتماد برای نجات یافتن بود .‏ —‏ پیدایش ۷ :‏ ۱ ،‏ ۷ ،‏ ۱۰ ،‏ ۱۶ .‏ 
 شباهت دوران نوح با دنیای امروز 
 ۴ ،‏ ۵ .‏ 
 الف )‏ عیسی دوران حضور نامرئی خود را به چه تشبیه کرد ؟‏ 
 ب )‏ چه شباهتی میان دوران نوح و دوران ما دیده می‌شود ؟‏ 
 عیسی پیشگویی کرد :‏ « چنانکه ایّام نوح بود ،‏ ظهور پسر انسان نیز چنان خواهد بود .‏ » 
 (‏ متّیٰ ۲۴ :‏ ۳۷‏ )‏ منظور عیسی از آن سخن این بود که طی دوران حضور نامرئی او اوضاع جهانی مانند وضعیت روزگار نوح می‌شود .‏ 
 با یک نگاه به دنیای اطرافمان به سرعت به درستی سخنان عیسی پی می‌بریم .‏ 
 درست مثل دوران باستان ،‏ امروزه نیز از سال ۱۹۱۹ پیامی مثل پیام نوح به گوش مردم تمام ملت‌ها رسیده است .‏ 
 با گذشت زمان به جرأت می‌توان گفت که عکس‌العمل مردم این دوران با عکس‌العمل مردم دوران نوح هیچ تفاوتی نداشته است .‏ 
 یَهُوَه با آوردن طوفان ،‏ دنیای « پر از ظلم » آن زمان را به جزای اَعمال خشونت‌بارش رساند .‏ 
 (‏ پیدایش ۶ :‏ ۱۳ )‏ اما رفتار نوح و خانواده‌اش بر هیچ کس پوشیده نبود و همه می‌دیدند که آن‌ها هیچ سهمی در خشونت و رفتار ظالمانهٔ آن دوران نداشتند بلکه در صلح و آرامش مشغول ساختن کشتی بودند .‏ 
 در اینجا نیز شباهتی بین دوران نوح و دوران ما دیده می‌شود .‏ 
 مردم صادق این دوران نیز می‌توانند تفاوت ‹ میان عادلان و شریران و میان کسانی که خدا را خدمت می‌نمایند و کسانی که او را خدمت نمی‌نمایند ،‏ تشخیص دهند .‏ › 
 (‏ مَلاکی ۳ :‏ ۱۸ )‏ آنانی که بدون تعصب و غرض اَعمال و رفتار شاهدان یَهُوَه را مشاهده می‌کنند زود متوجه صداقت ،‏ مهربانی ،‏ صلحجویی و سخت‌کوشی آن‌ها می‌شوند و براحتی می‌توانند به دلیل این خصوصیات قوم خدا را از مردم دیگر تشخیص دهند .‏ 
 شاهدان یَهُوَه نیز از هر گونه خشونت دوری می‌کنند و اجازه می‌دهند عامل هدایت‌کنندهٔ زندگی‌شان روح یَهُوَه باشد نه ظلم به دیگران .‏ 
 بدین علّت صلح و آرامش در میانشان حکمفرما است و فقط در راه درست گام برمی‌دارند .‏ —‏ اِشَعْیا ۶۰ :‏ ۱۷ .‏ 
 ۶ ،‏ ۷ .‏ 
 الف )‏ مردم دوران نوح چه حقیقت بزرگی را درک نکردند و طرز فکر آن‌ها چه شباهتی به طرز فکر مردم امروز دارد ؟‏ 
 ب )‏ چه نمونه‌هایی نشان می‌دهد که مردم فرق بین شاهدان یَهُوَه و مردم مذاهب دیگر را تشخیص می‌دهند ؟‏ 
 حقیقت بزرگی را که معاصران نوح درک نکردند این بود که نوح از حمایت الٰهی برخوردار بود و هر چه می‌کرد به دستور خدا می‌کرد .‏ 
 و همین عدم درک باعث می‌شد پیامی را که نوح موعظه می‌کرد جدّی نگیرند و به هشدارهای او بی‌اعتنایی کنند .‏ 
 امروزه چطور ؟‏ 
 امروزه نیز می‌بینیم که اکثر مردم با مشاهدهٔ رفتار و کارهای شاهدان یَهُوَه تحت تأثیر قرار می‌گیرند ولی متأسفانه نه بشارت را می‌پذیرند نه هشدارهای کتاب مقدّس را جدّی می‌گیرند .‏ 
 بارها شده است که همسایگانمان ،‏ کارفرمایمان یا اقواممان ما را از بابت خصوصیات و اخلاق خوبمان تحسین می‌کنند ولی بعد می‌گویند « حیف که شاهد یَهُوَه است !‏ » 
 این گونه افراد نمی‌توانند تشخیص دهند که هدایت روح خداست که خصوصیاتی مانند محبت ،‏ صلح ،‏ مهربانی ،‏ نیکویی ،‏ حلم و خویشتن‌داری را در شاهدان یَهُوَه به وجود می‌آورد .‏ 
 (‏ غَلاطیان ۵ :‏ ۲۲ -‏ ۲۵‏ )‏ اگر می‌توانستند تشخیص دهند پیام شاهدان را جدّی می‌گرفتند .‏ 
 برای مثال ،‏ در روسیه شاهدان یَهُوَه در محلّی مشغول ساختن یک سالن ملکوت بودند که مردی از راه رسید و با یکی از کارگران شروع به صحبت کرد .‏ 
 این مرد با تعجب گفت :‏ « تا به حال چنین کارگران و محل ساختمانی‌ای ندیده بودم .‏ 
 نه کسی سیگار می‌کشد نه بددهنی می‌کند .‏ 
 هیچ کس هم مست نیست !‏ 
 نکند شما شاهدان یَهُوَه باشید ؟‏ » 
 کارگر جواب داد :‏ « اگر بگویم ما شاهدان یَهُوَه نیستیم باورتان می‌شود ؟‏ » 
 آن مرد بی‌درنگ جواب داد :‏ « اصلاً .‏ » 
 در یک شهر دیگر در روسیه ،‏ شهردار شهر با دیدن پروژهٔ ساختمانی سالن ملکوت ،‏ خیلی تحت تأثیر فعالیت شاهدان یَهُوَه قرار گرفت .‏ 
 وی گفت که سابقاً تصوّر می‌کرد ادیان و مذاهب فرق چندانی با یکدیگر ندارند ولی پس از اینکه فداکاری‌ها و زحمات شاهدان یَهُوَه را در عمل به چشم خود دید ،‏ فکرش را عوض کرد .‏ 
 این‌ها فقط دو نمونه از مواردی‌اند که ثابت می‌کنند شاهدان یَهُوَه با افراد و مذاهبی که معیار کتاب مقدّس را حفظ نمی‌کنند بسیار تفاوت دارند .‏ 
 ‏ نجات یافتن از نابودی سیستم شریر جهانی به چه چیز بستگی دارد ؟‏ 
 در سال‌های آخر « عالَمِ قدیم » که خدا با طوفان از بین برد نوح « واعظِ عدالت » بود ،‏ یعنی به خدا و راه‌های او شهادت می‌داد .‏ 
 (‏ ۲پِطْرُس ۲ :‏ ۵‏ )‏ در این دوران پایانی سیستم شریر جهانی نیز قوم یَهُوَه سخت مشغول موعظهٔ بشارت و آشنا کردن مردم با معیارهای والای اوست و راه نجات را که به دنیایی جدید ختم می‌شود به آن‌ها نشان داده است .‏ 
 (‏ ۲پِطْرُس ۳ :‏ ۹ -‏ ۱۳‏ )‏ در زمان نوح شرط نجات یافتن از طوفان جهانی ورود به درون کشتی بود .‏ 
 یعنی اگر نوح و خانواده‌اش وارد آن کشتی نمی‌شدند نجات یافتنشان غیرممکن بود .‏ 
 امروز نیز اگر کسی بخواهد نجات یابد باید ایمان آورد و وفادار بوده ،‏ به بخش مرئی و زمینی سازمان عالمگیر یَهُوَه ملحق شود .‏ 
 ایمان برای نجات واجب است 
 ۹ ،‏ ۱۰ .‏ 
 اگر شخص بخواهد از نابودی نظام شیطان نجات یابد چرا لازم است ایمان داشته باشد ؟‏ 
 نابودی این دنیای تحت سلطهٔ شیطان بسیار نزدیک است .‏ 
 پس شخص برای نجات یافتن از آن واقعهٔ هولناک چه باید بکند ؟‏ 
 (‏ ۱یوحنّا ۵ :‏ ۱۹‏ )‏ وی اوّل باید تشخیص دهد که به محافظت و مراقبت خدا نیازمند است .‏ 
 سپس باید چنین محافظت و مراقبتی را بپذیرد .‏ 
 مردم دوران نوح چنان سرگرم امور زندگی روزمرهٔ خود بودند که مصیبتی را که در انتظارشان بود نمی‌دیدند تا نیاز به کمک و محافظت الٰهی را حس کنند .‏ 
 آن‌ها به سخنان خدا اصلاً ایمان نداشتند .‏ 
 برعکس آنان ،‏ نوح و خانواده‌اش نیاز شدیدی به محافظت و نجات از طرف خدا حس می‌کردند .‏ 
 در ضمن به سلطان عالَم ،‏ یَهُوَه خدا ،‏ کاملاً ایمان داشتند .‏ 
 پولُس رسول در مورد ایمان حقیقی به خدا نوشت :‏ « بدون ایمان تحصیل رضامندی [ یَهُوَه ] محال است ،‏ زیرا هر که تقرّب به خدا جوید ،‏ لازم است که ایمان آورد بر اینکه او هست و جویندگان خود را [ اجر ] می‌دهد .‏ » 
 پولُس سپس به ایمان نوح اشاره کرده ،‏ می‌گوید :‏ « به ایمان نوح چون در بارهٔ اموری که تا آن وقت دیده نشده ،‏ الهام یافته بود ،‏ خداترس شده ،‏ کشتی‌ای به جهت اهل خانهٔ خود بساخت و به آن ،‏ دنیا را ملزم ساخته ،‏ وارث آن عدالتی که از ایمان است گردید .‏ » —‏ عبرانیان ۱۱ :‏ ۶ ،‏ ۷‏ .‏ 
 ‏ از ترتیباتی که یَهُوَه در دوران باستان برای نجات و محافظت فراهم کرده بود چه یاد می‌گیریم ؟‏ 
 اگر واقعاً بخواهیم از پایان نظام شیطانی حاکم بر دنیا جان سالم بدر بریم تنها آگاهی داشتن از این که روزی سیستم شیطان به نابودی می‌رسد کافی نخواهد بود .‏ 
 باید از آن فراتر رفته ،‏ به خدا ایمان بورزیم و از هر ترتیباتی که برای نجات عابدانش فراهم کرده است استفاده کنیم .‏ 
 همچنین ،‏ باید به فدیهٔ پسر خدا ،‏ عیسی مسیح نیز ایمان بیاوریم .‏ 
 (‏ یوحنّا ۳ :‏ ۱۶ ،‏ ۳۶‏ )‏ نباید فراموش کنیم که فقط کسانی نجات یافتند که داخل کشتی بودند .‏ 
 در اسرائیل باستان نیز شهرهایی بود به نام شهرهای ملجأ یا نجات که مثل کشتی نوح همین نقش حفاظت را ایفا می‌کرد .‏ 
 در آن دوران ،‏ اگر شخصی نادانسته مرتکب قتل می‌شد می‌توانست به یکی از این شهرهای ملجأ بگریزد و از انتقام اقوام مقتول در امان باشد .‏ 
 البته اگر چنین شخصی می‌خواست زنده بماند چاره‌ای جز ماندن در آن شهر نداشت .‏ 
 تنها زمانی می‌توانست آن شهر را ترک کند که کاهن اعظمِ وقت فوت می‌کرد .‏ 
 (‏ اعداد ۳۵ :‏ ۱۱ -‏ ۳۲ )‏ نمونه‌ای دیگر از نجات الٰهی دهمین بلای مصر است .‏ 
 این بلا زمانی که موسی و اسرائیلیان هنوز در مصر بودند بر سر مصریان آمد .‏ 
 در آن مصیبت نخست‌زادگان مصریان کشته شدند ولی نخست‌زادگان اسرائیلیان زنده ماندند .‏ 
 چرا ؟‏ 
 زیرا یَهُوَه به موسی از قبل چنین اخطار داده بود :‏ « [ اسرائیلیان ] از خون آن [ قربانی ] بگیرند ،‏ و آن را بر هر دو قایمه ،‏ و سردر خانه که در آن ،‏ آن را می‌خورند ،‏ بپاشند .‏ .‏ .‏ .‏ 
 و کسی از شما از در خانهٔ خود تا صبح بیرون نرود .‏ » 
 (‏ خروج ۱۲ :‏ ۷ ،‏ ۲۲ )‏ با وجود چنین اخطار واضحی کدام نخست‌زادهٔ اسرائیلی جرأت می‌کرد از در خانه‌ای که خون قربانی را بر باهوها و سردر پاشیده بودند بیرون رود ؟‏ 
 ‏ هر کس چه سؤالی باید از خود بپرسد و چرا ؟‏ 
 با این تفاصیل بسیار حیاتی است که وضعیت روحانی خود را به دقت بررسی کنیم .‏ 
 باید با خود روراست بوده ،‏ ببینیم که آیا واقعاً از ترتیباتی که یَهُوَه برای محافظت و مراقبت روحانی فراهم دیده است استفاده می‌کنیم ؟‏ 
 واقعیت انکارناپذیر این است که وقتی مصیبت عظیم آغاز شود آنانی که برای محافظت روحانی به یَهُوَه پناه نبرده‌اند اشک پشیمانی و اندوه خواهند ریخت ،‏ اما خادمان یَهُوَه اشک شادی و سپاس .‏ 
 اصلاحات تدریجی ما را آماده می‌کنند 
 ‏ الف )‏ اصلاحات سازمانی چه برکاتی به همراه داشته است ؟‏ 
 ب )‏ بعضی از اصلاحاتی را که به مرور زمان به وجود آمده است تعریف کنید .‏ 
 طی سالیان گذشته یَهُوَه اصلاحاتی را در بخش زمینی سازمانش به وجود آورده است اما به مرور زمان .‏ 
 این اصلاحات ،‏ سازمانی را که برای محافظت روحانی ما بر پا کرده است مزیّن ،‏ مستحکم و پرتوان‌تر ساخته‌اند .‏ 
 برای مثال از دههٔ ۱۸۷۰ تا سال ۱۹۳۲ پیران جماعت و شمّاسان را اعضای جماعت با رأی دادن انتخاب می‌کردند .‏ 
 در سال ۱۹۳۲ رأی دادن به پیران جماعت متوقف شد و به جای آن اعضای جماعت باید تنها اعضای کمیتهٔ خدمت را به دستیاری مدیر خدمت که از طرف سازمان منصوب شده بود انتخاب می‌کردند .‏ 
 در سال ۱۹۳۸ ترتیباتی دیگر جانشین رأی‌گیری در جماعت شد .‏ 
 پس از آن همهٔ خادمان جماعت از طرف سازمان منصوب می‌شدند .‏ 
 جماعات از سال ۱۹۷۲ برادرانی را به عنوان پیران جماعت و خادمان کمکی توصیه می‌کنند .‏ 
 هیئت اداره‌کننده نیز ،‏ چنانچه موافق باشد ،‏ برادران توصیه‌شده را به طریق تئوکراتیک و کتباً به سمت‌های سرپرستی و خادم کمکی منصوب می‌کند .‏ 
 از آن تاریخ به بعد نقش هیئت اداره‌کننده رفته‌رفته مهم‌تر و مسئولیت‌های آن سنگین‌تر شده است .‏ 
 از این رو تغییرات دیگری برای سهولت کار ترتیب داده شده است .‏ 
 ‏ در سال ۱۹۵۹ چه برنامهٔ آموزشی فعالیت خود را آغاز کرد ؟‏ 
 در سال ۱۹۵۰ پس از بررسی دقیق محتوای مزمور ۴۵ :‏ ۱۶ یک برنامهٔ آموزشی جدید طرح‌ریزی شد و مدتی بعد به مرحلهٔ اجرا رسید که تا امروز نیز ادامه داشته است .‏ 
 در آن آیه می‌خوانیم :‏ « به عوض پدرانت پسرانت خواهند بود و ایشان را بر تمامی جهان سروران خواهی ساخت .‏ » 
 پیرانی که دوره‌های آموزشی این برنامه را می‌گذرانند مشخصاً برای هدایت جماعات مجهز می‌شوند .‏ 
 کلاً پیران هم برای وظایف روحانی و تئوکراتیک کنونی آموزش می‌بینند هم برای وظایف دوران بعد از حارمَجِدّون .‏ 
 (‏ مکاشفه ۱۶ :‏ ۱۴ ،‏ ۱۶‏ )‏ این برنامهٔ آموزشی مدرسهٔ خدمت ملکوت نام دارد و در سال ۱۹۵۹ فعالیت خود را آغاز کرد .‏ 
 در آن زمان این دورهٔ آموزشی یک ماه به طول می‌انجامید و فقط به آموزش خادمان جماعت که امروز سرپرستان مسئول جماعت خوانده می‌شوند محدود می‌شد .‏ 
 امروزه هم پیران جماعت و هم خادمان کمکی در این دورهٔ آموزشی شرکت می‌کنند .‏ 
 پس از گذراندن هر دوره از این برنامهٔ آموزشی ،‏ این برادران می‌توانند شاهدان یَهُوَه دیگر را در جماعت‌های خود آموزش دهند .‏ 
 در نتیجه ایمان همهٔ خواهران و برادران قوی‌تر می‌شود و در خدمت خود به عنوان اعلام‌کنندهٔ بشارت ملکوت مهارت بیشتری کسب می‌کنند .‏ —‏ مَرقُس ۱۳ :‏ ۱۰‏ .‏ 
 ‏ پاکی جماعت مسیحی از کدام دو راه تضمین می‌شود ؟‏ 
 هر کس که بخواهد به جماعت مسیحی ملحق شود لازم است شرایطی را دارا باشد .‏ 
 طبیعی است که شرایط موجود از ورود مسخره‌کنندگان به جماعت جلوگیری کند .‏ 
 در دوران نوح نیز چنین شد زیرا در کشتی نوح جایی برای استهزاکنندگان وجود نداشت .‏ 
 (‏ ۲پِطْرُس ۳ :‏ ۳ -‏ ۷‏ )‏ بخصوص از سال ۱۹۵۲ شاهدان یَهُوَه ترتیباتی جدید را در جماعت به اجرا گذاشته‌اند که تحت آن خطاکارانی که از توبه کردن امتناع می‌ورزند از جماعت اخراج می‌شوند .‏ 
 ولی اگر خطاکاری حقیقتاً توبه کند به وی کمک می‌شود ‹ برای پای‌های خود راه‌های راست بسازد .‏ › —‏ عبرانیان ۱۲ :‏ ۱۲ ،‏ ۱۳ ؛‏ امثال ۲۸ :‏ ۱۳ ؛‏ غَلاطیان ۶ :‏ ۱‏ .‏ 
 ‏ قوم یَهُوَه در چه وضعیت روحانی به سر می‌برند ؟‏ 
 هرگز نباید از نظر دور داشت که موفقیت قوم یَهُوَه تصادفی نیست و نباید از رونق و سعادت روحانی آن‌ها تعجب کرد .‏ 
 چرا که یَهُوَه توسط نبی خود ،‏ اِشَعْیا گفت :‏ « هان بندگان من خواهند خورد اما شما گرسنه خواهید بود اینک بندگانم خواهند نوشید اما شما تشنه خواهید بود .‏ 
 همانا بندگانم شادی خواهند کرد اما شما خجل خواهید گردید .‏ 
 اینک بندگانم از خوشی دل ،‏ ترنّم خواهند نمود ،‏ اما شما از کدورت دل ،‏ فریاد خواهید نمود و از شکستگی روح ،‏ ولوله خواهید کرد .‏ » 
 (‏ اِشَعْیا ۶۵ :‏ ۱۳ ،‏ ۱۴ )‏ یَهُوَه انبوهی از غذای مقوّی و سالم روحانی را به موقع برای قومش فراهم نموده است و با این کار به تغذیه و تقویت روحانی ما تداوم بخشیده است .‏ —‏ متّیٰ ۲۴ :‏ ۴۵‏ .‏ 
 خود را برای نجات آماده سازید 
 ‏ چه چیزی به ما کمک می‌کند برای نجات خود را آماده سازیم ؟‏ 
 در این دوران ما ،‏ بیش از هر زمان دیگر در تاریخ باید « ملاحظهٔ یکدیگر را بنماییم تا به محبت و اَعمال نیکو ترغیب نماییم .‏ 
 و از با هم آمدن در جماعت غافل نشویم چنانکه بعضی را عادت است ،‏ بلکه یکدیگر را نصیحت کنیم .‏ » 
 (‏ عبرانیان ۱۰ :‏ ۲۳ -‏ ۲۵‏ )‏ امروزه بیش از ۹۸٬۰۰۰ جماعت در دنیا وجود دارد .‏ 
 اگر در یکی از این جماعات بمانیم و در آنجا فعالیت کنیم مسلّماً خود را برای نجات آماده خواهیم کرد .‏ 
 در این صورت می‌توانیم با کوشش مداوم « انسانیت تازه » را به تن کنیم و از حمایت اعضای دیگر جماعت برخوردار شویم .‏ 
 در این حین می‌توانیم همچنان طریق و ترتیبات نجات یَهُوَه را با غیرت تمام به مردم آموزش دهیم .‏ —‏ اَفَسُسیان ۴ :‏ ۲۲ -‏ ۲۴ ؛‏ کُولُسیان ۳ :‏ ۹ ،‏ ۱۰ ؛‏ ۱تیموتاؤس ۴ :‏ ۱۶‏ .‏ 
 ‏ شخصاً چرا مصمم شده‌اید در جماعت مسیحی بمانید ؟‏ 
 شیطان و دنیای پلیدش سخت می‌کوشند ما را از جماعت مسیحی جدا کنند .‏ 
 اما اگر بخواهیم می‌توانیم همیشه در آن بمانیم و از نابودی این سیستم شریر شیطانی جان سالم بدر بریم .‏ 
 امید است محبت ما به یَهُوَه و قدردانی ما از همهٔ موهبات او باعث شود با عزم تمام در مقابل شیطان مقاومت کنیم .‏ 
 اگر همیشه به برکاتی که در دست داریم فکر کنیم در عزم خود راسخ می‌مانیم و سست نمی‌شویم .‏ 
 در مقالهٔ بعدی به بعضی از این برکات توجه خواهیم کرد .‏ 
 پاسخ شما چیست ؟‏ 
 ‏ • دوران ما چه شباهتی به دوران نوح دارد ؟‏ 
 ‏ • برای نجات یافتن چه خصوصیاتی لازم است ؟‏ 
 ‏ • یَهُوَه با چه اصلاحات تدریجی ما را از لحاظ روحانی بیش از پیش محافظت می‌کند ؟‏ 
 ‏ • شخصاً چه می‌توانیم بکنیم تا خود را برای نجات آماده سازیم ؟‏ 
 ‏ [ تصویر در صفحهٔ ۸ ]‏ 
 معاصران نوح هشدارهای وی را جدّی نگرفتند 
 ‏ [ تصویر در صفحهٔ ۹ ]‏ 
 جدّی گرفتن اخطارهای خدا به نفع ما است 
 ‏ [ تصویر در صفحهٔ ۱۰ ]‏ 
 مدرسهٔ خدمت ملکوت چه مقصودی را دنبال می‌کند ؟‏ 
 ‏ [ تصویر در صفحهٔ ۱۱ ]‏ 
 زمانه خطیر است و باید نزدیک جماعت مسیحی ماند 
 شادی‌های گام برداشتن در کمال وفاداری 
 ‏ ‹ برکت یَهُوَه دولتمند می‌سازد ،‏ و هیچ زحمت بر آن نمی‌افزاید .‏ › —‏ امثال ۱۰ :‏ ۲۲ .‏ 
 ۱ ،‏ ۲ .‏ 
 چرا باید مواظب باشیم ذهن خود را بیش از حد به آینده مشغول نکنیم ؟‏ 
 یک فیلسوف آمریکایی در مورد دیدگاه انسان‌ها نسبت به آینده می‌نویسد :‏ « ما انسان‌ها آنقدر شیفته و مجذوب آینده‌ایم که نمی‌توانیم موقعیت‌ها و فرصت‌های زندگی کنونی خود را ببینیم .‏ » 
 نمونه‌ای از این نوع طرز فکر را می‌توان در کودکان و نوجوانان دید .‏ 
 آن‌ها اغلب فکر و ذکرشان چنان مشغول آینده و دوران بزرگسالی است که مزایا و فرصت‌های دوران کودکی و نوجوانی را فراموش می‌کنند .‏ 
 و وقتی به خود می‌آیند که دیر شده است و فرصت‌هایی را از دست داده‌اند .‏ 
 عابدان یَهُوَه نیز از این نوع غفلت و طرز فکر در امان نیستند .‏ 
 با آوردن مثالی خواهیم دید که ما نیز ممکن است در دام چنین طرز فکر غلطی بیفتیم .‏ 
 بدیهی است که همهٔ ما مشتاقیم روزی بهشت زمینی را که یَهُوَه وعده داده است ببینیم .‏ 
 بی‌صبرانه منتظر آن روزی هستیم که دیگر اثری از بیماری ،‏ سالمندی ،‏ درد و سختی دیده نشود .‏ 
 نگرش به آینده خوب است اما فکر ما ممکن است چنان مشغول برکات آینده باشد که برکات روحانی کنونی را کاملاً نادیده بگیریم .‏ 
 آیا جای تأسف نیست اگر کسی از ما در دام چنین طرز فکری گرفتار شود ؟‏ 
 اگر افکارمان به آن جهت کشانده شود بسیار دلسرد می‌شویم .‏ 
 یأس و دلسردی نیز ‹ باعث بیماری دل می‌شود زیرا امیدها و آرزوهایمان بیش از آنکه انتظار داشتیم به تعویق افتاده‌اند .‏ › 
 (‏ امثال ۱۳ :‏ ۱۲ )‏ در چنین وضعیت روحی ،‏ مشکلات و سختی‌های زندگی به آسانی ما را در گرداب اندوه و دل به حال خود سوختن گرفتار می‌سازند .‏ 
 به جای اینکه به فکر چاره باشیم که چگونه با موقعیت نامساعد زندگی کنار بیاییم ،‏ آه و ناله سر می‌دهیم و شروع می‌کنیم به گله و شکایت .‏ 
 اگر به جای این کارها حواس خود را بر برکاتی که داریم متمرکز کنیم دچار چنین وضعیت اندوهگینی نخواهیم شد .‏ 
 ‏ در این مقاله چه نکته‌ای را مورد بررسی قرار خواهیم داد ؟‏ 
 امثال ۱۰ :‏ ۲۲ می‌گوید :‏ « برکت خداوند دولتمند می‌سازد ،‏ و هیچ زحمت بر آن نمی‌افزاید .‏ » 
 یَهُوَه قوم خود را امروزه رونق و سعادت روحانی بسیار داده است .‏ 
 پس آیا نباید اکنون سعادت روحانی خادمان یَهُوَه را برکت دانسته ،‏ شاد باشیم ؟‏ 
 بیایید در اینجا نگاهی به این ثروت و سعادت روحانی بیندازیم و ببینیم شخصاً از آن چه بهره‌ای برده‌ایم .‏ 
 خوب است گاهی کمی تأمّل کرده ،‏ به برکات و الطافی فکر کنیم که یَهُوَه نصیب ‹ مرد عادل کرده است چون که وی در کمال خود گام برمی‌دارد .‏ › 
 یادآوری این برکات باعث می‌شود تسلیم مشکلات نشویم ،‏ بلکه با قوّت هر چه تمام‌تر پدر آسمانی‌مان را با دلی خوش و شاد خدمت کنیم .‏ —‏ امثال ۲۰ :‏ ۷ .‏ 
 برکاتی که به سعادت ما انجامیده‌اند 
 ۴ ،‏ ۵ .‏ 
 کدام تعلیم کتاب مقدّس است که خصوصاً برای شما گیرایی دارد و چرا ؟‏ 
 دانش و درکی صحیح از تعالیم کتاب مقدّس .‏ 
 کلیساهای جهان مسیحیت مدعی‌اند که به کتاب مقدّس ایمان دارند .‏ 
 اما در مورد محتوای تعالیم آن هیچ گونه توافقی میانشان دیده نمی‌شود .‏ 
 اغلب ،‏ حتی در میان اعضای یک مذهب نیز در مورد تعالیم حقیقی کتاب مقدّس اختلاف نظر وجود دارد .‏ 
 واقعاً که چه تفاوت فاحشی میان این دسته از مردم و خادمان یَهُوَه !‏ 
 با وجود تفاوت‌های ملیتی ،‏ فرهنگی و نژادی ،‏ ما شاهدان یَهُوَه فقط خدایی را می‌پرستیم که به نام می‌شناسیم .‏ 
 برای ما این خدا جزو تثلیث اسرارآمیز نیست که ناشناختنی باشد .‏ 
 (‏ تثنیه ۶ :‏ ۴ ؛‏ مزمور ۸۳ :‏ ۱۸ ؛‏ مَرقُس ۱۲ :‏ ۲۹‏ )‏ در ضمن آگاهیم که بزرگ‌ترین سؤال عالَم یعنی اینکه آیا سلطنت عالمگیر یَهُوَه خدا به حق است یا خیر بزودی پاسخ داده خواهد شد .‏ 
 و می‌دانیم تا زمانی که به خدا وفاداریم شخصاً درگیر این مسئله هستیم .‏ 
 از وضعیت واقعی مردگان نیز بی‌خبر نیستیم و در خوف خدایی که انسان‌ها را در دوزخی آتشین می‌سوزاند یا آن‌ها را تا ابد در برزخ حبس می‌کند به سر نمی‌بریم .‏ —‏ جامعه ۹ :‏ ۵ ،‏ ۱۰ .‏ 
 علاوه بر آن ،‏ بسیار خوشحالیم که هستی و زندگی‌مان حاصل روند فرضیهٔ تکامل و تصادف کورکورانهٔ زمانه نیست .‏ 
 برعکس ،‏ خوشحالیم که خالق ما خداست و ما را با خصوصیاتی شبیه خصوصیات خود آفریده است .‏ 
 (‏ پیدایش ۱ :‏ ۲۶ ؛‏ مَلاکی ۲ :‏ ۱۰ )‏ آگاهی از این حقیقت مزمورنویس را به شعف آورده ،‏ بر آن داشت این کلام را به قلم آورد :‏ « تو را حمد خواهم گفت زیرا که به طور مهیب و عجیب ساخته شده‌ام .‏ 
 کارهای تو عجیب است و جان من این را نیکو می‌داند .‏ » —‏ مزمور ۱۳۹ :‏ ۱۴ .‏ 
 ۶ ،‏ ۷ .‏ 
 چه تغییرات و اصلاحاتی در زندگی خود یا دیگران دیده‌اید که نشان می‌دهد برکتی از طرف خدا بوده است ؟‏ 
 رهایی از عادات و اَعمال مضر .‏ 
 در مورد زیان دخانیات ،‏ افراط در مصرف مشروبات الکلی و بی‌بندوباری‌های جنسی هشدارهای زیادی در رسانه‌های خبری و گروهی به چشم می‌خورد .‏ 
 متأسفانه اکثر این هشدارها نادیده گرفته می‌شوند .‏ 
 اما چه می‌شود وقتی شخصی پاکدل پی می‌برد که این گونه اَعمال در نظر خدا بسیار ناپسندند و حتی از دیدن اعتیاد و گرایش ما به این‌ها ناراحت می‌شود ؟‏ 
 چرا چنین شخص صادقی ترغیب می‌شود این اَعمال و عادات مضر را از زندگی خود دور کند ؟‏ 
 (‏ اِشَعْیا ۶۳ :‏ ۱۰ ؛‏ ۱قُرِنتیان ۶ :‏ ۹ ،‏ ۱۰ ؛‏ ۲قُرِنتیان ۷ :‏ ۱ ؛‏ اَفَسُسیان ۴ :‏ ۳۰‏ )‏ با اینکه انگیزهٔ اصلی چنین شخصی خوشنود ساختن یَهُوَه خداست ،‏ در درازمدت به خود نیز فایده می‌رساند زیرا به تندرستی و آرامش اعصاب و افکار دست می‌یابد .‏ 
 ترک عادت و اعتیاد برای خیلی‌ها بسیار مشکل است .‏ 
 اما با وجود تمام سختی‌های آن هر ساله ده‌ها هزار نفر معتاد موفق به ترک این عادات مضر می‌شوند .‏ 
 سپس خود را به یَهُوَه وقف می‌کنند و در ملأ عام با تعمید گرفتن در آب نشان می‌دهند که اَعمال خداناپسندانه را از زندگی خود زدوده‌اند .‏ 
 آیا چنین موفقیت‌هایی تشویق‌کننده نیست ؟‏ 
 البته .‏ 
 دیدن تلاش‌های این عده ما را در راه و تصمیم خود مصمم‌تر می‌کند تا هیچ گاه خود را بردهٔ رفتار و اَعمال گناه‌آلود و زیان‌آور نسازیم .‏ 
 ‏ کدام نصیحت کتاب مقدّس به شادی و مسرّت خانواده می‌افزاید ؟‏ 
 زندگی خانوادگی شاد و مسرّت‌بخش .‏ 
 در خیلی از کشورها زندگی خانوادگی عدهٔ کثیری از مردم در حال از هم پاشیدن است .‏ 
 تعداد زیادی از ازدواج‌ها به طلاق می‌انجامد و حاصل اغلب آن‌ها فرزندانی است که مجبورند صدمات روحی ناشی از این جدایی را متحمّل شوند .‏ 
 در یکی از کشورهای اروپایی نزدیک به ۲۰ درصد خانواده‌های کشور را خانواده‌های تک‌ولی تشکیل می‌دهند .‏ 
 حال ،‏ یَهُوَه چگونه به ما کمک کرده است در این بخش از زندگی نیز در کمال گام برداریم ؟‏ 
 کافی است اَفَسُسیان ۵ :‏ ۲۲ –‏ ۶ :‏ ۴ را بخوانیم و ببینیم کلام خدا چه نصیحتی به شوهران ،‏ زنان و فرزندان داده است .‏ 
 وقتی خانواده‌ها به این نصیحت و نصایح دیگر کتاب مقدّس در این زمینه عمل می‌کنند پیوند زناشویی آن‌ها مستحکم‌تر می‌گردد ،‏ والدین بهتر می‌توانند فرزندانشان را تربیت کنند و شادی خانوادگی ایشان صدچندان می‌شود .‏ 
 آیا می‌توان این شادی را مدیون چیزی دیگر جز برکت خدا دانست ؟‏ 
 ۹ ،‏ ۱۰ .‏ 
 دیدگاه ما نسبت به آیندهٔ بشر چه تفاوتی با دیدگاه مردم دنیا دارد ؟‏ 
 اطمینان کامل از اینکه تمام سختی‌ها و مشکلات دنیا بزودی حل خواهند شد .‏ 
 با وجود پیشرفت‌های چشمگیر در علم و تکنولوژی و با وجود سعی و کوشش رهبران خیرخواه ،‏ مشکلات اصلی و عمدهٔ بشر هنوز لاینحل باقی مانده است .‏ 
 آقای کلائوز شْواب ،‏ بنیان‌گذار مجمع اقتصاد جهانی اخیراً اظهار کرد :‏ « فهرست مشکلات دنیا هر روز بلندتر و بلندتر می‌شود ولی وقت و فرصت رسیدگی به آن‌ها کوتاه‌تر و کوتاه‌تر .‏ » 
 وی در ادامهٔ اظهارات خود به « خطرات موجود مانند تروریسم ،‏ آلودگی محیط زیست و بی‌ثباتی مالی و اقتصادی که دیگر به مرز و بوم یک کشور محدود نمی‌شوند » اشاره کرده ،‏ چنین نتیجه‌گیری نمود :‏ « دنیای امروز ،‏ باید با واقعیت این دوره روبرو شود که اکنون بیش از هر زمان دیگر نیاز به اقدام همگانی ولی فوری و قاطع هست .‏ » 
 قرن بیست و یکم همچنان به سیر خود ادامه می‌دهد ولی آیندهٔ بشر هنوز تیره و تار به نظر می‌رسد .‏ 
 چقدر مایهٔ خوشنودی ماست بدانیم که یَهُوَه با برپایی ملکوت خود تحت پادشاهی مسیح تدارکی دیده است تا تمامی مشکلات بشر را حل کند !‏ 
 به وسیلهٔ همین ملکوت است که خدا « جنگ‌ها را تا اقصای جهان تسکین می‌دهد » یا خاموش می‌کند تا صلح فراگیر شود .‏ 
 (‏ مزمور ۴۶ :‏ ۹ ؛‏ ۷۲ :‏ ۷ )‏ پادشاه مسح‌شدهٔ آن ملکوت یعنی عیسی مسیح ‹ مسکین و فقیر را رهایی و جان آن‌ها را از ظلم و ستم فدیه خواهد داد .‏ › 
 (‏ مزمور ۷۲ :‏ ۱۲ -‏ ۱۴ )‏ تحت حکمرانی آن ملکوت دیگر هیچ کمبود مواد غذایی نخواهد بود و قحطی دیگر روی نخواهد داد .‏ 
 (‏ مزمور ۷۲ :‏ ۱۶ )‏ بلکه یَهُوَه « خدا هر اشکی را از چشمان ایشان پاک خواهد کرد .‏ 
 و بعد از آن موت نخواهد بود و ماتم و ناله و درد دیگر رو نخواهد نمود زیرا که چیزهای اوّل درگذشت .‏ » 
 (‏ مکاشفه ۲۱ :‏ ۴‏ )‏ در واقع این وعده‌ها باید بسیار ما را به وجد آورند زیرا ملکوتی که این برکات را نصیب ما خواهد کرد هم‌اکنون در آسمان برپا شده است و بزودی وارد عمل خواهد شد تا امور کرهٔ زمین را تحت کنترل خود و برای فایدهٔ ما به دست بگیرد .‏ —‏ دانیال ۲ :‏ ۴۴ ؛‏ مکاشفه ۱۱ :‏ ۱۵‏ .‏ 
 ۱۱ ،‏ ۱۲ .‏ 
 الف )‏ آیا در پی لذّات رفتن شادی پایدار می‌آورد ؟‏ 
 توضیح دهید .‏ 
 ب )‏ چه چیزی شادی حقیقی می‌آورد ؟‏ 
 راه دستیابی به سعادت حقیقی را می‌دانیم .‏ 
 چه چیزی باعث سعادت حقیقی می‌شود ؟‏ 
 به عقیدهٔ یک روان‌شناس سعادت سه جنبه دارد :‏ لذّت ،‏ فعالیت (‏ در محیط کار و خانواده )‏ و هدف (‏ تلاش برای مقصودی والاتر و مهم‌تر از خود شخص )‏ .‏ 
 به گفتهٔ این شخص ،‏ از این سه عاملِ ایجاد سعادت ،‏ لذّت از همه کم‌اهمیت‌تر است .‏ 
 وی سپس می‌گوید :‏ « توجه به این نکته خیلی مهم است مخصوصاً به این دلیل که بسیاری از مردم زندگی خود را حول و حوش لذّات بنا کرده‌اند .‏ » 
 نظر کتاب مقدّس در این زمینه چیست ؟‏ 
 سلیمان ،‏ پادشاه اسرائیل باستان گفت :‏ « من در دل خود گفتم :‏ الآن بیا تا تو را به عیش و عشرت بیازمایم ؛‏ پس سعادتمندی را ملاحظه نما .‏ 
 و اینک آن نیز بطالت بود .‏ 
 در بارهٔ خنده گفتم که مجنون است و در بارهٔ شادمانی که چه می‌کند .‏ » 
 (‏ جامعه ۲ :‏ ۱ ،‏ ۲ )‏ بنا به این گفتهٔ کتاب مقدّس آن شادی و خرسندی که از لذّات منشأ می‌شود موقتی است و دوام چندانی ندارد .‏ 
 فعالیت و کار چطور ؟‏ 
 درخور توجه است که فعالیت‌هایی که در آن‌ها سهیم هستیم یعنی موعظه کردن ملکوت خدا و شاگرد ساختن ،‏ کارهایی‌اند بسیار پرمفهوم و پراهمیت .‏ 
 (‏ متّیٰ ۲۴ :‏ ۱۴ ؛‏ ۲۸ :‏ ۱۹ ،‏ ۲۰‏ )‏ وقتی پیام نجاتی را که کتاب مقدّس وعده داده است با دیگران در میان می‌گذاریم در واقع در کاری بسیار حیاتی سهیم می‌شویم .‏ 
 این فعالیت هم به نجات ما می‌انجامد و هم به نجات آنانی که به ما گوش می‌دهند .‏ 
 (‏ ۱تیموتاؤس ۴ :‏ ۱۶‏ )‏ و نشان می‌دهد که « با خدا همکاران هستیم .‏ » 
 از این رو شخصاً پی می‌بریم که « دادن از گرفتن فرخنده‌تر است .‏ » 
 (‏ ۱قُرِنتیان ۳ :‏ ۹ ؛‏ اَعمال ۲۰ :‏ ۳۵‏ )‏ چنین هدف والایی نه فقط زندگی ما را غنی‌تر می‌سازد بلکه به آفریدگار ما نیز فرصتی می‌دهد تا جوابی دندان‌شکن به شیطان ابلیس دهد .‏ 
 (‏ امثال ۲۷ :‏ ۱۱ )‏ هیچ جای شکی نیست که یَهُوَه به ما ثابت کرده است که پرستش و دینداری ،‏ شادی پایدار و حقیقی به همراه می‌آورد .‏ —‏ ۱تیموتاؤس ۴ :‏ ۸‏ .‏ 
 ‏ الف )‏ از چه لحاظ مدرسهٔ خدمت تئوکراتیک برای ما برکتی شادی‌آور است ؟‏ 
 ب )‏ شخصاً چه فایده‌ای از مدرسهٔ خدمت تئوکراتیک برده‌اید ؟‏ 
 یک برنامهٔ آموزشی مهم و مؤثر .‏ 
 یک پیر جماعت به نام گِرهارد در یکی از جماعات شاهدان یَهُوَه ،‏ خاطرات دوران نوجوانی خود را به یاد آورده می‌گوید :‏ « وقتی نوجوان بودم ،‏ در حرف زدن مشکل داشتم .‏ 
 کمی که تحت فشار قرار می‌گرفتم نمی‌توانستم کلمات را خوب تلفظ کنم و زود به لکنت زبان می‌افتادم .‏ 
 از این بابت خیلی احساس حقارت می‌کردم و برایم عقده شده بود .‏ 
 پدر و مادرم مرا به یک آموزشگاه مخصوص فرستادند تا شاید صحبت کردنم بهتر شود ولی فایده‌ای نداشت .‏ 
 مشکل من مشکل روانی بود نه نقص عضو .‏ 
 بعد به مدرسهٔ خدمت تئوکراتیک روی آوردم که واقعاً برکتی است از طرف یَهُوَه خدا .‏ 
 وقتی در این مدرسه ثبت‌نام کردم جرأتم بیشتر شد .‏ 
 خیلی تلاش می‌کردم هر چه در مدرسه یاد می‌گرفتم به اجرا بگذارم .‏ 
 بعد از مدتی فایده‌اش را دیدم .‏ 
 در صحبت کردن راحت‌تر و سلیس‌تر شدم و دیگر احساس حقارت نمی‌کردم و در خدمت موعظه هم شهامت بیشتری پیدا کردم .‏ 
 الآن می‌توانم سخنرانی عمومی هم بدهم .‏ 
 خیلی از یَهُوَه ممنونم که با استفاده از این مدرسه زندگی مرا عوض کرد .‏ » 
 آیا نباید از بابت آموزشی که یَهُوَه برای انجام دادن کارش به ما می‌دهد سپاسگزار باشیم ؟‏ 
 ۱۴ ،‏ ۱۵ .‏ 
 وقتی مصیبت روی می‌دهد چه کمکی در اختیار داریم ؟‏ 
 مثال بیاورید .‏ 
 رابطه‌ای نزدیک با یَهُوَه و برخورداری از حمایت برادری جهانی .‏ 
 خواهری به نام کاترین در آلمان از شنیدن خبر زلزلهٔ دریایی و موج کشنده‌ای که در آسیای جنوب شرقی ایجاد کرد بسیار متأثر و نگران شده بود .‏ 
 زیرا دختر وی در زمان وقوع آن فاجعه در تایلند بود .‏ 
 این مادر به مدت ۳۲ ساعت هیچ خبری از دخترش نداشت و نمی‌دانست که آیا همراه سایر قربانیان آن حادثه جان سپرده بود یا جان سالم به در برده بود .‏ 
 بالاخره بعد از مدتی با او تماس گرفتند و به اطلاع وی رساندند که دخترش صحیح و سالم است .‏ 
 وجد و احساس این مادر را نمی‌توان تصوّر کرد !‏ 
 چه چیزی به کاترین کمک کرد آن ساعات توان‌فرسا را تحمّل کند ؟‏ 
 وی در نامه‌ای چنین نوشت :‏ « تقریباً تمام وقت به یَهُوَه دعا می‌کردم .‏ 
 به دفعات حس کردم که چقدر این دعاها افکار و اعصاب مرا تسکین می‌داد .‏ 
 در ضمن برادران و خواهران عزیزم نیز در کنارم بودند و مرا تقویت می‌کردند .‏ » 
 (‏ فیلِپّیان ۴ :‏ ۶ ،‏ ۷‏ )‏ حال اگر این خواهر طی آن ساعاتی که عذاب می‌کشید یَهُوَه را نمی‌شناخت تا به او دعا کند یا کسی را نداشت که مثل برادران روحانی‌اش همدرد او باشد و او را تسلّی دهد چه اتفاقی برایش می‌افتاد ؟‏ 
 بلی ،‏ رابطهٔ نزدیکی که با یَهُوَه خدا و پسرش داریم و همین طور پیوند صمیمی‌ای که بین ما و برادران مسیحی‌مان در سراسر جهان وجود دارد ،‏ بسیار گرانبها و برکتی بزرگ است که هرگز نباید آن را امری بدیهی بپنداریم .‏ 
 ‏ مثالی بیاورید که اهمیت و برکت امید به رستاخیز را نشان می‌دهد .‏ 
 امید دیدن عزیزان از دست رفته .‏ ‏ 
 (‏ یوحنّا ۵ :‏ ۲۸ ،‏ ۲۹‏ )‏ مردی جوان به نام مَتِیاس در خانواده‌ای مسیحی بزرگ شده بود ولی متأسفانه قدر برکاتی را که داشت نمی‌دانست .‏ 
 بدین علّت در سنین نوجوانی کم‌کم از جماعت شاهدان یَهُوَه دوری گرفت تا اینکه بالاخره آن را ترک کرد .‏ 
 وی اخیراً در نامه‌ای چنین نوشت :‏ « من و پدرم هیچ وقت صحبت‌های عمیق نداشتیم .‏ 
 در آن سال‌هایی که بزرگ می‌شدم با هم خیلی جرّوبحث می‌کردیم .‏ 
 ولی می‌دانم که پدرم همیشه خیر و صلاح مرا می‌خواست .‏ 
 او مرا خیلی دوست داشت ،‏ ولی من آن موقع نمی‌توانستم این را تشخیص دهم .‏ 
 سال ۱۹۹۶ ،‏ وقتی پدرم رو به مرگ بود ،‏ کنار تختش نشستم و دستش را توی دستم گرفتم و زارزار گریه کردم .‏ 
 به او گفتم که از رفتارم خیلی پشیمانم و متأسفم که باعث این همه درد و ناراحتی او شده بودم .‏ 
 به او گفتم که خیلی دوستش دارم .‏ 
 ولی حیف که دیگر نمی‌توانست حرف‌های مرا بشنود .‏ 
 پدرم مدتی مریض بود و دیگر حالش خوب نشد و بالاخره فوت کرد .‏ 
 اگر تا موقع رستاخیز پدرم زنده ماندم سعی می‌کنم گذشته را هر طور شده جبران کنم .‏ 
 و می‌دانم خیلی خوشحال می‌شود که بداند الآن یک پیر جماعت شده‌ام و با همسرم پیشگامی می‌کنم .‏ » 
 واقعاً که امید به رستاخیز برکتی بسیار بزرگ و غیر قابل توصیف است !‏ 
 ‏ « هیچ زحمت بر آن نمی‌افزاید »‏ 
 ‏ تعمّق در مورد برکات یَهُوَه چه تأثیری بر ما می‌گذارد ؟‏ 
 عیسی مسیح در مورد پدر آسمانی‌اش گفت :‏ « آفتاب خود را بر بدان و نیکان طالع می‌سازد و باران بر عادلان و ظالمان می‌باراند .‏ » 
 (‏ متّیٰ ۵ :‏ ۴۵‏ )‏ اگر یَهُوَه برکات خود را حتی به ظالمان و بدان هم می‌دهد ،‏ بدون شک به خادمانش که در کمال وفاداری گام برمی‌دارند بیشتر برکت می‌دهد !‏ 
 مزمور ۸۴ :‏ ۱۱ می‌گوید :‏ « یَهُوَه خدا .‏ .‏ .‏ 
 هیچ چیز نیکو را منع نخواهد کرد از آنانی که به راستی سالک باشند .‏ » 
 پس وقتی به مهربانی‌های یَهُوَه فکر می‌کنیم و می‌بینیم با چه محبتی از ما مراقبت کرده ،‏ همیشه نگران کسانی است که او را دوست دارند ،‏ قلبمان از شادی و سپاس لبریز می‌شود !‏ 
 ‏ الف )‏ چرا می‌توانیم بگوییم که برکات یَهُوَه هیچ درد و زحمتی به همراه ندارند ؟‏ 
 ب )‏ چرا بسیاری از خادمان وفادار خدا درد و محنت می‌کشند ؟‏ 
 چیست که به قوم یَهُوَه چنین سعادت و موفقیت روحانی بخشیده است ؟‏ 
 « برکت خداوند .‏ » 
 و نیز فراموش نمی‌کنیم که وی با برکاتش « هیچ زحمت بر آن نمی‌افزاید .‏ » 
 (‏ امثال ۱۰ :‏ ۲۲ )‏ پس چرا مؤمنان و وفاداران به خدا باید متحمّل سختی‌ها و آزمایش‌های پی‌درپی شوند و درد و محنت بکشند ؟‏ 
 مشکلات و سختی‌ها عمدتاً از سه عامل منشأ می‌شوند :‏ (‏ ۱ )‏ تمایل فطری ما به گناه .‏ 
 (‏ پیدایش ۶ :‏ ۵ ؛‏ ۸ :‏ ۲۱ ؛‏ یعقوب ۱ :‏ ۱۴ ،‏ ۱۵‏ )‏ (‏ ۲ )‏ شیطان و دیوهایش .‏ 
 (‏ اَفَسُسیان ۶ :‏ ۱۱ ،‏ ۱۲‏ )‏ (‏ ۳ )‏ دنیای شریر .‏ 
 (‏ یوحنّا ۱۵ :‏ ۱۹‏ )‏ اگر یَهُوَه اجازه می‌دهد برایمان اتفاقات بد رخ دهد دلیل نمی‌شود که او منشأ آن‌هاست .‏ 
 نمی‌توانیم انکار کنیم که « هر بخشندگی نیکو و هر بخششِ کامل از بالا است و نازل می‌شود از پدر نورها .‏ » 
 (‏ یعقوب ۱ :‏ ۱۷‏ )‏ برکات یَهُوَه هیچ زحمت و دردی به همراه ندارند .‏ 
 ‏ چه آینده‌ای در انتظار کسانی است که در کمال وفاداری گام برمی‌دارند ؟‏ 
 سعادت و ترقی روحانی همیشه مستلزم ایجاد رابطهٔ نزدیک با یَهُوَه است .‏ 
 هر چه رابطه‌مان با او صمیمی‌تر می‌شود بیشتر ‹ برای خود اساس نیکو به جهت عالَم آینده می‌نهیم تا حیات جاودانی آینده را به دست آوریم .‏ › 
 (‏ ۱تیموتاؤس ۶ :‏ ۱۲ ،‏ ۱۷ -‏ ۱۹‏ )‏ در دنیایی که خدا می‌سازد ،‏ برکات جسمانی نیز در کنار برکات روحانی نصیبمان خواهد شد .‏ 
 حیات جاودانی آتی برای هر کس که ‹ آواز یَهُوَه خدای خود را بشنود › مملوّ از برکات گوناگون خواهد بود .‏ 
 (‏ تثنیه ۲۸ :‏ ۲ )‏ حال که در این راستا مصمم‌تر شده‌ایم ،‏ بیایید با شادی تمام در کمال وفاداری گام برداریم .‏ 
 چه آموختید ؟‏ 
 ‏ • چرا عاقلانه نیست ذهن خود را بیش از حد به آینده مشغول کنیم ؟‏ 
 ‏ • امروز از چه برکاتی برخورداریم ؟‏ 
 ‏ • چرا خادمان وفادار خدا دچار درد و محنت می‌شوند ؟‏ 
 یَهُوَه « آخر را از ابتدا » بیان می‌کند 
 ‏ « آخر را از ابتدا و آنچه را که واقع نشده از قدیم بیان می‌کنم .‏ » —‏ اِشَعْیا ۴۶ :‏ ۱۰ .‏ 
 ۱ ،‏ ۲ .‏ 
 در رابطه با سقوط بابل چه نکتهٔ چشمگیری وجود دارد و چه موضوعی را در بارهٔ یَهُوَه بیان می‌کند ؟‏ 
 سربازان دشمن در دل شب بی‌سروصدا از بستر رود فرات به سوی شهر بابلِ قدرتمند عبور کردند .‏ 
 آن‌ها با رسیدن به شهر بسیار متعجب گشتند زیرا که دروازهٔ عظیم آن کاملاً باز بود !‏ 
 پس ،‏ از بستر رودخانه بالا آمده ،‏ داخل شهر شدند .‏ 
 بدین شکل آن شهر در مدتی بسیار کوتاه تسخیر شد .‏ 
 کورش رهبر آن سربازان به سرعت سرزمین مغلوب را تحت کنترل خود درآورد و سپس فرمانی صادر کرد تا اسرای اسرائیلی آزاد شوند .‏ 
 به دنبال آن هزاران تبعیدی به خانهٔ خود برگشتند تا پرستش یَهُوَه را در اورشلیم دوباره برقرار سازند .‏ —‏ ۲تواریخ ۳۶ :‏ ۲۲ ،‏ ۲۳ ؛‏ عَزْرا ۱ :‏ ۱ -‏ ۴ .‏ 
 این وقایع که در سال‌های ۵۳۹ -‏ ۵۳۷ ق .‏ 
 م .‏ 
 رخ داده‌اند هم‌اکنون مورد تأیید تاریخدانان می‌باشند .‏ 
 اما نکتهٔ بسیار چشمگیر این است که این وقایع ۲۰۰ سال قبل از وقوع آن بیان شده بودند .‏ 
 یَهُوَه سقوط شهر بابل را از قبل به اِشَعْیای نبی الهام کرده بود .‏ 
 (‏ اِشَعْیا ۴۴ :‏ ۲۴ –‏ ۴۵ :‏ ۷ )‏ وی نه تنها نحوهٔ سقوط بابل را بلکه نام تسخیرکنندهٔ آن را نیز فاش کرده بود .‏ 
 * یَهُوَه در نبوّت خود به اسرائیلیان که در آن زمان شاهدان او می‌بودند چنین گفت :‏ « چیزهای اوّل را از زمان قدیم به یاد آورید .‏ 
 زیرا من قادر مطلق هستم و دیگری نیست .‏ 
 خدا هستم و نظیر من نی .‏ 
 آخر را از ابتدا و آنچه را که واقع نشده از قدیم بیان می‌کنم .‏ » 
 (‏ اِشَعْیا ۴۶ :‏ ۹ ،‏ ۱۰الف )‏ یَهُوَه حقیقتاً خدایی است که قبل از وقوع وقایع از آن باخبر است .‏ 
 ‏ جواب چه سؤالاتی را بررسی خواهیم کرد ؟‏ 
 خدا چقدر از آینده باخبر است ؟‏ 
 آیا یَهُوَه از قبل می‌داند که هر یک از ما چه کاری انجام خواهد داد ؟‏ 
 آیا سرنوشت ما از قبل تعیین شده است ؟‏ 
 در این مقاله و مقالهٔ بعدی جواب این سؤالات را با استفاده از کتاب مقدّس بررسی خواهیم کرد .‏ 
 یَهُوَه خدای نبوّت 
 ‏ منشأ نبوّت‌های کتاب مقدّس چه کسی است ؟‏ 
 از آنجایی که یَهُوَه قادر است وقایع آینده را ببیند ،‏ نبوّت‌های بسیاری را به خادمانش الهام کرد تا آنچه را که قصد کرده است از قبل بدانند .‏ 
 یَهُوَه چنین اعلام کرد :‏ « اینک وقایع نخستین واقع شد و من از چیزهای نو اعلام می‌کنم و قبل از آنکه به وجود آید شما را از آن‌ها خبر می‌دهم .‏ » 
 (‏ اِشَعْیا ۴۲ :‏ ۹ )‏ چه افتخار بزرگی نصیب قوم خدا شده است که از آینده باخبر باشد !‏ 
 ‏ دانستن مقاصد یَهُوَه چه مسئولیتی با خود به همراه می‌آورد ؟‏ 
 عاموس نبی به ما چنین اطمینان می‌دهد :‏ « خداوند یَهُوَه کاری نمی‌کند جز اینکه سرّ خویش را به بندگان خود انبیا مکشوف می‌سازد .‏ » 
 دانستن سرّ خداوند با خود مسئولیت به همراه می‌آورد .‏ 
 توجه کنید که عاموس چه مثالی می‌زند :‏ « شیر غرّش کرده است ؛‏ کیست که نترسد ؟‏ » 
 درست همان گونه که انسان و حیوان در برابر غرّش شیر بی‌درنگ عکس‌العمل نشان می‌دهند ،‏ انبیایی همچون عاموس نیز بی‌درنگ کلام یَهُوَه را اعلام می‌کنند .‏ 
 « خداوند یَهُوَه تکلّم نموده است ؛‏ کیست که نبوّت ننماید ؟‏ » —‏ عاموس ۳ :‏ ۷ ،‏ ۸ .‏ 
 کلام خدا « کامران خواهد گردید »‏ 
 ‏ « ارادهٔ » یَهُوَه در رابطه با سقوط بابل چگونه به تحقق پیوست ؟‏ 
 یَهُوَه از طریق نبی خود اِشَعْیا گفت :‏ « ارادهٔ من برقرار خواهد ماند و تمامی مسرّت خویش را به جا خواهم آورد .‏ » 
 (‏ اِشَعْیا ۴۶ :‏ ۱۰ب )‏ « ارادهٔ » خدا یا مقصود وی در رابطه با بابل آن بود که کورش را از پارس برای غلبه بر بابل و سقوط آن بخواند .‏ 
 یَهُوَه از قبل مقصود خویش را اعلام کرده بود .‏ 
 همان گونه که دیدیم مقصود وی در سال ۵۳۹ ق .‏ 
 م .‏ 
 به تحقق رسید .‏ 
 ‏ چرا می‌توانیم مطمئن باشیم که « کلام » یَهُوَه همیشه به حقیقت می‌پیوندد ؟‏ 
 تقریباً چهار قرن قبل از سقوط بابل به دست کورش ،‏ یَهُوشافاط ،‏ پادشاه یهودا با لشکر متحد عَمّون و مُوآب روبرو شد .‏ 
 او با اعتماد کامل چنین دعا کرد :‏ « ای یَهُوَه ،‏ خدای پدران ما ،‏ آیا تو در آسمان خدا نیستی و آیا تو بر جمیع ممالک امّت‌ها سلطنت نمی‌نمایی ؟‏ 
 و در دست تو قوّت و جبروت است و کسی نیست که با تو مقاومت تواند نمود .‏ » 
 (‏ ۲تواریخ ۲۰ :‏ ۶ )‏ اِشَعْیا نیز با اعتمادی مشابه چنین ابراز کرد :‏ « یَهُوَه صبایوت تقدیر نموده است ،‏ پس کیست که آن را باطل گرداند ؟‏ 
 و دست اوست که دراز شده است پس کیست که آن را برگرداند ؟‏ » 
 (‏ اِشَعْیا ۱۴ :‏ ۲۷ )‏ بعدها هنگامی که نَبُوکَدْنَصَّر پادشاه بابل از جنون خود بهبود یافت با فروتنی چنین اذعان کرد :‏ « کسی نیست که دست [ خدا ] را باز دارد یا او را بگوید که چه می‌کنی ؟‏ » 
 (‏ دانیال ۴ :‏ ۳۵ )‏ بلی ،‏ یَهُوَه به قومش چنین اطمینان می‌دهد :‏ « کلام من .‏ .‏ .‏ 
 نزد من بی‌ثمر نخواهد برگشت بلکه آنچه را که خواستم به جا خواهد آورد و برای آنچه آن را فرستادم کامران خواهد گردید .‏ » 
 (‏ اِشَعْیا ۵۵ :‏ ۱۱ )‏ ما می‌توانیم کاملاً مطمئن باشیم که « کلام » یَهُوَه همیشه به حقیقت می‌پیوندد .‏ 
 مقصود خدا به هیچ وجه ساقط نمی‌شود .‏ 
 ‏ « مقصود ابدی » خدا 
 ‏ « مقصود ابدی » خدا چیست ؟‏ 
 پولُس رسول در نامهٔ خود به مسیحیان اَفَسُس به « مقصود ابدی » خدا اشاره کرد .‏ 
 (‏ اَفَسُسیان ۳ :‏ ۱۱‏ ،‏ دج ‏ )‏ البته نه به این مفهوم که خدا نقشه‌ای بر روی کاغذ طراحی کرده است و بر طبق آن عمل می‌کند .‏ 
 بلکه به این مفهوم که خدا اراده کرده است آنچه را برای بشر و زمین در نظر گرفته بود به تحقق برساند .‏ 
 (‏ پیدایش ۱ :‏ ۲۸ )‏ به تحقق رسیدن مقاصد خدا حتمی است .‏ 
 برای درک بهتر این موضوع به بررسی اوّلین نبوّت کتاب مقدّس می‌پردازیم .‏ 
 ‏ وعدهٔ پیدایش ۳ :‏ ۱۵ چگونه به مقصود خدا مربوط می‌شود ؟‏ 
 در پیدایش ۳ :‏ ۱۵ وعده‌ای داده شده است به این مضمون که بلافاصله بعد از گناه آدم و حوّا یَهُوَه اراده کرد زن مجازی‌اش ذریّت یا پسری را به وجود آورد .‏ 
 یَهُوَه همچنین پیش‌بینی کرد که مابین زن و شیطان و مابین ذریّت آن‌ها دشمنی خواهد بود .‏ 
 با اینکه یَهُوَه اجازه می‌دهد پاشنهٔ ذریّت زن کوبیده شود ،‏ در زمانی که تعیین کرده است ،‏ ذریّتِ زن سر مار یا شیطان ابلیس را می‌کوبد .‏ 
 در این فاصله ،‏ مقصود خدا با انتخاب شدن دودمانی که به ظهور عیسی ،‏ مسیح موعود ،‏ ختم شد بدون وقفه مراتب خود را طی می‌کند .‏ —‏ لوقا ۳ :‏ ۱۵ ،‏ ۲۳ -‏ ۳۸ ؛‏ غَلاطیان ۴ :‏ ۴‏ .‏ 
 آنچه یَهُوَه معین کرده است 
 ‏ آیا یَهُوَه از قبل تعیین کرده بود که آدم و حوّا گناه کنند ؟‏ 
 توضیح دهید .‏ 
 پِطْرُس رسول در رابطه با نقش عیسی در مقصود خدا چنین گفت :‏ « [ عیسی ] پیش از بنیاد عالَم معین شد ،‏ لٰکن در زمان آخر برای شما ظاهر گردید .‏ » 
 (‏ ۱پِطْرُس ۱ :‏ ۲۰‏ )‏ آیا یَهُوَه از قبل تعیین کرده بود که آدم و حوّا از همان آغاز گناه کنند تا پس از آن به قربانی عیسی مسیح به عنوان فدیه نیازمند شوند ؟‏ 
 خیر .‏ 
 واژهٔ یونانی که در فارسی « بنیاد » ترجمه شده است به طور تحت‌اللفظی به مفهوم « پاشیدن تخم » است .‏ 
 آیا « پاشیدن تخم » یا باردار شدن بشر قبل از گناه آدم و حوّا صورت گرفت ؟‏ 
 خیر .‏ 
 آدم و حوّا پس از سرکشی صاحب فرزند شدند .‏ 
 (‏ پیدایش ۴ :‏ ۱ )‏ پس یَهُوَه ظهور « ذریّت » را بعد از سرکشی ،‏ اما قبل از به وجود آمدن نسل آدم و حوّا تعیین کرد .‏ 
 مرگ و رستاخیز عیسی فدیه‌ای را مهیا ساخت که با آن گناه محو گردد و همهٔ سعی شیطان بی‌نتیجه ماند .‏ —‏ متّیٰ ۲۰ :‏ ۲۸ ؛‏ عبرانیان ۲ :‏ ۱۴ ؛‏ ۱یوحنّا ۳ :‏ ۸‏ .‏ 
 ‏ یَهُوَه در رابطه با رسیدن به مقصودش چه امری را معین کرد ؟‏ 
 یَهُوَه در رابطه با نایل شدن به مقصودش کسان دیگری را نیز معین کرد .‏ 
 این موضوع را می‌توان در نامهٔ پولُس به اَفَسُسیان دید .‏ 
 پولُس بیان کرد خواست خدا این است که « همه چیز را خواه آنچه در آسمان و خواه آنچه بر زمین است ،‏ در مسیح جمع کند .‏ » 
 سپس با اشاره به « آنچه در آسمان » است یعنی کسانی که با مسیح هم‌ارث می‌باشند ،‏ چنین توضیح داد :‏ « ما .‏ .‏ .‏ [ 
 از ] پیش معین گشتیم برحسب قصد او .‏ » 
 (‏ اَفَسُسیان ۱ :‏ ۱۰ ،‏ ۱۱‏ )‏ بلی ،‏ یَهُوَه از قبل تعیین کرد که معدودی از انسان‌ها بخش ثانوی ذریّت زن مجازی وی شوند و در توزیع فواید فدیه با مسیح شریک گردند .‏ 
 (‏ رومیان ۸ :‏ ۲۸ -‏ ۳۰‏ )‏ پِطْرُس رسول ایشان را « امّت مقدّس » نامید .‏ 
 (‏ ۱پِطْرُس ۲ :‏ ۹‏ )‏ یوحنّای رسول نیز این امتیاز ویژه را یافت تا در رؤیایی تعداد هم‌میراثان عیسی را بداند ،‏ یعنی ۱۴۴٬۰۰۰ نفر .‏ 
 (‏ مکاشفه ۷ :‏ ۴ -‏ ۸ ؛‏ ۱۴ :‏ ۱ ،‏ ۳‏ )‏ ایشان همراه مسیح ‹ جلال خدا را می‌ستایند .‏ › —‏ اَفَسُسیان ۱ :‏ ۱۲ -‏ ۱۴‏ .‏ 
 ‏ از کجا می‌دانیم که سرنوشت ۱۴۴٬۰۰۰ نفر از قبل تعیین نشده است ؟‏ 
 از قبل معین گشتن ۱۴۴٬۰۰۰ نفر هم‌ارث با عیسی بدین مفهوم نیست که خدا برای برخی سرنوشت تعیین کرده است تا در این مقام خدمت کنند .‏ 
 نوشته‌های مقدّس یونانی مسیحی در درجهٔ اوّل برای راهنمایی و تقویت مسح‌شدگان است تا همواره وفادار و لایق دعوت آسمانی بمانند .‏ 
 (‏ فیلِپّیان ۲ :‏ ۱۲ ؛‏ ۲تَسّالونیکیان ۱ :‏ ۵ ،‏ ۱۱ ؛‏ ۲پِطْرُس ۱ :‏ ۱۰ ،‏ ۱۱‏ )‏ یَهُوَه از قبل می‌دانست که برای نایل شدن به مقصودش ۱۴۴٬۰۰۰ نفر واجد شرایط خواهند شد .‏ 
 اما ،‏ هر یک از دعوت‌شدگان شخصاً تصمیم خواهند گرفت که چه روش زندگی‌ای را انتخاب کنند .‏ —‏ متّیٰ ۲۴ :‏ ۱۳‏ .‏ 
 آنچه یَهُوَه از پیش می‌داند 
 ۱۳ ،‏ ۱۴ .‏ 
 یَهُوَه هماهنگ با چه خصوصیاتی از قدرت پیشدانی خود استفاده می‌کند و چرا ؟‏ 
 از آنجایی که یَهُوَه خدای بامقصود و قادر به نبوّت است ،‏ از قدرت پیشدانی خود چگونه استفاده می‌کند ؟‏ 
 در اوّل باید عنوان کرد که همهٔ راه‌های خدا راست ،‏ انصاف و از روی محبت است .‏ 
 وقتی پولُس رسول در قرن اوّل میلادی به مسیحیان عبرانی نامه می‌نوشت ،‏ کاملاً مطمئن بود که قَسَم و وعدهٔ خدا ‹ دو امر بی‌تغییر است که ممکن نیست خدا در مورد آن‌ها دروغ گوید .‏ › 
 (‏ عبرانیان ۶ :‏ ۱۷ ،‏ ۱۸‏ )‏ پولُس در نامهٔ خود به تیطُس شاگرد نیز این طرز فکر را که ‹ خدا دروغ نمی‌تواند بگوید › ذکر کرد .‏ —‏ تیطُس ۱ :‏ ۲‏ .‏ 
 به علاوه ،‏ یَهُوَه با وجود قدرت بی‌حد و مرز خود هرگز بی‌انصافی نمی‌کند .‏ 
 موسی یَهُوَه را چنین توصیف می‌کند :‏ « خدای امین و از ظلم مبرّا .‏ 
 عادل و راست است او .‏ » 
 (‏ تثنیه ۳۲ :‏ ۴ )‏ یَهُوَه مطابق خصوصیات عالی‌اش عمل می‌کند .‏ 
 اَعمال وی کاملاً در هماهنگی با خصوصیات اصلی‌اش یعنی محبت ،‏ حکمت ،‏ عدالت و قدرت می‌باشند .‏ 
 ۱۵ ،‏ ۱۶ .‏ 
 در باغ عدن یَهُوَه چه انتخابی را پیش روی آدم نهاد ؟‏ 
 توجه کنید که خصوصیات خدا چگونه در وقایع باغ عدن مشاهده می‌شود .‏ 
 یَهُوَه همچون پدری مهربان هر آنچه را بشر نیاز داشت مهیا کرد .‏ 
 وی به آدم قدرت تفکّر ،‏ استدلال و نتیجه‌گیری داد .‏ 
 برخلاف حیوانات که غالباً غریزی رفتار می‌کنند ،‏ آدم و حوّا قدرت انتخاب داشتند .‏ 
 خدا بعد از آفرینش آدم از آسمان به پایین نظر کرد و « هر چه ساخته بود ،‏ دید و همانا بسیار نیکو بود .‏ » —‏ پیدایش ۱ :‏ ۲۶ -‏ ۳۱ ؛‏ ۲پِطْرُس ۲ :‏ ۱۲‏ .‏ 
 هنگامی که یَهُوَه به آدم فرمان داد که از میوهٔ « درخت معرفت نیک و بد » نخورد ،‏ تعلیمات لازم را برای تصمیم‌گیری در اختیارش گذاشت .‏ 
 وی به آدم اجازه داد به غیر از یک درخت « از همهٔ درختان باغ » بخورد و به او هشدار داد که نتیجهٔ خوردن از درخت ممنوعه چیست .‏ 
 (‏ پیدایش ۲ :‏ ۱۶ ،‏ ۱۷ )‏ وی از قبل به آدم عواقب راهی را که انتخاب می‌کرد نشان داد .‏ 
 حال ،‏ آدم چه تصمیمی می‌گرفت ؟‏ 
 ‏ به چه دلیل می‌توان گفت که خدا هر وقت بخواهد از قدرت پیشدانی خود استفاده می‌کند ؟‏ 
 گرچه یَهُوَه قدرت پیش‌بینی آیندهٔ آدم و حوّا را داشت ظاهراً نخواست از این قدرت خود استفاده کند .‏ 
 سؤال این نیست که آیا خدا می‌تواند آینده را پیش‌بینی کند یا نه ،‏ بلکه آیا می‌خواهد چنین کند یا نه .‏ 
 همچنین ،‏ چون یَهُوَه خدای محبت است ،‏ هرگز آگاهانه و بی‌رحمانه سرکشی و عواقب تلخ آن را از قبل برای آدم تعیین نمی‌کرد .‏ 
 (‏ متّیٰ ۷ :‏ ۱۱ ؛‏ ۱یوحنّا ۴ :‏ ۸‏ )‏ پس یَهُوَه انتخاب می‌کند که چه وقت از قدرت پیشدانی خود استفاده کند .‏ 
 ‏ آیا می‌توان گفت یَهُوَه به دلیل اینکه همیشه از قدرت پیشدانی خود استفاده نمی‌کند ناکامل است و چرا ؟‏ 
 آیا به این دلیل که یَهُوَه از قدرت پیشدانی خود همیشه استفاده نمی‌کند محدود یا ناکامل است ؟‏ 
 خیر .‏ 
 موسی یَهُوَه را به ‹ صخره‌ای › توصیف کرد ،‏ سپس گفت « اَعمال او کامل » است .‏ 
 او مسئول عواقب گناه بشر نبود .‏ 
 تأثیر اسفناک گناه که امروزه ما آن را تحمّل می‌کنیم از سرکشی آدم منشأ می‌گیرد .‏ 
 پولُس رسول به روشنی توضیح داد که « به وساطت یک آدم گناه داخل جهان گردید و به گناه موت ؛‏ و به این گونه موت بر همهٔ مردم طاری گشت ،‏ از آنجا که همه گناه کردند .‏ » —‏ تثنیه ۳۲ :‏ ۴ ،‏ ۵ ؛‏ رومیان ۵ :‏ ۱۲ ؛‏ اِرْمیا ۱۰ :‏ ۲۳ .‏ 
 ‏ چه سؤالاتی در مقالهٔ بعدی بررسی خواهد شد ؟‏ 
 از آنچه بررسی شد آموختیم که هیچ بی‌انصافی در یَهُوَه نیست .‏ 
 (‏ مزمور ۳۳ :‏ ۵ )‏ برعکس ،‏ توانایی‌های یَهُوَه ،‏ خصوصیات اخلاقی و معیارهایش با مقصودش هماهنگ می‌باشد .‏ 
 (‏ رومیان ۸ :‏ ۲۸‏ )‏ یَهُوَه خدای نبوّت « آخر را از ابتدا و آنچه را که واقع نشده از قدیم بیان » می‌کند .‏ 
 (‏ اِشَعْیا ۴۶ :‏ ۹ ،‏ ۱۰ )‏ همچنین متوجه شدیم یَهُوَه هر وقت که بخواهد از قدرت پیشدانی خود استفاده می‌کند .‏ 
 بنابراین ،‏ این موضوع چه تأثیری باید بر ما بگذارد ؟‏ 
 چگونه می‌توانیم مطمئن باشیم تصمیماتمان با مقصود مهربانانهٔ خدا هماهنگی دارد ؟‏ 
 و انجام چنین کاری چه برکاتی به همراه می‌آورد ؟‏ 
 در مقالهٔ بعدی این سؤالات بررسی خواهد شد .‏ 
 ‏ [ پاورقی ]‏ 
 به صفحهٔ ۲۸ بروشور کتابی برای همهٔ مردم‏ ،‏ چاپ شاهدان یَهُوَه مراجعه شود .‏ 
 آیا می‌توانید توضیح دهید ؟‏ 
 ‏ • چه مثالی از ایّام باستان ثابت می‌کند که « کلام » خدا همیشه « کامران خواهد گردید » ؟‏ 
 ‏ • در رابطه با « مقصود ابدی » یَهُوَه چه وقایعی را از قبل تعیین کرده است ؟‏ 
 ‏ • یَهُوَه به چه نحو از قدرت پیشدانی خود استفاده می‌کند ؟‏ 
 ‏ [ تصویر در صفحهٔ ۲۲ ]‏ 
 یَهُوشافاط کاملاً به یَهُوَه اطمینان داشت 
 ‏ [ تصویر در صفحهٔ ۲۳ ]‏ 
 خدا مرگ و رستاخیز عیسی را نبوّت کرد 
 ‏ [ تصویر در صفحهٔ ۲۴ ]‏ 
 آیا یَهُوَه از قبل عمل آدم و حوّا را معین کرده بود ؟‏ 
 ‏ ‹ حیات را برگزین تا زنده بمانی ›‏ 
 ‏ « حیات و موت و برکت و لعنت را پیش روی تو گذاشتم ؛‏ پس حیات را برگزین تا تو با ذریّتت زنده بمانی .‏ » —‏ تثنیه ۳۰ :‏ ۱۹ .‏ 
 ۱ ،‏ ۲ .‏ 
 آدم از چه لحاظ به صورت خدا آفریده شد ؟‏ 
 خدا در اوّلین باب کتاب مقدّس گفت :‏ « آدم را به صورت ما و موافق شبیه ما بسازیم .‏ » 
 پس « خدا آدم را به صورت خود آفرید .‏ 
 او را به صورت خدا آفرید .‏ » 
 (‏ پیدایش ۱ :‏ ۲۶ ،‏ ۲۷ )‏ از این رو ،‏ اوّلین بشر با تمام مخلوقات روی زمین متفاوت بود .‏ 
 او همانند خدا قادر به استدلال و ابراز خصوصیات محبت ،‏ عدالت ،‏ حکمت و قدرت بود .‏ 
 به او وجدانی داده شده بود تا تصمیمی صحیح بگیرد که هم به خود فایده برساند و هم پدر آسمانی‌اش را خوشنود سازد .‏ 
 (‏ رومیان ۲ :‏ ۱۵‏ )‏ به طور خلاصه می‌توان گفت که آدم اختیار عمل داشت .‏ 
 یَهُوَه با مشاهدهٔ پسر زمینی خود آدم ،‏ صنعت دست خود را چنین ارزیابی کرد :‏ « همانا بسیار نیکو بود .‏ » —‏ پیدایش ۱ :‏ ۳۱ ؛‏ مزمور ۹۵ :‏ ۶ .‏ 
 از آنجایی که از نسل آدم می‌باشیم همچون او به صورت خدا آفریده شده‌ایم .‏ 
 اما ،‏ آیا واقعاً در زندگی حق انتخاب داریم ؟‏ 
 بلی .‏ 
 یَهُوَه قادر است وقایع را از قبل بداند اما اَعمال و نتایج آن را برای ما تعیین نکرده است .‏ 
 یَهُوَه هرگز اجازه نمی‌دهد که سرنوشت بر زندگی فرزندان زمینی‌اش حکمفرما باشد .‏ 
 برای آنکه اهمیت اختیار عمل در انتخاب صحیح را بهتر درک کنیم می‌خواهیم درسی از قوم اسرائیل بیاموزیم .‏ —‏ رومیان ۱۵ :‏ ۴‏ .‏ 
 آزادی اسرائیلیان در تصمیم 
 ‏ اوّلین فرمان از ده فرمان چه بود و اسرائیلیان وفادار چه تصمیمی گرفتند ؟‏ 
 یَهُوَه به اسرائیلیان گفت :‏ « من هستم یَهُوَه ،‏ خدای تو ،‏ که تو را از زمین مصر از خانهٔ بندگی بیرون آوردم .‏ » 
 (‏ تثنیه ۵ :‏ ۶ )‏ در سال ۱۵۱۳ ق .‏ 
 م .‏ 
 قوم اسرائیل دید که یَهُوَه چگونه به طور معجزه‌آسا ایشان را از بردگی مصر آزاد ساخت .‏ 
 پس آن اسرائیلیان در مورد جملات بالا شکی نداشتند .‏ 
 اوّلین فرمان از ده فرمانی که یَهُوَه از طریق موسی به قومش داد چنین بود :‏ « تو را خدایان دیگر غیر از من نباشد .‏ » 
 (‏ خروج ۲۰ :‏ ۱ ،‏ ۳ )‏ در آن زمان قوم اسرائیل تصمیم گرفتند که مطیع خدا باشند .‏ 
 آن‌ها داوطلبانه خود را به یَهُوَه وقف کردند .‏ —‏ خروج ۲۰ :‏ ۵ ؛‏ اعداد ۲۵ :‏ ۱۱ .‏ 
 ‏ الف )‏ موسی چه انتخابی را پیش روی اسرائیلیان قرار داد ؟‏ 
 ب )‏ امروزه ما چه انتخابی می‌توانیم بکنیم ؟‏ 
 چهل سال بعد ،‏ موسی به نسل دیگر اسرائیلیان نیز گفت که در زندگی تصمیمی مهم بگیرند .‏ 
 وی گفت :‏ « امروز آسمان و زمین را بر شما شاهد می‌آورم که حیات و موت و برکت و لعنت را پیش روی تو گذاشتم ؛‏ پس حیات را برگزین تا تو با ذریّتت زنده بمانی .‏ » 
 (‏ تثنیه ۳۰ :‏ ۱۹ )‏ به طور مشابه ،‏ امروزه ما نیز در زندگی حق انتخاب داریم ؛‏ یا می‌توانیم یَهُوَه را با امید به حیات ابدی وفادارانه خدمت نماییم یا آنکه از او اطاعت نکرده ،‏ عواقب عمل خود را متحمّل گردیم .‏ 
 بگذارید عاقبت دو نسل از قومی را که تصمیمی متفاوت گرفتند بررسی کنیم .‏ 
 ۵ ،‏ ۶ .‏ 
 یوشَع چه انتخابی کرد و نتیجهٔ آن چه بود ؟‏ 
 یوشَع در سال ۱۴۷۳ ق .‏ 
 م .‏ 
 قوم اسرائیل را به سرزمین موعود هدایت کرد .‏ 
 وی قبل از مرگش به تمام قوم مصممانه اظهار داشت :‏ « اگر در نظر شما پسند نیاید که یَهُوَه را عبادت نمایید ،‏ پس امروز برای خود اختیار کنید که را عبادت خواهید نمود ،‏ خواه خدایانی را که پدران شما که به آن طرف نهر بودند عبادت نمودند ،‏ خواه خدایان اَموریانی را که شما در زمین ایشان ساکنید .‏ » 
 سپس در مورد تصمیم خود و خانواده‌اش چنین گفت :‏ « اما من و خاندان من ،‏ یَهُوَه را عبادت خواهیم نمود .‏ » —‏ یوشَع ۲۴ :‏ ۱۵ .‏ 
 یَهُوَه قبل از آن گردهمایی یوشَع را ترغیب کرد که دلیر و قوی باشد و از شریعت خدا تجاوز منماید ،‏ بلکه با خواندن آن روز و شب در راه‌های خود موفق باشد .‏ 
 (‏ یوشَع ۱ :‏ ۷ ،‏ ۸ )‏ و چنین هم شد .‏ 
 انتخاب یوشَع برکات بی‌شماری برایش به همراه آورد .‏ 
 او اظهار کرد :‏ « از جمیع سخنان نیکویی که خداوند به خاندان اسرائیل گفته بود ،‏ سخنی به زمین نیفتاد بلکه همه واقع شد .‏ » —‏ یوشَع ۲۱ :‏ ۴۵ .‏ 
 ‏ در روزگار اِشَعْیا برخی از اسرائیلیان چه تصمیمی گرفتند و نتیجهٔ آن چه بود ؟‏ 
 اما اسرائیلیانی که ۷۰۰ سال بعد از آن ایّام زندگی می‌کردند تصمیمی اشتباه گرفتند .‏ 
 تا آن زمان بسیاری از اسرائیلیان رسوم بت‌پرستی را پذیرفته بودند .‏ 
 برای مثال ،‏ مردم در آخرین روز هر سال جشن می‌گرفتند و برای خوردن غذاهای لذیذ و شراب شیرین دور هم جمع می‌شدند .‏ 
 این فقط به منظور جمع شدن خانواده به دور هم نبود ،‏ بلکه مراسمی بود برای احترام به دو خدای مشرک .‏ 
 اِشَعْیای نبی نگرش خدا را نسبت به این بی‌وفایی چنین گزارش کرد :‏ ‹ شما یَهُوَه را ترک کرده و کوه مقدّس مرا فراموش نموده‌اید ،‏ و غذایی به جهت خدای بخت مهیا ساخته و شراب ممزوج به جهت خدای اتفاق ریخته‌اید .‏ › 
 آن‌ها اعتقاد داشتند که حصاد آخر سال به رضای خدای « بخت » و خدای « اتفاق » بستگی دارد نه به برکت یَهُوَه .‏ 
 در نتیجه ،‏ سرکشی یا انتخاب عمدی‌شان سرنوشتشان را رقم زد .‏ 
 یَهُوَه گفت :‏ « شما را به جهت شمشیر مقدّر ساختم و جمیع شما برای قتل خم خواهید شد زیرا که چون خواندم جواب ندادید و چون سخن گفتم نشنیدید و آنچه را که در نظر من ناپسند بود به عمل آوردید و آنچه را که نخواستم برگزیدید .‏ » 
 (‏ اِشَعْیا ۶۵ :‏ ۱۱ ،‏ ۱۲ )‏ انتخاب غلط آن‌ها باعث نابودی‌شان شد و خدای اتفاق یا شانس و خدای بخت نتوانستند مانع آن شوند .‏ 
 انتخاب درست 
 ‏ مطابق با تثنیه ۳۰ :‏ ۲۰ انتخاب درست شامل چه چیزی می‌شود ؟‏ 
 وقتی موسی قوم اسرائیل را ترغیب کرد حیات را برگزینند به سه طریق اشاره کرد :‏ « یَهُوَه خدای خود را دوست بداری و آواز او را بشنوی و به او ملصق شوی .‏ » 
 (‏ تثنیه ۳۰ :‏ ۲۰ )‏ پس برای انتخاب درست بگذارید هر یک از آن سه طریق را بررسی کنیم .‏ 
 ‏ چگونه می‌توانیم نشان دهیم که یَهُوَه را دوست داریم ؟‏ 
 یَهُوَه خدای خود را دوست بداریم :‏ چون یَهُوَه را دوست داریم خدمت به او را انتخاب کرده‌ایم .‏ 
 همچنین ،‏ با توجه به سرگذشت اسرائیل باستان ،‏ با هر آنچه ما را به ارتکاب اَعمال غیراخلاقی وسوسه می‌کند مقابله و از هر روش زندگی که ما را در دنیای مادیات غرق می‌سازد اجتناب می‌کنیم .‏ 
 (‏ ۱قُرِنتیان ۱۰ :‏ ۱۱ ؛‏ ۱تیموتاؤس ۶ :‏ ۶ -‏ ۱۰‏ )‏ و نیز به یَهُوَه وفادار می‌مانیم و فرایض او را به جا می‌آوریم .‏ 
 (‏ یوشَع ۲۳ :‏ ۸ ؛‏ مزمور ۱۱۹ :‏ ۵ ،‏ ۸ )‏ قبل از ورود اسرائیلیان به سرزمین موعود موسی ایشان را چنین ترغیب کرد :‏ « اینک چنانکه یَهُوَه ،‏ خدایم مرا امر فرموده است ،‏ فرایض و احکام به شما تعلیم نمودم ،‏ تا در زمینی که شما داخل آن شده ،‏ به تصرّف می‌آورید ،‏ چنان عمل نمایید .‏ 
 پس آن‌ها را نگاه داشته ،‏ به جا آورید زیرا که این حکمت و فطانت شماست ،‏ در نظر قوم‌هایی که چون این فرایض را بشنوند .‏ » 
 (‏ تثنیه ۴ :‏ ۵ ،‏ ۶ )‏ هم‌اکنون زمانی است که محبت کردن به یَهُوَه را باید در صدر زندگی خود قرار دهیم .‏ 
 با گرفتن چنین تصمیمی حقیقتاً برکت خواهیم یافت .‏ —‏ متّیٰ ۶ :‏ ۳۳‏ .‏ 
 ۱۰ -‏ ۱۲ .‏ 
 از آنچه در ایّام نوح اتفاق افتاد چه می‌آموزیم ؟‏ 
 آواز خدا را بشنویم :‏ نوح « واعظ عدالت » بود .‏ 
 (‏ ۲پِطْرُس ۲ :‏ ۵‏ )‏ از هشدار وی تقریباً هیچ یک انسان‌های قبل از طوفان چیزی « نفهمیدند » زیرا که بسیار سرگرم بودند .‏ 
 عاقبت آن‌ها چه شد ؟‏ 
 « طوفان آمده ،‏ همه را ببرد .‏ » 
 عیسی هشدار داد که ایّام ما طی ‹ حضور پسر انسان › با روزگار نوح مشابهت خواهد داشت .‏ 
 آنچه برای مردم روزگار نوح رخ داد هشداری است برای انسان‌هایی که امروزه به پیام خدا توجه نمی‌کنند .‏ —‏ متّیٰ ۲۴ :‏ ۳۹‏ .‏ 
 امروزه ،‏ بسیاری هشدار الٰهی را که از طریق خادمان خدا اعلام می‌شود مسخره می‌کنند .‏ 
 آن‌ها باید بدانند که نتیجهٔ بی‌توجهی به این هشدار چه خواهد بود .‏ 
 پِطْرُس در رابطه با این اشخاص گفت :‏ « که بر وفق شهوات خود رفتار نموده ،‏ خواهند گفت :‏ ‹ کجاست وعدهٔ آمدن او ؟‏ 
 زیرا از زمانی که پدران به خواب رفتند ،‏ هر چیز به همین طوری که از ابتدای آفرینش بود ،‏ باقی است .‏ › 
 زیرا که ایشان عمداً از این غافل هستند که به کلام خدا آسمان‌ها از قدیم بود و زمین از آب و به آب قائم گردید .‏ 
 و به این هر دو ،‏ عالَمی که آن وقت بود در آب غرق شده ،‏ هلاک گشت .‏ 
 لٰکن آسمان و زمین الآن به همان کلام برای آتش ذخیره شده و تا روز داوری و هلاکت مردم بی‌دین نگاه داشته شده‌اند .‏ » —‏ ۲پِطْرُس ۳ :‏ ۳ -‏ ۷‏ .‏ 
 نوح و خانواده‌اش برخلاف مردم آن روزگار انتخابی دیگر کردند .‏ 
 « به ایمان نوح چون در بارهٔ اموری که تا آن وقت دیده نشده ،‏ الهام یافته بود ،‏ خداترس شده ،‏ کشتی‌ای » بساخت .‏ 
 توجه نوح به هشدار باعث نجات خود و خانواده‌اش شد .‏ 
 (‏ عبرانیان ۱۱ :‏ ۷‏ )‏ باشد که ما هم مانند نوح به پیام خدا توجه کنیم و از آن اطاعت نماییم .‏ —‏ یعقوب ۱ :‏ ۱۹ ،‏ ۲۲ -‏ ۲۵‏ .‏ 
 ۱۳ ،‏ ۱۴ .‏ 
 الف )‏ چرا مهم است ‹ به یَهُوَه ملصق شویم › ؟‏ 
 ب )‏ چگونه می‌توانیم به یَهُوَه « صانع ما » اجازه دهیم ما را شکل دهد ؟‏ 
 به یَهُوَه ملصق شویم :‏ در ‹ انتخاب حیات و زنده ماندن › نه تنها باید یَهُوَه را دوست بداریم و به حرفش گوش دهیم بلکه ‹ به او ملصق شویم › یعنی با پشتکار اراده‌اش را انجام دهیم .‏ 
 عیسی گفت :‏ « جان‌های خود را به صبر دریابید .‏ » 
 (‏ لوقا ۲۱ :‏ ۱۹‏ )‏ در واقع ،‏ آنچه انتخاب می‌کنیم درون دلمان را آشکار می‌سازد .‏ 
 در امثال ۲۸ :‏ ۱۴ آمده است :‏ « خوشا به حال کسی که دائماً می‌ترسد ،‏ اما هر که دل خود را سخت سازد به بلا گرفتار خواهد شد .‏ » 
 قسمت دوّم این امثال در مورد فرعون مصر صدق کرد .‏ 
 فرعون بعد از ده بلایی که بر سر مصر آمد نه تنها از خدا نترسید بلکه دل خود را سخت ساخت .‏ 
 یَهُوَه فرعون را به سرکشی مجبور نساخت بلکه به آن حاکم مغرور اجازهٔ انتخاب داد .‏ 
 فرعون هر انتخابی که می‌کرد ارادهٔ خدا انجام می‌شد .‏ 
 پولُس در رابطه با دیدگاه یَهُوَه نسبت به فرعون گفت :‏ « برای همین تو را برانگیختم تا قوّت خود را در تو ظاهر سازم و تا نام من در تمام جهان ندا شود .‏ » —‏ رومیان ۹ :‏ ۱۷‏ .‏ 
 قرن‌ها بعد از آنکه قوم اسرائیل از بندگی فرعون رها شدند ،‏ اِشَعْیای نبی چنین اظهار داشت :‏ ‹ ای یَهُوَه ،‏ تو پدر ما هستی .‏ 
 ما گِل هستیم و تو صانع ما هستی و جمیع ما مصنوع دست‌های تو می‌باشیم .‏ › 
 (‏ اِشَعْیا ۶۴ :‏ ۸ )‏ اگر طی مطالعهٔ کتاب مقدّس و به‌کارگیری آن اجازه دهیم یَهُوَه ما را شکل دهد ،‏ به تدریج شخصیت جدید را به تن می‌کنیم .‏ 
 بدین شکل نرمخوتر و انعطاف‌پذیرتر شده ،‏ وفادارانه به یَهُوَه ملصق می‌شویم یا می‌چسبیم ،‏ چرا که از صمیم قلب خواهان خوشنودی او هستیم .‏ —‏ اَفَسُسیان ۴ :‏ ۲۳ ،‏ ۲۴ ؛‏ کُولُسیان ۳ :‏ ۸ -‏ ۱۰‏ .‏ 
 ‏ ‹ آن‌ها را تعلیم دهیم ›‏ 
 ‏ بر طبق تثنیه ۴ :‏ ۹ موسی کدام مسئولیت دوجانبه‌ای را به یاد اسرائیلیان آورد ؟‏ 
 موسی قبل از داخل شدن قوم اسرائیل به سرزمین موعود به ایشان چنین گفت :‏ « احتراز نما و خویشتن را بسیار متوجه باش ،‏ مبادا این چیزهایی را که چشمانت دیده است فراموش کنی و مبادا این‌ها در تمامی ایّام عمرت از دل تو محو شود ،‏ بلکه آن‌ها را به پسرانت و پسران پسرانت تعلیم ده .‏ » 
 (‏ تثنیه ۴ :‏ ۹ )‏ قوم برای دریافت برکات یَهُوَه و کثیر شدن در سرزمینی که به ارث می‌گرفتند می‌بایست نسبت به خدای خود یَهُوَه مسئولیتی دوجانبه متقبل می‌شدند .‏ 
 اوّلاً اَعمال عظیم یَهُوَه را فراموش نمی‌کردند و ثانیاً آن را به نسل بعد تعلیم می‌دادند .‏ 
 امروزه نیز قوم خدا برای ‹ برگزیدن حیات و زنده ماندن › می‌باید به طور مشابه رفتار کند .‏ 
 حال ،‏ یَهُوَه چه کاری را در حق ما انجام داده است که با چشمان خود آن را دیده‌ایم ؟‏ 
 ۱۶ ،‏ ۱۷ .‏ 
 الف )‏ مدرسهٔ میسیونری جِلْعاد چه تأثیری در خدمت موعظه داشته است ؟‏ 
 ب )‏ اشخاص نمونه‌ای را ذکر کنید که غیرت خود را حفظ کرده‌اند .‏ 
 با مشاهدهٔ برکات یَهُوَه در خدمت موعظه و فعالیت شاگردسازی به وجد می‌آییم .‏ 
 از آغاز اوّلین مدرسهٔ کتاب مقدّس برج دیده‌بانی جِلْعاد در سال ۱۹۴۳ تا به امروز میسیونرهایی برای فعالیت شاگردسازی به بسیاری از کشورها فرستاده شده‌اند .‏ 
 اوّلین فارغ‌التحصیلان این مدرسه تا به حال غیرت خود را برای موعظه حفظ کرده‌اند ،‏ حتی آنانی که سالخورده‌اند و توانایی بدنی‌شان محدود است .‏ 
 ماری اولسُن نمونهٔ خوبی از این افراد است که در سال ۱۹۴۴ از مدرسهٔ جِلْعاد فارغ‌التحصیل شد .‏ 
 او اوّل در اوروگوئه ،‏ سپس در کلمبیا و حال در پرتوریکو به خدمت میسیونری پرداخته است .‏ 
 اگرچه سالخوردگی خواهر اولسُن خدمت او را محدود ساخته ،‏ از غیرتش برای موعظه کاسته نشده است .‏ 
 او با زبان اسپانیایی آشناست و هر هفته برنامهٔ خود را تنظیم می‌کند تا با مبشّران در محدوده به موعظه برود .‏ 
 نانسی پورتر ،‏ بیوه‌ای که در سال ۱۹۴۷ از مدرسهٔ جِلْعاد فارغ‌التحصیل شد هنوز در باهاما در حال خدمت است .‏ 
 وی نیز یکی از میسیونرهایی است که همیشه به کار موعظه مشغول است .‏ 
 خواهر پورتر در زندگی‌نامهٔ خود می‌گوید :‏ « تعلیم حقایق کتاب مقدّس برای من منشأ شادی بوده است .‏ 
 به من کمک کرده است در امور روحانی و زندگی‌ام نظم و ثبات داشته باشم .‏ »‏ 
 * وقتی خواهر پورتر و دیگر خادمان وفادار به گذشته فکر می‌کنند کارهایی را که یَهُوَه انجام داده است به یاد می‌آورند .‏ 
 ما چطور ؟‏ 
 آیا از برکاتی که یَهُوَه در محدوده‌مان به خدمت موعظه داده است شکرگزار هستیم ؟‏ —‏ مزمور ۶۸ :‏ ۱۱ .‏ 
 ‏ از خواندن زندگی‌نامهٔ میسیونرها چه می‌آموزیم ؟‏ 
 آنچه این خادمان باسابقه انجام داده و می‌دهند ما را بسیار شادمان می‌سازد .‏ 
 خواندن زندگی‌نامهٔ این وفاداران و یا گفتگو با کسانی همچون میسیونرها ،‏ پیشگامان ویژه یا فارغ‌التحصیلان مدرسهٔ تربیت خادمین که در خدمت سابقهٔ طولانی دارند باعث تشویق ما می‌شود .‏ 
 پی‌بردن به آنچه یَهُوَه برای این خادمان انجام داده است به عزم ما در خدمت به او می‌افزاید .‏ 
 آیا مرتباً این گزارشات هیجان‌انگیز را در مجلّهٔ برج دیده‌بانی می‌خوانیم ؟‏ 
 ‏ والدین مسیحی چگونه می‌توانند از زندگی‌نامه‌های نقل‌شده در برج دیده‌بانی استفاده کنند ؟‏ 
 موسی اسرائیلیان را تشویق کرد تا هیچ یک از اَعمال یَهُوَه را فراموش نکنند و نگذارند در تمام ایّام عمر از دلشان محو گردد .‏ 
 وی سپس نکتهٔ دیگری را به آن اضافه کرد :‏ « آن‌ها را به پسرانت و پسران پسرانت تعلیم ده .‏ » 
 (‏ تثنیه ۴ :‏ ۹ )‏ خواندن زندگی‌نامه‌های خادمان وفادار بسیار شیرین است .‏ 
 کودکان برای بزرگ شدن به نمونه‌های خوب در زندگی نیازمندند .‏ 
 خواهران مجرّد با خواندن زندگی‌نامهٔ خواهران سالخورده که در برج دیده‌بانی آمده است و یا با گفتگو با خواهرانی که برای مدت طولانی وفادار بوده‌اند می‌توانند درس بگیرند .‏ 
 برادران و خواهران می‌توانند با خدمت در محدوده‌های خارجی‌زبان در کشور خود خدمتشان را توسعه دهند .‏ 
 شما والدین مسیحی می‌توانید با استفاده از تجربیات میسیونرهای وفادار مدرسهٔ جِلْعاد و دیگران فرزندانتان را به سوی خدمت تمام‌وقت سوق دهید .‏ 
 ‏ برای ‹ برگزیدن حیات › چه باید بکنیم ؟‏ 
 پس هر یک از ما چگونه می‌تواند ‹ حیات را برگزیند ؟‏ › 
 با استفاده از موهبت اختیار عمل در راه محبت به یَهُوَه و با ادامه دادن به خدمت خود به بهترین نحو تا زمانی که فرصت مانده است .‏ 
 همان طور که موسی اظهار کرد :‏ یَهُوَه « حیات تو و درازی عمر توست .‏ » —‏ تثنیه ۳۰ :‏ ۱۹ ،‏ ۲۰ .‏ 
 ‏ [ پاورقی ]‏ 
 به مقالهٔ « با وجود غمِ از دست دادن عزیزی شادمان و سپاسگزار » در برج دیده‌بانی ۱ ژوئن ۲۰۰۱ انگلیسی ،‏ صفحات ۲۳ -‏ ۲۷ مراجعه شود .‏ 
 آیا به یاد می‌آورید ؟‏ 
 ‏ • از بررسی سرگذشت آنانی که تصمیمات متفاوت گرفتند چه آموختید ؟‏ 
 ‏ • برای ‹ برگزیدن حیات › چه گام‌هایی باید برداشت ؟‏ 
 ‏ • کدام مسئولیت دوجانبه‌ای بر دوش ماست ؟‏ 
 ‏ [ تصویر در صفحهٔ ۲۶ ]‏ 
 ‏ ‹ حیات و موت را پیش روی تو گذاشتم ›‏ 
 ‏ [ تصویر در صفحهٔ ۲۹ ]‏ 
 گوش دادن به آواز خدا نجات را برای نوح و خانواده‌اش مهیا ساخت 
 ‏ [ تصویر در صفحهٔ ۳۰ ]‏ 
 ماری اولسُن 
 ‏ [ تصویر در صفحهٔ ۳۰ ]‏ 
 نانسی پورتر 
 ‏ « شریعت تو را چقدر دوست می‌دارم » !‏ 
 ‏ « شریعت تو را چقدر دوست می‌دارم .‏ 
 تمامی روز تفکّر من است .‏ » —‏ مزمور ۱۱۹ :‏ ۹۷ .‏ 
 ۱ ،‏ ۲ .‏ 
 الف )‏ سرایندهٔ مزمور ۱۱۹ با چه شرایطی مواجه بود ؟‏ 
 ب )‏ عکس‌العمل وی چگونه بود و چرا ؟‏ 
 سرایندهٔ مزمور ۱۱۹ با مشکلات فراوانی روبرو بود .‏ 
 دشمنان متکبّر با بی‌اعتنایی به شریعت خدا او را استهزا می‌کردند و به او افترا می‌زدند .‏ 
 سَروَران بر ضدّ او مشورت می‌نمودند و در پی آزار و اذیتش بودند .‏ 
 شریران بر گرد او حلقه زده بودند و او را تهدید به مرگ می‌کردند .‏ 
 بدین سبب ‹ جانش از حزن گداخته شده بود .‏ › 
 (‏ مزمور ۱۱۹ :‏ ۹ ،‏ ۲۳ ،‏ ۲۸ ،‏ ۵۱ ،‏ ۶۱ ،‏ ۶۹ ،‏ ۸۵ ،‏ ۸۷ ،‏ ۱۶۱ )‏ مزمورنویس با وجود همهٔ این مشکلات چنین سرایید :‏ « شریعت تو را چقدر دوست می‌دارم .‏ 
 تمامی روز تفکّر من است .‏ » —‏ مزمور ۱۱۹ :‏ ۹۷ .‏ 
 شاید از خود بپرسید :‏ « شریعت خدا چگونه می‌تواند منشأ تسکین و تسلّی باشد ؟‏ » 
 اطمینان مزمورنویس از اینکه یَهُوَه به او علاقه‌مند بود وی را تقویت می‌کرد .‏ 
 با وجود مشقّاتی که از سوی مخالفانش تحمّل می‌کرد ،‏ بسیار شاد بود چرا که با شریعت خدا آشنا می‌بود .‏ 
 او متوجه رفتار مهربانانهٔ یَهُوَه شده بود .‏ 
 به علاوه ،‏ به‌کارگیری نصایح خدا مزمورنویس را از دشمنانش حکیم‌تر ساخته بود و حتی حافظ جانش می‌بود .‏ 
 اطاعت از شریعت خدا به او صلح و وجدانی پاک داده بود .‏ —‏ مزمور ۱۱۹ :‏ ۱ ،‏ ۹ ،‏ ۶۵ ،‏ ۹۳ ،‏ ۹۸ ،‏ ۱۶۵ .‏ 
 ‏ چرا امروزه برای مسیحیان زندگی کردن تحت معیارهای خدا دشوار است ؟‏ 
 امروزه نیز ایمان برخی از خادمان خدا تحت آزمایش قرار می‌گیرد .‏ 
 لزوماً زندگی ما همچون زندگی مزمورنویس در معرض خطر قرار نمی‌گیرد .‏ 
 با این حال ،‏ در دورانی زندگی می‌کنیم که کتاب مقدّس آن را « زمان‌های سخت » می‌نامد .‏ 
 بیشتر انسان‌هایی که روزانه با ایشان برخورد می‌کنیم هیچ گونه ارزشی برای امور روحانی قائل نیستند ؛‏ اهداف آنان خودخواهانه و مادی است ،‏ رفتارشان خودپسندانه و توهین‌آمیز است .‏ 
 (‏ ۲تیموتاؤس ۳ :‏ ۱ -‏ ۵‏ )‏ جوانان مسیحی مرتباً در رابطه با امور اخلاقی تحت آزمایش قرار می‌گیرند .‏ 
 در چنین شرایطی محبت به یَهُوَه و انجام دادن کار درست دشوار است .‏ 
 حال ،‏ چگونه می‌توانیم از خود محافظت کنیم ؟‏ 
 ‏ مزمورنویس چگونه نشان داد که برای شریعت خدا ارزش قائل است و آیا مسیحیان نیز باید چنین کنند ؟‏ 
 آنچه به مزمورنویس کمک کرد تا فشار مشکلات را تحمّل کند مطالعه و تعمّق در شریعت خدا بود .‏ 
 وی با این کار خود باعث شد که شریعت خدا را دوست بدارد .‏ 
 تقریباً همهٔ آیات مزمور ۱۱۹ به شریعت یَهُوَه اشاره می‌کند .‏ 
 * البته ،‏ مسیحیان تحت شریعت موسوی که خدا به اسرائیل باستان داد قرار ندارند .‏ 
 (‏ کُولُسیان ۲ :‏ ۱۴‏ )‏ با این حال ،‏ اصولی که در آن شریعت وجود دارد همواره پرارزش است .‏ 
 این اصول همان گونه که تسلّی را برای مزمورنویس فراهم ساخت برای خادمان امروز خدا می‌تواند منشأ تسلّی شود که با دشواری‌های زندگی مواجهند .‏ 
 ‏ کدام قوانین شریعت موسوی را بررسی خواهیم کرد ؟‏ 
 بررسی سه قانون شریعت موسوی یعنی سَبَّت ،‏ خوش‌چینی و برحذر بودن از طمع تشویق‌کننده است .‏ 
 با درک اصول هر یک از این قوانین قادر خواهیم بود با مشکلات امروزه مقابله کنیم .‏ 
 برآورده کردن نیاز روحانی 
 ‏ بشر با چه نیازهایی خلق شده است ؟‏ 
 بشر با نیازهای بخصوصی خلق شده است .‏ 
 برای اینکه از لحاظ جسمی سالم بماند به غذا ،‏ نوشیدنی و سرپناه نیازمند است .‏ 
 همچنین می‌باید نیاز روحانی خود را برآورده سازد .‏ 
 در غیر این صورت شاد نخواهد بود .‏ 
 (‏ متّیٰ ۵ :‏ ۳‏ )‏ یَهُوَه که از این نیاز فطری آگاه بود فرمانی صادر کرد تا قوم یک روز در هفته از فعالیت روزانه بازایستند و به جای آن به امور روحانی بپردازند .‏ 
 ۷ ،‏ ۸ .‏ 
 الف )‏ یَهُوَه چه فرقی مابین روز سَبَّت و روزهای دیگر قرار داد ؟‏ 
 ب )‏ مقصود از سَبَّت چه بود ؟‏ 
 نگه داشتن سَبَّت تأکیدی بود بر رسیدگی به امور روحانی .‏ 
 اوّلین باری که واژهٔ « سَبَّت » در کتاب مقدّس ذکر شد در رابطه با جمع‌آوری منّ در بیابان است .‏ 
 به اسرائیلیان گفته شده بود که شش روز در هفته این نان معجزه‌آسا را جمع‌آوری کنند .‏ 
 ولی در روز ششم « نانِ دو روز » برایشان مهیا می‌شد چون که روز هفتم « سَبَّت خداوند » بود و هر کس می‌بایست در جای خود می‌نشست .‏ 
 (‏ خروج ۱۶ :‏ ۱۳ -‏ ۳۰ )‏ در یکی از ده فرمان آمده بود که به هیچ وجه در روز سَبَّت کاری انجام نگیرد ،‏ چرا که روزی مقدّس بود و مجازات سرپیچی از آن مرگ می‌بود .‏ —‏ خروج ۲۰ :‏ ۸ -‏ ۱۱ ؛‏ اعداد ۱۵ :‏ ۳۲ -‏ ۳۶ .‏ 
 قانون سَبَّت نشان می‌داد که یَهُوَه به رفاه جسمانی و روحانی قومش توجه دارد .‏ 
 عیسی گفت :‏ « سَبَّت به جهت انسان مقرّر شد .‏ » 
 (‏ مَرقُس ۲ :‏ ۲۷‏ )‏ این موقعیت فقط برای استراحت اسرائیلیان نبود بلکه به آن‌ها فرصتی می‌داد که به خالق خود نزدیک شوند .‏ 
 (‏ تثنیه ۵ :‏ ۱۲ )‏ این روز مختص امور روحانی از قبیل پرستش به طور خانوادگی ،‏ دعا و تعمّق بر شریعت خدا بود .‏ 
 بدین شکل اسرائیلیان از صرف کردن همهٔ وقت و انرژی خود برای کسب مادیات برحذر بودند .‏ 
 قانون سَبَّت به یاد آن‌ها می‌آورد که رابطه‌شان با یَهُوَه در زندگی اولویت دارد .‏ 
 عیسی این موضوع را با گفتن اینکه « مکتوب است انسان نه محض نان زیست می‌کند ،‏ بلکه به هر کلمه‌ای که از دهان خدا صادر گردد ،‏ » تکرار کرد .‏ —‏ متّیٰ ۴ :‏ ۴‏ .‏ 
 ‏ قانون سَبَّت چه درسی به مسیحیان می‌دهد ؟‏ 
 قوم خدا امروزه ملزم به نگه داشتن سَبَّت نیستند که شامل یک روز کامل می‌شد .‏ 
 اما از طرفی اهمیت سَبَّت به یک واقعهٔ تاریخی محدود نمی‌شود .‏ 
 (‏ کُولُسیان ۲ :‏ ۱۶‏ )‏ سَبَّت به یاد ما می‌آورد که باید به فعالیت‌های روحانی اولویت دهیم .‏ 
 مشغولیات مادی یا تفریحات به هیچ وجه نباید امور پرستش را تحت‌الشعاع قرار دهند .‏ 
 (‏ عبرانیان ۴ :‏ ۹ ،‏ ۱۰‏ )‏ به این دلیل باید از خود بپرسیم :‏ « چه اموری را در صدر زندگی قرار می‌دهیم ؟‏ 
 آیا به مطالعه ،‏ دعا ،‏ حضور در جلسات و شرکت در موعظه اولویت می‌دهیم ؟‏ 
 یا فعالیت‌های دیگری جای این امور را پر کرده‌اند ؟‏ » 
 یَهُوَه به ما اطمینان می‌دهد که اگر به امور روحانی اولویت دهیم نیازهای ضروری زندگی برآورده خواهد شد .‏ —‏ متّیٰ ۶ :‏ ۲۴ -‏ ۳۳‏ .‏ 
 ‏ صرف زمان برای امور روحانی چه فوایدی دارد ؟‏ 
 هنگامی که برای مطالعهٔ کتاب مقدّس و نشریات مسیحی و تعمّق بر آن وقت صرف می‌کنیم به یَهُوَه نزدیک‌تر می‌شویم .‏ 
 (‏ یعقوب ۴ :‏ ۸‏ )‏ سوزان ،‏ کسی که ۴۰ سال پیش مطالعهٔ مرتب کتاب مقدّس را شروع کرد اعتراف می‌کند که در آغاز از این کار لذّتی نمی‌برد .‏ 
 برعکس برایش کاری بسیار دشوار بود .‏ 
 اما هر چه بیشتر کتاب مقدّس و نشریات مسیحی را می‌خوانْد بیشتر از آن لذّت می‌برد .‏ 
 حال ،‏ به قدری به این کار عادت کرده است که نمی‌تواند روزی را بدون مطالعه بگذراند .‏ 
 او می‌گوید :‏ « مطالعه به من کمک کرد که یَهُوَه را مثل پدر خود بدانم .‏ 
 براحتی می‌توانم به او اعتماد و توکّل کرده ،‏ در دعا سفرهٔ دلم را باز کنم .‏ 
 به تجربه دیده‌ام که یَهُوَه خادمانش را دوست دارد و از آنان مراقبت می‌کند .‏ » 
 ما نیز با حضور مرتب در جلسات و برآورده کردن نیاز روحانی خود می‌توانیم حقیقتاً شاد گردیم !‏ 
 قانون خوشه‌چینی 
 ‏ قانون خوشه‌چینی چگونه اجرا می‌شد ؟‏ 
 قانون دیگر شریعت موسوی نشان‌دهندهٔ توجه خدا به رفاه قومش بود .‏ 
 یَهُوَه فرمان داده بود هنگامی که کشاورزان اسرائیلی برای برداشت محصول به مزرعه می‌روند آنچه را به جا می‌گذارند نیازمندان می‌توانند برای خود جمع‌آوری کنند .‏ 
 کشاورزان گوشهٔ مزارع خود را درو نمی‌کردند یا باقی‌ماندهٔ انگور و زیتون را جمع‌آوری نمی‌کردند .‏ 
 همچنین برای برداشتن بافه‌های غلاتی که در مزرعه فراموش می‌شد برنمی‌گشتند .‏ 
 از طریق این قانون مهربانانه نیاز فقرا ،‏ غریبان ،‏ یتیمان و بیوه‌زنان برآورده می‌شد .‏ 
 بلی ،‏ جمع‌آوری باقی‌ماندهٔ محصول کار سختی بود ،‏ اما این قانون آنان را از گدایی بازمی‌داشت .‏ —‏ لاویان ۱۹ :‏ ۹ ،‏ ۱۰ ؛‏ تثنیه ۲۴ :‏ ۱۹ -‏ ۲۲ ؛‏ مزمور ۳۷ :‏ ۲۵ .‏ 
 ‏ قانون خوشه‌چینی چه فرصتی به کشاورزان می‌داد ؟‏ 
 شریعت قیدوبندی در رابطه با قانون خوشه‌چینی که کشاورز چه مقدار از محصول را برای نیازمندان بگذارد تعیین نکرده بود .‏ 
 این خود کشاورز بود که باریک یا پهن بودن حاشیهٔ مزرعه‌اش را تعیین می‌کرد .‏ 
 بدین شکل می‌توانست خصلت سخاوتمندی را بیاموزد .‏ 
 این قانون به کشاورز فرصتی می‌داد تا از مهیاکنندهٔ حصاد قدردانی کند زیرا « هر که بر مسکین ترحّم کند [ خالق خود ] را تمجید می‌نماید .‏ » 
 (‏ امثال ۱۴ :‏ ۳۱ )‏ بُوعَز چنین شخصی بود .‏ 
 او اطمینان حاصل کرد که روت ،‏ بیوه‌ای که در مزرعهٔ او خوشه‌چینی می‌کرد ،‏ بتواند به وفور غلات جمع‌آوری کند .‏ 
 یَهُوَه نیز در قبال سخاوت بُوعَز پاداش قابل ملاحظه‌ای به او داد .‏ —‏ روت ۲ :‏ ۱۵ ،‏ ۱۶ ؛‏ ۴ :‏ ۲۱ ،‏ ۲۲ ؛‏ امثال ۱۹ :‏ ۱۷ .‏ 
 ‏ قانون خوشه‌چینی چه درسی به ما می‌دهد ؟‏ 
 اصلی که در پس قانون خوشه‌چینی بود تغییر نکرده است .‏ 
 یَهُوَه از خادمانش انتظار دارد سخاوتمند باشند ،‏ مخصوصاً نسبت به نیازمندان .‏ 
 هر چه بیشتر سخاوتمند باشیم برکات بیشتری نصیبمان می‌شود .‏ 
 عیسی گفت :‏ « بدهید تا به شما داده شود .‏ 
 زیرا پیمانهٔ نیکوی افشرده و جنبانیده و لبریز شده را در دامن شما خواهند گذارد .‏ 
 زیرا که به همان پیمانه‌ای که می‌پیمایید برای شما پیموده خواهد شد .‏ » —‏ لوقا ۶ :‏ ۳۸‏ .‏ 
 ۱۴ ،‏ ۱۵ .‏ 
 چگونه می‌توانیم در سخاوتمندی کوشا باشیم و این کار چه فایده‌ای برای ما و دیگران دارد ؟‏ 
 پولُس رسول ما را چنین ترغیب می‌کند :‏ « به قدری که فرصت داریم با جمیع مردم احسان بنماییم ،‏ علی‌الخصوص با اهل بیت ایمان .‏ » 
 (‏ غَلاطیان ۶ :‏ ۱۰‏ )‏ وقتی ایمان برادر یا خواهری تحت آزمایش قرار می‌گیرد سریع به کمک او شتافته ،‏ از او حمایت می‌کنیم .‏ 
 اما ،‏ آیا به این فکر کرده‌اید که ممکن است به کمک‌های دیگری نیز نیازمند باشد ؟‏ 
 برای مثال بردن وی به سالن ملکوت و یا خرید از بازار .‏ 
 آیا در جماعت شما سالمند ،‏ مریض یا زمین‌گیری وجود دارد که بشود از او عیادت کرد و یا در برخی کارهای خانه به او کمک نمود ؟‏ 
 توجه به نیاز دیگران می‌تواند جواب دعای شخصی محتاج به یَهُوَه باشد .‏ 
 با کمک به دیگران و انجام وظایف مسیحی ،‏ خود نیز فایده خواهیم برد .‏ 
 محبت صادقانه به هم‌ایمانان شادی فراوانی نصیبمان می‌سازد و باعث خوشنودی یَهُوَه می‌شود .‏ —‏ امثال ۱۵ :‏ ۲۹ .‏ 
 طریق دیگری که مسیحیان می‌توانند رفتاری ایثارگرانه داشته باشند استفاده از وقت و انرژی خود برای اعلام مقصود خداست .‏ 
 (‏ متّیٰ ۲۸ :‏ ۱۹ ،‏ ۲۰‏ )‏ آنانی که به دیگران کمک کرده‌اند تا زندگی خود را وقف یَهُوَه کنند به حقیقت کلام عیسی واقفند که گفت :‏ « دادن از گرفتن فرخنده‌تر است .‏ » —‏ اَعمال ۲۰ :‏ ۳۵‏ .‏ 
 از طمع برحذر باشیم 
 ۱۶ ،‏ ۱۷ .‏ 
 دهمین فرمان چه کاری را منع می‌کرد و چرا ؟‏ 
 قانون بعدی شریعت خدا که بررسی می‌کنیم دهمین فرمانی است که به اسرائیلیان داده شد و قوم را از طمع برحذر می‌داشت .‏ 
 در شریعت آمده بود :‏ « به خانهٔ همسایهٔ خود طمع مورز ،‏ و به زن همسایه‌ات و غلامش و کنیزش و گاوش و الاغش و به هیچ چیزی که از آن همسایهٔ تو باشد ،‏ طمع مکن .‏ » 
 (‏ خروج ۲۰ :‏ ۱۷ )‏ هیچ انسانی قادر نیست دیگران را به اطاعت از چنین قانونی وادارد چرا که نمی‌تواند از دل ایشان خبر داشته باشد .‏ 
 این قانون از هر قانون بشری والاتر است .‏ 
 بدین شکل به اسرائیلیان تذکر داده می‌شد که همه به یَهُوَه کسی که تمایلات دل اشخاص را می‌داند حساب پس خواهند داد .‏ 
 (‏ ۱سموئیل ۱۶ :‏ ۷ )‏ به علاوه ،‏ این قانون ریشهٔ بسیاری از اَعمال نامشروع را مشخص می‌کند .‏ —‏ یعقوب ۱ :‏ ۱۴‏ .‏ 
 این قانون قوم خدا را ترغیب می‌کرد تا مال‌پرست نباشند ،‏ حرص و ولع نداشته باشند و از وضعیت زندگی خود گِله و شکایت نکنند .‏ 
 همچنین آن‌ها را از وسوسه به دزدی و زنا باز می‌داشت .‏ 
 در زندگی همیشه کسانی خواهند بود که از لحاظ مادی وضعشان بهتر از ماست و یا از برخی جهات موفق‌تر از ما هستند .‏ 
 اگر افکار خود را در چنین شرایطی کنترل نکنیم ممکن است شادی خود را از دست داده ،‏ به دیگران حسادت ورزیم .‏ 
 کتاب مقدّس طمع را نشانهٔ « ذهن مردود » یا طرز فکر غلط می‌داند .‏ 
 پس ،‏ به نفع ما خواهد بود که در زندگی طمع مورزیم .‏ —‏ رومیان ۱ :‏ ۲۸ -‏ ۳۰‏ .‏ 
 ‏ امروزه چه طرز فکری در دنیا دیده می‌شود و این طرز فکر چه صدمه‌ای می‌تواند بزند ؟‏ 
 طرز فکری که امروزه در بین مردم دنیا رواج یافته است همه را به مال‌پرستی و رقابت تشویق می‌کند .‏ 
 دنیا از طریق تبلیغات تجاری تمایل داشتن محصولات جدید را در دل ما برمی‌انگیزد و اغلب این طرز فکر را می‌قبولاند که شادی‌مان در داشتن آن محصولات نهفته است .‏ 
 شریعت یَهُوَه چنین طرز فکری را محکوم می‌کند .‏ 
 شریعت خدا همچنین این طرز فکر را که به هر قیمتی شده باید در زندگی پیشرفت کرد و به ثروت رسید محکوم می‌سازد .‏ 
 پولُس هشدار داد :‏ « آنانی که می‌خواهند دولتمند شوند ،‏ گرفتار می‌شوند در تجربه و دام و انواع شهوات بی‌فهم و مضر که مردم را به تباهی و هلاکت غرق می‌سازند .‏ 
 زیرا که طمع ریشهٔ همهٔ بدی‌ها است که بعضی چون در پی آن می‌کوشیدند ،‏ از ایمان گمراه گشته ،‏ خود را به اقسام دردها سفتند » یا مجروح ساختند .‏ —‏ ۱تیموتاؤس ۶ :‏ ۹ ،‏ ۱۰‏ .‏ 
 ۱۹ ،‏ ۲۰ .‏ 
 الف )‏ آنانی که شریعت یَهُوَه را دوست می‌دارند برای چه اموری ارزش قائلند ؟‏ 
 ب )‏ در مقالهٔ بعدی چه موضوعی را بررسی خواهیم کرد ؟‏ 
 کسانی که شریعت خدا را دوست می‌دارند به خطر مال‌پرستی واقفند و خود را از آن محفوظ می‌دارند .‏ 
 برای مثال ،‏ مزمورنویس به یَهُوَه چنین دعا کرد :‏ « دل مرا به شهادات خود مایل گردان و نه به سوی طمع .‏ 
 شریعت دهان تو برای من بهتر است از هزاران طلا و نقره .‏ » 
 (‏ مزمور ۱۱۹ :‏ ۳۶ ،‏ ۷۲ )‏ قبول حقیقت این سخن می‌تواند به ما کمک کند تا از دام مال‌پرستی ،‏ حرص و ولع و نارضایتی از وضعیت زندگی برحذر باشیم .‏ 
 بلی ،‏ « دینداری » است که برای ما فایدهٔ بسیار دارد نه مال‌اندوزی .‏ —‏ ۱تیموتاؤس ۶ :‏ ۶‏ .‏ 
 اصول شریعتی که خدا به اسرائیلیان باستان داد نه تنها در ایّام موسی پرارزش بود بلکه در روزگار سخت ما نیز پرارزش است .‏ 
 هر چه بیشتر این اصول را در زندگی به کار گیریم بیشتر آن را درک خواهیم کرد ،‏ بیشتر آن را دوست خواهیم داشت و بیشتر شاد خواهیم بود .‏ 
 شریعت درس‌های پرارزشی به ما می‌دهد و این موضوع در زندگی و تجربیات شخصیت‌های کتاب مقدّس مشهود است .‏ 
 برخی از این تجربیات را در مقالهٔ بعدی بررسی خواهیم کرد .‏ 
 ‏ [ پاورقی ]‏ 
 به غیر از چهار آیه ،‏ بقیهٔ ۱۷۶ آیهٔ این مزمور به اوامر ،‏ داوری‌ها ،‏ شریعت ،‏ وصایا ،‏ فرایض ،‏ شهادات ،‏ سخنان ،‏ طریق‌ها و کلام یَهُوَه اشاره می‌کند .‏ 
 چگونه جواب می‌دهید ؟‏ 
 ‏ • چرا سرایندهٔ مزمور ۱۱۹ شریعت یَهُوَه را دوست می‌داشت ؟‏ 
 ‏ • مسیحیان از قانون سَبَّت چه می‌آموزند ؟‏ 
 ‏ • قانون خوشه‌چینی از چه نظر پرارزش است ؟‏ 
 ‏ • فرمان برحذر بودن از طمع چگونه از ما محافظت می‌کند ؟‏ 
 ‏ [ تصویر در صفحهٔ ۱۳ ]‏ 
 قانون سَبَّت بر چه موضوعی تأکید می‌کرد ؟‏ 
 ‏ [ تصویر در صفحهٔ ۱۵ ]‏ 
 قانون خوشه‌چینی چه درسی به ما می‌دهد ؟‏ 
 ‏ ‹ شهادات تو نیز ابتهاج من بوده‌اند ›‏ 
 ‏ « زیرا همهٔ چیزهایی که از قبل مکتوب شد ،‏ برای تعلیم ما نوشته شد تا به صبر و تسلّی کتاب امیدوار باشیم .‏ » —‏ رومیان ۱۵ :‏ ۴‏ .‏ 
 ‏ یَهُوَه چگونه به ما تذکر می‌دهد و چرا به تذکرات وی نیازمندیم ؟‏ 
 یَهُوَه با شهادات یا تذکرات خود به قومش کمک می‌کند تا سختی‌های روزگار را تحمّل کنند .‏ 
 با خواندن کتاب مقدّس یا با گوش دادن به تفسیرهای دیگران در جلسات ،‏ یَهُوَه موضوعات را به یاد ما می‌آورد و بدین طریق به ما تذکر می‌دهد .‏ 
 بیشتر این موضوعات برای ما تازگی ندارند .‏ 
 به احتمال زیاد خیلی از آن‌ها را در گذشته بررسی کرده‌ایم .‏ 
 برای آنکه موضوعات را سریع فراموش نکنیم ،‏ لازم است حافظهٔ خود را با تکرار مقاصد ،‏ احکام و تعالیم یَهُوَه تقویت کنیم .‏ 
 پس مهم است که برای تذکرات یَهُوَه ارزش قائل شویم .‏ 
 این تذکرات به یاد ما می‌آورد که همواره زندگی‌مان را با معیارهای او هماهنگ سازیم .‏ 
 از این رو ،‏ مزمورنویس چنین سرایید :‏ ‹ شهادات تو نیز ابتهاج من بوده‌اند .‏ › —‏ مزمور ۱۱۹ :‏ ۲۴ .‏ 
 ۲ ،‏ ۳ .‏ 
 الف )‏ چرا یَهُوَه حکایات اشخاص متفاوتی را در کتاب مقدّس برای ما به تحریر درآورده است ؟‏ 
 ب )‏ کدام حکایات را با هم بررسی خواهیم کرد ؟‏ 
 کتاب مقدّس کتابی است بسیار قدیمی که قرن‌ها پیش به تحریر در آمده است .‏ 
 با این حال بر انسان تأثیر بسزایی دارد .‏ 
 (‏ عبرانیان ۴ :‏ ۱۲‏ )‏ رسوم و نگرش مردم امروزه در مقایسه با رسوم و نگرش مردم روزگار کتاب مقدّس تغییر کرده است .‏ 
 اما اغلب مشکلاتی که با آن روبرو هستیم با مشکلات آن زمان تفاوتی ندارند .‏ 
 بسیاری از حکایات کتاب مقدّس که برای فایدهٔ ما نوشته شده‌اند تجارب کسانی می‌باشند که یَهُوَه را دوست داشتند و در هر شرایطی وفادارانه او را خدمت می‌نمودند .‏ 
 در حکایات دیگر کتاب مقدّس اَعمالی قید شده است که خدا از آن‌ها نفرت دارد .‏ 
 یَهُوَه اَعمال خوب و بد اشخاص را به عنوان تذکر و یادآوری برایمان در کتاب مقدّس ضبط کرده است .‏ 
 همان گونه که پولُس رسول گفت :‏ « همهٔ چیزهایی که از قبل مکتوب شد ،‏ برای تعلیم ما نوشته شد تا به صبر و تسلّی کتاب امیدوار باشیم .‏ » —‏ رومیان ۱۵ :‏ ۴‏ .‏ 
 حال می‌خواهیم سه واقعهٔ کتاب مقدّس را بررسی کنیم :‏ حکایت داود و شاؤل ،‏ حنانیا و همسرش سِفیرَه ،‏ و یوسف و زن فوطیفار .‏ 
 در هر یک از این حکایات درس پرارزشی برای ما نهفته است .‏ 
 وفاداری به یَهُوَه 
 ۴ ،‏ ۵ .‏ 
 الف )‏ چه وضعیتی مابین شاؤل پادشاه و داود وجود داشت ؟‏ 
 ب )‏ عکس‌العمل داود در برابر دشمنی شاؤل چه بود ؟‏ 
 شاؤل پادشاه به یَهُوَه وفادار نماند ،‏ در نتیجه دیگر لیاقت نداشت بر قوم خدا سلطنت کند .‏ 
 پس خدا او را طرد کرد و سموئیل نبی را فرستاد تا داود را به عنوان پادشاه آیندهٔ اسرائیل مسح کند .‏ 
 وقتی داود ثابت کرد که جنگجویی ماهر و دلیر و مورد تمجید مردم است ،‏ شاؤل او را رقیب خود پنداشت .‏ 
 پس بارها سعی کرد داود را بکشد .‏ 
 ولی یَهُوَه با داود بود و هر بار او را از دست شاؤل رهایی داد .‏ —‏ ۱سموئیل ۱۸ :‏ ۶ -‏ ۱۲ ،‏ ۲۵ ؛‏ ۱۹ :‏ ۱۰ ،‏ ۱۱ .‏ 
 هنگامی که داود برای مدتی فراری بود فرصت یافت تا شاؤل را بکشد و حتی همراهانش او را ترغیب به این کار کردند و گفتند که یَهُوَه دشمنت را در دست تو تسلیم کرده است .‏ 
 اما داود از کشتن شاؤل اجتناب کرد .‏ 
 از آنجایی که داود به یَهُوَه وفادار بود و به شاؤل به عنوان پادشاه مسح‌شدهٔ خدا احترام می‌گذاشت دست به قتل شاؤل نزد .‏ 
 یَهُوَه شاؤل را به عنوان پادشاه اسرائیل برگزیده بود ،‏ پس خود یَهُوَه نیز در وقتش او را از سلطنت عزل می‌کرد .‏ 
 داود تشخیص داد که حق مداخله در این کار را ندارد .‏ 
 وی بعد از آنکه تمام سعی خود را کرد تا با شاؤل آشتی کند چنین نتیجه‌گیری کرد :‏ « به حیات یَهُوَه قَسَم که یا خداوند او را خواهد زد یا اجلش رسیده ،‏ خواهد مرد یا به جنگ فرود شده ،‏ هلاک خواهد گردید .‏ 
 حاشا بر من از خداوند که دست خود را بر مسیح خداوند دراز کنم .‏ » —‏ ۱سموئیل ۲۴ :‏ ۳ -‏ ۱۵ ؛‏ ۲۶ :‏ ۷ -‏ ۲۰ .‏ 
 ‏ چرا بررسی حکایت داود و شاؤل پراهمیت است ؟‏ 
 در این گزارش درسی پرارزش نهفته است .‏ 
 آیا تا به حال از خود پرسیده‌اید که چرا در جماعت برخی مشکلات وجود دارد ؟‏ 
 شاید دلیل آن رفتار ناشایستهٔ کسی باشد .‏ 
 ممکن است رفتار وی به عنوان خطایی جدّی محسوب نشود ولی باعث آزار ما شود .‏ 
 در این صورت ،‏ باید از خود چه عکس‌العملی نشان دهیم ؟‏ 
 به دلیل علاقهٔ مسیحی به برادرمان و وفاداری به یَهُوَه تصمیم می‌گیریم در بارهٔ مشکل با شخص مهربانانه صحبت کنیم ،‏ اما هدفمان باید حل آن باشد .‏ 
 حال اگر مشکل حل نشد چه باید کرد ؟‏ 
 بعد از آنکه همهٔ راه‌های معقول را برای حل مشکل به کار گرفتیم ،‏ می‌توانیم موضوع را به دست یَهُوَه بسپاریم ؛‏ دقیقاً آن طور که داود رفتار کرد .‏ 
 ‏ با سرمشق قرار دادن داود چگونه می‌توانیم در برابر بی‌عدالتی و تعصب واکنش نشان دهیم ؟‏ 
 شاید شما با بی‌عدالتی اجتماعی یا تعصبات مذهبی مواجهید .‏ 
 در حال حاضر مطمئناً کار زیادی از دستتان برنخواهد آمد .‏ 
 تحمّل چنین وضعیتی بسیار دشوار است .‏ 
 اما عکس‌العمل داود در برابر بی‌عدالتی درس خوبی به ما می‌دهد .‏ 
 مزامیرِ اندوهناکی که داود نوشت نشان می‌دهد که رهایی وی از دست شاؤل نه فقط به دلیل دعای صمیمانه‌اش بلکه به دلیل توجه و علاقه‌اش به جلال دادن نام یَهُوَه نیز بود .‏ 
 (‏ مزمور ۱۸ :‏ ۱ -‏ ۶ ،‏ ۲۵ -‏ ۲۷ ،‏ ۳۰ -‏ ۳۲ ،‏ ۴۸ -‏ ۵۰ ؛‏ ۵۷ :‏ ۱ -‏ ۱۱ )‏ داود با همهٔ بی‌انصافی‌هایی که شاؤل در حقش انجام داده بود باز به یَهُوَه وفادار ماند .‏ 
 ما هم با وجود تمام بی‌عدالتی‌هایی که تحمّل می‌کنیم و یا آنچه دیگران انجام می‌دهند می‌باید همواره به یَهُوَه و سازمانش وفادار بمانیم .‏ 
 بی‌شک یَهُوَه از کل واقعه باخبر است .‏ —‏ مزمور ۸۶ :‏ ۲ .‏ 
 ‏ وقتی ایمان شاهدان یَهُوَه در موزامبیک تحت آزمایش قرار گرفت چه عکس‌العملی از خود نشان دادند ؟‏ 
 شاهدان یَهُوَه در موزامبیک سرمشق خوبی برای آنانی که در سختی‌ها می‌خواهند به یَهُوَه وفادار بمانند از خود به جا گذاشتند .‏ 
 در سال ۱۹۸۴ دهکده‌های این مسیحیان مرتباً تحت حملهٔ اعضای مسلّح سازمان مقاومت قرار گرفت که برای تاراج کردن ،‏ آتش زدن و کشتن می‌آمدند .‏ 
 از قرار معلوم کاری از دست آن مسیحیان بر نمی‌آمد و نمی‌توانستند از خود دفاع کنند .‏ 
 ساکنان آن منطقه مجبور بودند به عملیات نظامی آن‌ها ملحق شوند و یا به طرقی دیگر آن‌ها را حمایت کنند .‏ 
 از آنجایی که شاهدان یَهُوَه در امور سیاسی بی‌طرفند چنین کاری نکردند .‏ 
 پس به دلیل سرپیچی از آن‌ها مورد غضب قرار گرفتند .‏ 
 در آن دورهٔ پرآشوب حدود ۳۰ شاهد یَهُوَه کشته شدند .‏ 
 قوم خدا با اینکه به مرگ تهدید شدند همواره به یَهُوَه وفادار ماندند .‏ 
 * آنان همچون داود بی‌عدالتی را تحمّل کردند و سرانجام پیروز گشتند .‏ 
 تذکری هشداردهنده 
 ۹ ،‏ ۱۰ .‏ 
 الف )‏ چگونه می‌توانیم از برخی گزارشات کتاب مقدّس فایده ببریم ؟‏ 
 ب )‏ خطای حنانیا و سِفیرَه چه بود ؟‏ 
 رفتار برخی از اشخاصی که در کتاب مقدّس به آن‌ها اشاره شده است برای ما حکم هشدار را دارد .‏ 
 بلی ،‏ کتاب مقدّس شامل حکایات اشخاصی می‌باشد که به سبب خطای خود عواقب بدی را متقبل شدند ،‏ حتی کسانی که خادم خدا بودند .‏ 
 (‏ ۱قُرِنتیان ۱۰ :‏ ۱۱‏ )‏ در میان این اشخاص حکایت زوجی به نام حنانیا و سِفیرَه را می‌خوانیم که عضوی از جماعت مسیحی قرن اوّل در اورشلیم بودند .‏ 
 بعد از پَنْطیکاست ۳۳ میلادی ،‏ برای اینکه ایمانداران جدید بتوانند در اورشلیم باقی بماندند و از معاشرت با رسولان فایده ببرند پول جمع‌آوری شد .‏ 
 برخی از اعضای جماعت برای کمک به ایشان زمین خود را فروختند .‏ 
 (‏ اَعمال ۲ :‏ ۴۱ -‏ ۴۵‏ )‏ حنانیا و سِفیرَه نیز زمینی را فروختند و نصف آن را نزد رسولان بردند و ادعا کردند که تمام پول زمین را به آن‌ها هدیه می‌کنند .‏ 
 حنانیا و سِفیرَه می‌توانستند هر چقدر که دوست داشتند هدیه کنند .‏ 
 ولی انگیزهٔ آن‌ها بد بود و رفتارشان صادقانه نبود .‏ 
 آن‌ها با این کار می‌خواستند رسولان و اعضای جماعت را تحت تأثیر قرار دهند و بگویند بیشتر از آنچه از دستشان برمی‌آمد انجام دادند .‏ 
 پِطْرُس رسول تحت الهام روح‌القدس ریاکاری و عدم صداقتشان را آشکار ساخت و یَهُوَه آن‌ها را کشت .‏ —‏ اَعمال ۵ :‏ ۱ -‏ ۱۰‏ .‏ 
 ۱۱ ،‏ ۱۲ .‏ 
 الف )‏ کتاب مقدّس در بارهٔ صداقت چه تذکری می‌دهد ؟‏ 
 ب )‏ از صداقت چه فوایدی نصیبمان می‌شود ؟‏ 
 اتفاقی که برای حنانیا و سِفیرَه افتاد هشداری است برای آنانی که حقیقت را تحریف می‌کنند تا خود را در نظر دیگران خوب جلوه دهند .‏ 
 شاید بتوان مردم را گول زد ولی یَهُوَه را هرگز نمی‌توان فریب داد .‏ 
 (‏ عبرانیان ۴ :‏ ۱۳‏ )‏ کلام خدا مرتباً ما را ترغیب می‌کند که با یکدیگر صادق باشیم .‏ 
 در آینده روی زمین جایی برای دروغگویان وجود نخواهد داشت .‏ 
 (‏ امثال ۱۴ :‏ ۲ ؛‏ مکاشفه ۲۱ :‏ ۸ ؛‏ ۲۲ :‏ ۱۵‏ )‏ دلیل آن واضح است چرا که دروغگویی از شیطان ابلیس سرچشمه می‌گیرد .‏ —‏ یوحنّا ۸ :‏ ۴۴‏ .‏ 
 اگر در زندگی صداقت را پیشهٔ خود کنیم فواید بسیاری نصیبمان می‌شود از جمله داشتن وجدانی پاک و جلب اعتماد دیگران .‏ 
 صداقت باعث شده است که مسیحیان شغلی را بیابند و یا کار خود را از دست ندهند .‏ 
 اما مهم‌ترین فایدهٔ صداقت ،‏ دوستی با خدای متعال است .‏ —‏ مزمور ۱۵ :‏ ۱ ،‏ ۲ .‏ 
 حفظ اصول اخلاقی 
 ‏ یوسف در چه موقعیتی قرار گرفت و عکس‌العملش چه بود ؟‏ 
 یوسف پسر یعقوبِ پَطرِیارْخ در سن ۱۷سالگی به بردگی فروخته شد .‏ 
 سرانجام به خانهٔ فوطیفار یکی از افسران مصری برده شد ،‏ جایی که مورد توجهٔ همسر فوطیفار قرار گرفت .‏ 
 آن زن تمایل داشت با یوسف که جوانی خوش‌اندام بود رابطه‌ای غیرمشروع داشته باشد و هر روز به او می‌گفت :‏ « با من همخواب شو .‏ » 
 یوسف از خانوادهٔ خود فرسنگ‌ها به دور بود و کسی او را نمی‌شناخت .‏ 
 پس می‌توانست بدون آنکه کسی باخبر شود با آن زن رابطه داشته باشد .‏ 
 با این حال ،‏ وقتی زن فوطیفار جامهٔ یوسف را گرفت او از آنجا گریخت .‏ —‏ پیدایش ۳۷ :‏ ۲ ،‏ ۱۸ -‏ ۲۸ ؛‏ ۳۹ :‏ ۱ -‏ ۱۲ .‏ 
 ۱۴ ،‏ ۱۵ .‏ 
 الف )‏ چرا حکایت یوسف برای ما اهمیت دارد ؟‏ 
 ب )‏ چرا آن زن مسیحی از تذکرات یَهُوَه سپاسگزار بود ؟‏ 
 یوسف در خانواده‌ای خداپرست بزرگ شده و دریافته بود که رابطهٔ جنسی خارج از پیوند زناشویی غلط است .‏ 
 به همین دلیل چنین سؤال کرد :‏ « چگونه مرتکب این شرارت بزرگ بشوم و به خدا خطا ورزم ؟‏ » 
 به احتمال زیاد دلیل نتیجه‌گیری یوسف آشنایی‌اش با معیار خدا در رابطه با ازدواج یک مرد با یک زن در باغ عدن بود .‏ 
 (‏ پیدایش ۲ :‏ ۲۴ )‏ قوم خدا امروزه می‌توانند از عکس‌العمل یوسف درس گرفته ،‏ فایده ببرند .‏ 
 در برخی سرزمین‌ها رابطهٔ غیراخلاقی به قدری رواج دارد که هر گاه جوانان از این عمل سر باز زنند مورد تحقیر قرار می‌گیرند .‏ 
 همچنین رابطهٔ جنسی قبل از زناشویی میان بزرگسالان نیز معمول شده است .‏ 
 با این حال ،‏ حکایت یوسف تذکری بموقع برای ماست .‏ 
 رابطهٔ غیراخلاقی و زنا هنوز در معیارهای خدا گناه محسوب می‌شود .‏ 
 (‏ عبرانیان ۱۳ :‏ ۴‏ )‏ بیشتر کسانی که تسلیم شده ،‏ دست به رابطهٔ نامشروع زده‌اند اعتراف می‌کنند که دلایل قانع‌کننده‌ای برای پرهیز از این کار وجود دارد .‏ 
 نتایج نامطلوب رابطهٔ غیراخلاقی شامل حقارت ،‏ عذاب وجدان ،‏ حسادت ،‏ بارداری ناخواسته و بیماری‌های مقاربتی است .‏ 
 بلی ،‏ کلام خدا به ما تذکر می‌دهد که زناکار « بر بدن خود گناه می‌ورزد .‏ » —‏ ۱قُرِنتیان ۵ :‏ ۹ -‏ ۱۲ ؛‏ ۶ :‏ ۱۸ ؛‏ امثال ۶ :‏ ۲۳ -‏ ۲۹ ،‏ ۳۲ .‏ 
 خواهری مجرّد به نام جِنی از تذکرات یَهُوَه صمیمانه سپاسگزار است .‏ 
 * در محل کار ،‏ یکی از همکارانش که بسیار خوش‌قیافه بود به او ابراز علاقه نمود .‏ 
 آن مرد وقتی دید که جِنی از خود واکنشی نشان نمی‌دهد سماجت کرد .‏ 
 جِنی گفت :‏ « باید اعتراف کنم که ابراز علاقهٔ جنس مخالف خوشایند است .‏ 
 برای همین حفظ پاکدامنی کار آسانی نیست .‏ » 
 جِنی متوجه شد که خواست آن مرد تنها وارد کردن نام او در لیست زنانی است که با آن‌ها همخواب شده بود .‏ 
 وقتی آن خواهر احساس کرد مقابله با وسوسه برایش دشوار است به یَهُوَه التماس نمود تا وفادار بماند .‏ 
 جِنی بعد از تحقیق در نشریات مسیحی متوجه شد که موضوعات آن برایش حکم تذکر و یادآوری را دارد و همچون سپر از او محافظت می‌کند .‏ 
 یکی از آن تذکرات حکایت یوسف و زن فوطیفار بود .‏ 
 جِنی چنین نتیجه‌گیری می‌کند :‏ « تا زمانی که به خود یادآوری کنم که یَهُوَه را خیلی دوست دارم از ارتکاب این خطای بزرگ باز می‌مانم .‏ »‏ 
 توجه کردن به تذکرات خدا 
 ‏ چگونه می‌توانیم از مرور و تعمّق بر سرگذشت اشخاصی که در کتاب مقدّس ذکر شده است فایده ببریم ؟‏ 
 درک این موضوع که چرا یَهُوَه برخی از حکایات را در کتاب مقدّس گنجانده است ارزش معیارهای خدا را در نظر ما افزایش می‌دهد .‏ 
 هنگام خواندن این حکایات باید از خود بپرسیم که چه درسی از آن‌ها می‌آموزیم ؟‏ 
 اشخاص آن حکایات چه صفاتی از خود نشان داده‌اند که می‌تواند برای ما سرمشق باشد یا چه تمایلاتی داشته‌اند که باید از آن‌ها پرهیز کرد ؟‏ 
 در کتاب مقدّس سرگذشت صدها نفر نگاشته شده است .‏ 
 همهٔ کسانی که تعالیم الٰهی را دوست دارند می‌توانند با به وجود آوردن اشتیاق به این حکمت حیات‌بخش و حکایاتی که یَهُوَه برایمان حفظ کرده است فایده ببرند .‏ 
 در مقالات این مجلّه اغلب سرگذشت اشخاص کتاب مقدّس و درسی که از آن می‌توان آموخت گنجانده شده است .‏ 
 پس بیاییم زمانی را برای خواندن آن کنار بگذاریم .‏ 
 ‏ چه احساسی نسبت به تذکرات یَهُوَه دارید و چرا ؟‏ 
 توجه و علاقهٔ یَهُوَه به آنانی که سعی می‌کنند اراده‌اش را انجام دهند حقیقتاً پرارزش است !‏ 
 ما نیز همچون مردان و زنانی که در کتاب مقدّس از آن‌ها یاد شده است ناکاملیم .‏ 
 از این رو ،‏ سرگذشت اَعمال این اشخاص برای ما بسیار ارزشمند است .‏ 
 با توجه کردن به تذکرات یَهُوَه می‌توانیم از انجام خطایی که برایمان گران تمام می‌شود برحذر باشیم و از نمونه‌های نیکوی اشخاصی که در راه عدالت گام برداشتند پیروی نماییم .‏ 
 اگر چنین کنیم با مزمورنویس هماواز خواهیم بود که سرایید :‏ « خوشا به حال آنانی که شهادات [ یَهُوَه ] را حفظ می‌کنند و به تمامی دل او را می‌طلبند .‏ 
 جان من شهادات تو را نگاه داشته است و آن‌ها را بی‌نهایت دوست می‌دارم .‏ » —‏ مزمور ۱۱۹ :‏ ۲ ،‏ ۱۶۷ .‏ 
 ‏ [ پاورقی‌ها ]‏ 
 به « سالنامهٔ شاهدان یَهُوَه » (‏ انگل‍ .‏ )‏ 
 سال ۱۹۹۶ ،‏ صفحات ۱۶۰ -‏ ۱۶۲ مراجعه شود .‏ 
 نام شخص تغییر یافته است .‏ 
 چگونه جواب می‌دهید ؟‏ 
 ‏ • از طرز فکر داود نسبت به شاؤل چه می‌آموزیم ؟‏ 
 ‏ • سرگذشت حنانیا و سِفیرَه چه درسی به ما می‌دهد ؟‏ 
 ‏ • چرا حکایت یوسف امروزه از اهمیت فراوانی برخورد است ؟‏ 
 ‏ [ تصویر در صفحهٔ ۱۸ ]‏ 
 چرا داود از کشتن شاؤل امتناع کرد ؟‏ 
 ‏ [ تصویر در صفحهٔ ۱۹ ]‏ 
 از سرگذشت حنانیا و سِفیرَه چه می‌آموزیم ؟‏ 
 ‏ [ تصویر در صفحهٔ ۲۰ ]‏ 
 یوسف به چه دلیل از رابطهٔ غیراخلاقی اجتناب کرد ؟‏ 
 در میان قوم منتخب خدا تولّد یافته بودند 
 ‏ ‹ یَهُوَه خدایت تو را برگزیده است تا قوم مخصوص برای خود او باشی .‏ › —‏ تثنیه ۷ :‏ ۶ .‏ 
 ۱ ،‏ ۲ .‏ 
 یَهُوَه به خاطر قومش اسرائیل به چه اَعمال شگفت‌انگیز دست زد و این قوم چه رابطه‌ای با خدا برقرار ساخت ؟‏ 
 در سال ۱۵۱۳ ق .‏ 
 م .‏ 
 یَهُوَه با خادمان خود عهدی بست و رابطه‌ای جدید بر اساس آن پایه‌گذاری کرد .‏ 
 یَهُوَه چندی قبل ،‏ در همان سال اَبَرقدرت آن زمان را از پا درآورده بود تا اسرائیلیان را از بردگی‌شان نجات دهد .‏ 
 خدا با این کار نجات‌دهنده و صاحب آن قوم شد .‏ 
 اما قبل از اینکه وارد عمل شود به موسی چنین گفت :‏ « بنی‌اسرائیل را بگو ،‏ من یَهُوَه هستم ،‏ و شما را از زیر مشقّت‌های مصریان بیرون خواهم آورد ،‏ و شما را از بندگی ایشان رهایی دهم ،‏ و شما را به بازوی بلند و به داوری‌های عظیم نجات دهم .‏ 
 و شما را خواهم گرفت تا برای من قوم شوید ،‏ و شما را خدا خواهم بود .‏ » —‏ خروج ۶ :‏ ۶ ،‏ ۷ ،‏ به پاورقی ترجمهٔ دنیای جدید ‏ (‏ انگل‍ .‏ )‏ 
 رجوع شود ؛‏ ۱۵ :‏ ۱ -‏ ۷ ،‏ ۱۱ .‏ 
 اندکی پس از ترک مصر ،‏ اسرائیلیان با خدایشان عهد بسته ،‏ با وی رابطه برقرار کردند .‏ 
 از این تاریخ به بعد یَهُوَه به جای اینکه فقط با یک خاندان یا ایل و طایفه‌ای خاص رابطه داشته باشد با قومی سازمان‌یافته و با امّتی از امّت‌های زمین رابطه ایجاد کرد .‏ 
 (‏ خروج ۱۹ :‏ ۵ ،‏ ۶ ؛‏ ۲۴ :‏ ۷ )‏ در این راستا ،‏ او قوانینی را برای قومش فراهم نمود که زندگی روزمره و از آن مهم‌تر ،‏ نحوهٔ پرستش آن‌ها را نظم و شکل می‌داد .‏ 
 موسی خطاب به آن امّت گفت :‏ « زیرا کدام قوم بزرگ است که خدا نزدیک ایشان باشد چنانکه یَهُوَه ،‏ خدای ما است ،‏ در هر وقت که نزد او دعا می‌کنیم ؟‏ 
 و کدام طایفهٔ بزرگ است که فرایض و احکام عادله‌ای مثل تمام این شریعتی که من امروز پیش شما می‌گذارم ،‏ دارند ؟‏ » —‏ تثنیه ۴ :‏ ۷ ،‏ ۸ .‏ 
 در میان قومی شاهد تولّد یافته بودند 
 ۳ ،‏ ۴ .‏ 
 دلیل مهم و اساسی به وجود آوردن امّت اسرائیل چه بود ؟‏ 
 قرن‌ها بعد ،‏ یَهُوَه از طریق یکی از انبیای خود ،‏ اِشَعْیا ،‏ به اسرائیلیان دلیل اصلی به وجود آوردن امّتشان را به آن‌ها گوشزد کرد .‏ 
 اِشَعْیا نوشت :‏ « الآن خداوند که آفرینندهٔ تو ای یعقوب ،‏ و صانع تو ای اسرائیل است چنین می‌گوید :‏ ‹ مترس زیرا که من تو را فدیه دادم و تو را به اسمت خواندم پس تو از آن من هستی .‏ 
 زیرا من یَهُوَه خدای تو و قدّوس اسرائیل نجات‌دهندهٔ تو هستم .‏ .‏ .‏ .‏ 
 پسران مرا از جای دور و دخترانم را از کران‌های زمین بیاور .‏ 
 یعنی هر که را به اسم من نامیده شود و او را به جهت جلال خویش آفریده و او را مصوّر نموده و ساخته باشم .‏ › 
 یَهُوَه می‌گوید که ‹ شما و بندهٔ من که او را برگزیده‌ام شهود من می‌باشید .‏ .‏ .‏ .‏ 
 این قوم را برای خود ایجاد کردم تا تسبیح مرا بخوانند .‏ › 
 » —‏ اِشَعْیا ۴۳ :‏ ۱ ،‏ ۳ ،‏ ۶ ،‏ ۷ ،‏ ۱۰ ،‏ ۲۱ .‏ 
 اسرائیلیان ملتی بودند که به نام یَهُوَه خوانده می‌شدند و برای او نقش شاهدان را داشتند زیرا به امّت‌ها و ملت‌های دیگر شهادت می‌دادند که سلطنت یَهُوَه کاملاً به حق است .‏ 
 از این رو می‌توان گفت که آن‌ها ملتی بودند که خدا « به جهت جلال خویش آفریده » بود .‏ 
 به این دلیل اسرائیلیان باید او را « تسبیح » می‌خواندند و نجاتی را که برایشان فراهم کرده بود به گوش همه می‌رساندند و در ضمن نام مقدّسش را نیز جلال می‌دادند .‏ 
 ‏ قوم اسرائیل از چه نظر مملکتی وقف‌شده بود ؟‏ 
 در قرن یازدهم ق .‏ 
 م .‏ 
 سلیمان پادشاه تأکید کرد که یَهُوَه اسرائیل را از ملت‌ها و امّت‌های دیگر مجزا ساخته بود .‏ 
 او در دعایی به یَهُوَه چنین گفت :‏ « زیرا که تو ایشان را از جمیع قوم‌های جهان برای ارثیت خویش ممتاز نموده‌ای .‏ » 
 (‏ ۱پادشاهان ۸ :‏ ۵۳ )‏ هر اسرائیلی قادر بود شخصاً رابطه‌ای منحصر به فرد با خدایش یَهُوَه برقرار کند .‏ 
 موسی قبلاً به قوم گفته بود :‏ ‹ شما پسران یَهُوَه خدای خود هستید زیرا برای یَهُوَه ،‏ خدایتان قوم مقدّس هستید .‏ › 
 (‏ تثنیه ۱۴ :‏ ۱ ،‏ ۲ )‏ بدین دلیل لازم نبود هر اسرائیلی که متولّد می‌شد خود را به خدا وقف کند زیرا در میان قومی وقف‌شده به دنیا آمده بود .‏ 
 (‏ مزمور ۷۹ :‏ ۱۳ ؛‏ ۹۵ :‏ ۷ )‏ اسرائیلیان نسل به نسل فرامین و قوانین یَهُوَه را می‌آموختند و چون که قومشان با خدا عهد بسته بود ملزم بودند پابند موازین آن باشند .‏ —‏ تثنیه ۱۱ :‏ ۱۸ ،‏ ۱۹ .‏ 
 آزادی انتخاب داشتند 
 ‏ هر اسرائیلی چه تصمیمی باید می‌گرفت ؟‏ 
 با اینکه هر اسرائیلی در قومی به دنیا آمده بود که از قبل به خدا وقف شده بود ،‏ هر یک از آن‌ها باید شخصاً تصمیم می‌گرفت تا چه حد خدا را می‌خواست خدمت کند .‏ 
 بنا بر چنین واقعیتی ،‏ موسی قبل از ورود قوم به سرزمین موعود به آن‌ها گفت :‏ « امروز آسمان و زمین را بر شما شاهد می‌آورم که حیات و موت و برکت و لعنت را پیش روی تو گذاشتم ؛‏ پس حیات را برگزین تا تو با ذریّتت زنده بمانی .‏ 
 و تا یَهُوَه خدای خود را دوست بداری و آواز او را بشنوی و به او ملصق شوی ،‏ زیرا که او حیات تو و درازی عمر توست تا در زمینی که خداوند برای پدرانت ،‏ ابراهیم و اسحاق و یعقوب ،‏ قَسَم خورد که آن را به ایشان بدهد ،‏ ساکن شوی .‏ » 
 (‏ تثنیه ۳۰ :‏ ۱۹ ،‏ ۲۰ )‏ پس هر اسرائیلی می‌بایست تصمیم می‌گرفت که آیا به یَهُوَه خدا محبت می‌کرد یا نه ،‏ آیا به سخنان او گوش می‌کرد یا نه و نهایتاً ،‏ آیا به خدایش می‌چسبید یا نه .‏ 
 و از آنجا که هر یک مختار و تصمیمش دست خودش بود منطقاً نتایج و عواقب انتخابش را نیز باید می‌پذیرفت .‏ —‏ تثنیه ۳۰ :‏ ۱۶ -‏ ۱۸ .‏ 
 ‏ پس از مرگِ نسلِ دوران یوشَع چه اتفاقی افتاد ؟‏ 
 اگر بخواهیم بدانیم وفاداری به خدا چه نتایجی دارد یا اینکه خیانت به خدا چه پیامدی دارد کافی است به وقایع زمان داوران در تاریخ اسرائیل بنگریم .‏ 
 تا کمی قبل از آغاز آن دوران ،‏ اسرائیلیان از پیشوایی یوشَع اطاعت می‌کردند و در نتیجه برکت می‌یافتند .‏ 
 در کتاب داوران می‌خوانیم :‏ « در تمامی ایّام یوشَع و تمامی ایّام مشایخی که بعد از یوشَع زنده ماندند ،‏ و همهٔ کارهای بزرگ خداوند را که برای اسرائیل کرده بود ،‏ دیدند ،‏ قوم ،‏ خداوند را عبادت نمودند .‏ » 
 ولی افسوس که اندکی پس از مرگ یوشَع « طبقهٔ [ یا نسلی ] دیگر برخاستند که خداوند و اَعمالی را که برای اسرائیل کرده بود ،‏ ندانستند .‏ 
 و بنی‌اسرائیل در نظر خداوند شرارت ورزیدند .‏ » 
 (‏ داوران ۲ :‏ ۷ ،‏ ۱۰ ،‏ ۱۱ )‏ به نظر می‌آید نسل جدیدی که بعد از آن‌ها پا به عرصه گذاشت از روی عدم تجربه قدر و منزلت میراثش را ندانست و درک نکرد که جزو قومی وقف‌شده بود که خدا به خاطرش اَعمال بزرگ و شگفت‌آوری در گذشته انجام داده بود .‏ —‏ مزمور ۷۸ :‏ ۳ -‏ ۷ ،‏ ۱۰ ،‏ ۱۱ .‏ 
 می‌بایست بر طبق وقفشان زندگی می‌کردند 
 ۸ ،‏ ۹ .‏ 
 الف )‏ چه ترتیباتی در شریعت ،‏ به اسرائیلیان فرصت می‌داد وقف خود را به یَهُوَه نشان دهند ؟‏ 
 ب )‏ کسانی که قربانی‌های اختیاری اهدا می‌کردند چه برکتی می‌یافتند ؟‏ 
 یَهُوَه در پرستش خود مقتضیاتی گنجانده بود که به هر اسرائیلی فرصت می‌داد عملاً به وقف قومی و ملی خود وفا کند .‏ 
 برای نمونه در چهارچوب شریعتی که به قوم خود داده بود قربانی گذراندن و اهدای هدایا نقشی مهم و الزامی ایفا می‌کرد .‏ 
 اهدای بعضی از این قربانی‌ها واجب بود و بعضی دیگر تبرّعی یعنی غیرواجب یا اختیاری .‏ 
 (‏ عبرانیان ۸ :‏ ۳‏ )‏ مثلاً قربانی سوختنی ،‏ هدیهٔ آردی و ذبیحهٔ (‏ ذبح‌شدهٔ )‏ سلامتی همه قربانی‌های اختیاری بودند که برای رضایت یَهُوَه و به دست آوردن لطف او اهدا می‌شد .‏ 
 بدین گونه اهداکنندهٔ این قربانی‌ها فرصتی می‌یافت تا سپاس خود را به خدایش ابراز کند .‏ —‏ لاویان ۷ :‏ ۱۱ -‏ ۱۳ .‏ 
 یَهُوَه از این هدایا و قربانی‌های اختیاری خوشنود می‌شد .‏ 
 حتی قربانی‌های سوختنی و آردی را « عطر خوشبو به جهت خداوند » می‌خواندند .‏ 
 (‏ لاویان ۱ :‏ ۹ ؛‏ ۲ :‏ ۲ )‏ هنگام قربانی ذبیحهٔ سلامتی ،‏ خون و پیه آن را به یَهُوَه اهدا می‌کردند ولی قسمت‌هایی از گوشت قربانی را کاهنان و عابدی که قربانی را اهدا کرده بود می‌خوردند .‏ 
 این خوراک جمعی مظهر رابطه‌ای نیک و مسالمت‌آمیز با یَهُوَه بود .‏ 
 شریعت می‌گفت :‏ « چون ذبیحه سلامتی نزد خداوند بگذرانید ،‏ آن را بگذرانید تا مقبول شوید .‏ » 
 (‏ لاویان ۱۹ :‏ ۵ )‏ قطع نظر از وقف ملی قوم اسرائیل ،‏ کسی که وقف قلبی و واقعی خود را با اهدای قربانی اختیاری نشان می‌داد ‹ مقبول خدا می‌شد › و برکت می‌یافت .‏ —‏ مَلاکی ۳ :‏ ۱۰ .‏ 
 ‏ یَهُوَه ناخوشنودی خود را در روزگار اِشَعْیا و مَلاکی چگونه ابراز کرد ؟‏ 
 متأسفانه امّت وقف‌شدهٔ اسرائیل به یَهُوَه وفادار نماند .‏ 
 یَهُوَه از زبان اِشَعْیای نبی به قوم گفت :‏ « گوسفندان قربانی‌های سوختنی خود را برای من نیاوردی و به ذبایح خود مرا تکریم ننمودی !‏ 
 به هدایا بندگی بر تو ننهادم .‏ » 
 (‏ اِشَعْیا ۴۳ :‏ ۲۳ )‏ در ضمن قربانی‌هایی را که اهدا می‌کردند یا از روی اجبار بود یا از روی تظاهر .‏ 
 مسلّم است که در چشم یَهُوَه چنین هدیه‌ای فاقد هر گونه ارزش بود .‏ 
 برای یک نمونهٔ دیگر باید نزدیک به سیصد سال از دوران اِشَعْیا جلوتر برویم .‏ 
 در روزگار مَلاکی نبی ،‏ اسرائیلیان با اهدای حیوانات معیوب و علیل و ناقص همچنان به بی‌وفایی و تظاهر خود ادامه می‌دادند .‏ 
 یَهُوَه نارضایتی خود را از زبان مَلاکی به آن‌ها نشان داده ،‏ گفت :‏ « در شما هیچ خوشی ندارم و هیچ هدیه از دست شما قبول نخواهم کرد .‏ .‏ .‏ .‏ 
 (‏ حیوانات )‏ دریده شده و لنگ و بیمار را آورده ،‏ آن‌ها را برای هدیه می‌گذرانید آیا من آن‌ها را از دست شما قبول خواهم کرد ؟‏ » —‏ مَلاکی ۱ :‏ ۱۰ ،‏ ۱۳ ؛‏ عاموس ۵ :‏ ۲۲ .‏ 
 امّتی وقف‌شده طرد گشت 
 ‏ چه فرصتی نصیب ملت اسرائیل شده بود ؟‏ 
 هنگامی که ملت اسرائیل به یَهُوَه وقف شد ،‏ یَهُوَه به آن‌ها چنین وعده داد :‏ « اکنون اگر آواز مرا فی‌الحقیقه بشنوید ،‏ و عهد مرا نگاه دارید ،‏ همانا خزانهٔ خاص من از جمیع قوم‌ها خواهید بود .‏ 
 زیرا که تمامی جهان ،‏ از آن من است .‏ 
 و شما برای من مملکت [ یعنی یک پادشاهی متشکل از ] کَهَنه و امّت مقدّس خواهید بود .‏ » 
 (‏ خروج ۱۹ :‏ ۵ ،‏ ۶ )‏ سرانجام وقتی مسیح موعود در میان آن قوم ظهور کرد به آن قوم فرصتی داده شد تا اعضای بالقوّهٔ آن ملکوت یا حکومت خدا شوند .‏ 
 (‏ پیدایش ۲۲ :‏ ۱۷ ،‏ ۱۸ ؛‏ ۴۹ :‏ ۱۰ ؛‏ ۲سموئیل ۷ :‏ ۱۲ ،‏ ۱۶ ؛‏ لوقا ۱ :‏ ۳۱ -‏ ۳۳ ؛‏ رومیان ۹ :‏ ۴ ،‏ ۵‏ )‏ اما با پشت کردن به این فرصت گرانبها اکثر ملت اسرائیل به وقف خود عمل نکردند .‏ 
 (‏ متّیٰ ۲۲ :‏ ۱۴‏ )‏ آن‌ها نه فقط مسیح را رد کردند بلکه او را به قتل نیز رساندند .‏ —‏ اَعمال ۷ :‏ ۵۱ -‏ ۵۳‏ .‏ 
 ‏ عیسی چه گفت که نشان می‌داد یَهُوَه ملت وقف‌شدهٔ اسرائیل را رد کرده بود ؟‏ 
 عیسی چند روز قبل از مرگش به روحانیون یهود گفته بود :‏ « مگر در کتب هرگز نخوانده‌اید این که سنگی را که معمارانش رد نمودند ،‏ همان سر زاویه شده است .‏ 
 این از جانب خداوند آمد و در نظر ما عجیب است .‏ 
 از این جهت شما را می‌گویم که ملکوت خدا از شما گرفته شده ،‏ به امّتی که میوه‌اش را بیاورند ،‏ عطا خواهد شد .‏ » 
 (‏ متّیٰ ۲۱ :‏ ۴۲ ،‏ ۴۳‏ )‏ اندکی بعد عیسی آشکارا گفت که یَهُوَه آن امّت را رد کرده بود :‏ « ای اورشلیم ،‏ اورشلیم ،‏ قاتل انبیا و سنگسارکنندهٔ مرسلان خود !‏ 
 چند مرتبه خواستم فرزندان تو را جمع کنم ،‏ مثل مرغی که جوجه‌های خود را زیر بال خود جمع می‌کند و نخواستید !‏ 
 اینک خانهٔ شما برای شما ویران گذارده می‌شود .‏ » —‏ متّیٰ ۲۳ :‏ ۳۷ ،‏ ۳۸‏ .‏ 
 امّتی جدید وقف شد 
 ‏ در روزگار اِرْمیای نبی یَهُوَه چه نبوّتی کرد ؟‏ 
 در روزگار اِرْمیای نبی یَهُوَه جنبه‌ای تازه از رابطهٔ خود را با قومش آشکار کرد .‏ 
 در نوشته‌های اِرْمیا می‌خوانیم :‏ ‏ « خداوند می‌گوید :‏ ‹ اینک ایّامی می‌آید که با خاندان اسرائیل و خاندان یهودا عهد تازه‌ای خواهم بست .‏ 
 نه مثل آن عهدی که با پدران ایشان بستم در روزی که ایشان را دستگیری نمودم تا از زمین مصر بیرون آورم زیرا که ایشان عهد مرا شکستند ،‏ با آنکه خداوند می‌گوید من شوهر ایشان بودم .‏ › 
 اما خداوند می‌گوید :‏ ‹ این است عهدی که بعد از این ایّام با خاندان اسرائیل خواهم بست .‏ 
 شریعت خود را در باطن ایشان خواهم نهاد و آن را بر دل ایشان خواهم نوشت و من خدای ایشان خواهم بود و ایشان قوم من خواهند بود .‏ › 
 » —‏ اِرْمیا ۳۱ :‏ ۳۱ -‏ ۳۳ .‏ 
 ‏ امّت جدید یَهُوَه در چه تاریخ و بر چه اساسی به وجود آمد و این امّت جدید چه کسانی‌اند ؟‏ 
 این عهد تازه یا جدید پس از اینکه عیسی در سال ۳۳ م .‏ 
 کشته شد و چندی بعد بهای خون ریخته‌شده‌اش را در آسمان به پدرش تقدیم کرد منعقد شد .‏ 
 (‏ لوقا ۲۲ :‏ ۲۰ ؛‏ عبرانیان ۹ :‏ ۱۵ ،‏ ۲۴ -‏ ۲۶‏ )‏ اما آن عهد زمانی معتبر و به اجرا گذاشته شد که « اسرائیل خدا » یا امّتی جدید با ریختن روح‌القدس در سال ۳۳ م .‏ 
 تولّد یافت .‏ 
 (‏ غَلاطیان ۶ :‏ ۱۶ ؛‏ رومیان ۲ :‏ ۲۸ ،‏ ۲۹ ؛‏ ۹ :‏ ۶ ؛‏ ۱۱ :‏ ۲۵ ،‏ ۲۶‏ )‏ پِطْرُس با اشاره به مفهوم این عهد به هم‌ایمانانش خاطرنشان کرد :‏ « شما قبیلهٔ برگزیده و کهانت ملوکانه و امّت مقدّس و قومی که مِلک خاصّ خدا باشد هستید تا فضایل او را که شما را از ظلمت ،‏ به نور عجیب خود خوانده است ،‏ اعلام نمایید .‏ 
 که سابقاً قومی نبودید و الآن قوم خدا هستید .‏ » 
 (‏ ۱پِطْرُس ۲ :‏ ۹ ،‏ ۱۰‏ )‏ بدین ترتیب ،‏ رابطهٔ ویژه‌ای که ملت اسرائیل با یَهُوَه داشت به پایان رسید .‏ 
 در سال ۳۳ م .‏ 
 یَهُوَه لطف خود را از اسرائیل فطری سلب کرده ،‏ نعمات خود را نصیب یک اسرائیل مجازی یا روحانی نمود که جماعت مسیحی را تشکیل می‌داد .‏ 
 این امّت جدید است که برای ملکوت میوه می‌آورد .‏ —‏ متّیٰ ۲۱ :‏ ۴۳‏ .‏ 
 فرداً وقف شده‌اند 
 ‏ در عید پَنْطیکاست سال ۳۳ م .‏ 
 پِطْرُس رسول شنودگانش را به چه تعمیدی ترغیب کرد ؟‏ 
 از عید پَنْطیکاست سال ۳۳ م .‏ 
 به بعد هر کس که می‌خواست به اسرائیل روحانی بپیوندد ،‏ خواه یهودی خواه یونانی ،‏ باید شخصاً خود را به خدا وقف می‌کرد و « به اسمِ اَب و اِبن و روح‌القدس » تعمید می‌گرفت .‏ 
 * (‏ متّیٰ ۲۸ :‏ ۱۹‏ )‏ در همان عید پَنْطیکاست بود که پِطْرُس رسول یهودیان و جدیدانی را که دعوت را پذیرفتند ترغیب کرد :‏ « توبه کنید و هر یک از شما به اسم عیسی مسیح به جهت آمرزش گناهان تعمید گیرید و عطای روح‌القدس را خواهید یافت .‏ » 
 (‏ اَعمال ۲ :‏ ۳۸‏ )‏ پس برای این یهودیان و جدیدانی که به یهودیت گرویده بودند ،‏ تعمید امری واجب بود تا نشان دهند زندگی خود را به یَهُوَه وقف کرده بودند .‏ 
 در ضمن تعمید آن‌ها ثابت می‌کرد که فدیهٔ عیسی را پذیرفته بودند چون که می‌دانستند یَهُوَه فقط به وسیلهٔ خون مسیح گناهانشان را می‌بخشید .‏ 
 و نیز می‌دانستند که باید نقش عیسی مسیح را به عنوان پیشوای خود و سر جماعت مسیحی و کاهن اعظم یَهُوَه قبول کنند .‏ —‏ کُولُسیان ۱ :‏ ۱۳ ،‏ ۱۴ ،‏ ۱۸‏ .‏ 
 ‏ در روزگار پولُس یهودیان و غیریهودیانی که به مسیحیت می‌گرویدند چگونه جزو اسرائیل روحانی می‌شدند ؟‏ 
 چند سال بعد پولُس رسول نوشت :‏ « نخست آنانی را که در دمشق بودند و در اورشلیم و در تمامی مرز و بوم یهودیه و امّت‌ها را نیز اعلام می‌نمودم که توبه کنند و به سوی خدا بازگشت نمایند و اَعمال لایقهٔ توبه را به جا آورند .‏ » 
 (‏ اَعمال ۲۶ :‏ ۲۰‏ )‏ پس از اینکه پولُس یهودی و غیریهودی را متقاعد می‌ساخت که عیسی همان مسیح موعود است ،‏ آن‌ها را تشویق و کمک می‌کرد خود را به یَهُوَه وقف کنند و تعمید گیرند .‏ 
 (‏ اَعمال ۱۶ :‏ ۱۴ ،‏ ۱۵ ،‏ ۳۱ -‏ ۳۳ ؛‏ ۱۷ :‏ ۳ ،‏ ۴ ؛‏ ۱۸ :‏ ۸‏ )‏ همهٔ این شاگردان جدید با روی آوردن به خدا جزو اسرائیل روحانی می‌شدند .‏ 
 ‏ چه مُهری بزودی زده خواهد شد و در کنار آن چه فعالیت دیگری در حال رخ دادن است ؟‏ 
 بزودی مُهر تأیید نهایی بر پیشانی باقی‌ماندگان اسرائیل روحانی که هنوز بر زمین زنده‌اند زده می‌شود .‏ 
 وقتی مُهر تأیید بر همهٔ آن‌ها زده شد آنگاه به ‹ چهار فرشته‌ای که چهار باد زمین را باز می‌دارند › اجازه داده خواهد شد تا آن‌ها را برای آغاز « عذاب سخت » رها کنند .‏ 
 با این حال گردآوری « گروهی عظیم » از کسانی که تا ابد روی زمین زندگی خواهند کرد همچنان ادامه دارد .‏ 
 این « گوسفندان دیگر » آزادانه و از روی میل تمام « به خون برّه » ایمان آورده‌اند و به نشان وقف خود به یَهُوَه تعمید گرفته‌اند .‏ 
 (‏ مکاشفه ۷ :‏ ۱ -‏ ۴ ،‏ ۹ -‏ ۱۵ ؛‏ ۲۲ :‏ ۱۷ ؛‏ یوحنّا ۱۰ :‏ ۱۶ ؛‏ متّیٰ ۲۸ :‏ ۱۹ ،‏ ۲۰‏ )‏ در میان این جمع بزرگ عدهٔ کثیری جوان هست که در خانواده‌های مسیحی بزرگ شده‌اند .‏ 
 اگر شما نیز یکی از این افراد هستید ،‏ مطمئناً از مقالهٔ بعدی لذّت خواهید برد .‏ 
 ‏ [ پاورقی ]‏ 
 برای اطلاعات بیشتر لطفاً به برج دیده‌بانی شمارهٔ ۱۵ مه ۲۰۰۳ صفحات ۳۰ -‏ ۳۱ (‏ انگل‍ .‏ )‏ 
 رجوع کنید .‏ 
 مرور مقاله 
 ‏ • چرا فرزندان اسرائیلی نیازی نداشتند خود را به یَهُوَه وقف کنند ؟‏ 
 ‏ • اسرائیلیان چگونه می‌توانستند نشان دهند که به وقف خود وفا می‌کردند ؟‏ 
 ‏ • چرا یَهُوَه قوم وقف‌شدهٔ خود را طرد کرد و چه جانشینی برای آن قوم تعیین کرد ؟‏ 
 ‏ • بعد از عید پَنْطیکاست سال ۳۳ م .‏ 
 یهودیان و غیریهودیانی که می‌خواستند جزو اسرائیل روحانی شوند چه باید می‌کردند ؟‏ 
 ‏ [ تصویر در صفحهٔ ۲۲ ]‏ 
 فرزندان اسرائیلی در میان قوم منتخب خدا متولّد می‌شدند 
 ‏ [ تصویر در صفحهٔ ۲۴ ]‏ 
 هر اسرائیلی باید شخصاً تصمیم می‌گرفت که آیا می‌خواست خدا را بپرستد یا نه 
 ‏ [ تصویر در صفحهٔ ۲۴ ]‏ 
 هدایای اختیاری به اسرائیلیان فرصتی می‌بخشید تا عمق محبت خود به یَهُوَه را نشان دهند 
 ‏ [ تصویر در صفحهٔ ۲۶ ]‏ 
 بعد از عید پَنْطیکاست سال ۳۳ م .‏ 
 هر کس که می‌خواست پیرو مسیح شود باید خود را به خدا وقف می‌کرد و سپس تعمید می‌گرفت 
 نوجوانان ،‏ خدمت به یَهُوَه را انتخاب کنید 
 ‏ « امروز برای خود اختیار کنید که را عبادت خواهید نمود .‏ » —‏ یوشَع ۲۴ :‏ ۱۵ .‏ 
 ۱ ،‏ ۲ .‏ 
 چه نوع تعمید غلطی در جهان مسیحیت رواج داشته است ؟‏ 
 نویسنده‌ای به نام تِرتولیانوس در پایان قرن دوّم چنین نوشت :‏ « بگذارید [ کودکان ] اوّل مسیح را بشناسند سپس تعمید بگیرند .‏ » 
 او به تعمید اطفال که از مسیحیت مرتد آن روزگار ریشه گرفته بود اعتراض کرد .‏ 
 یکی از آبای کلیسا به نام آگوستینوس برخلاف تِرتولیانوس و کتاب مقدّس ادعا کرد که تعمید ،‏ گناه اوّلیه را محو می‌سازد و نوزادانی که تعمیدنیافته بمیرند به دوزخ انداخته می‌شوند .‏ 
 این اعتقاد باعث شد که کودکان نوزاد را به سرعت بعد از تولّد تعمید دهند .‏ 
 بسیاری از کلیساهای جهان مسیحیت هنوز نوزادان را تعمید می‌دهند .‏ 
 به علاوه ،‏ در طول تاریخ بسیاری از بت‌پرستانی که در جنگ مغلوب شده بودند به دستور حاکمان وقت و رهبران جهان مسیحیت به اجبار تعمید می‌گرفتند .‏ 
 ولی تعمید نوزادان و تعمید اجباری بالغان هیچ پایه و اساسی در کتاب مقدّس ندارد .‏ 
 تعمید باید آگاهانه باشد 
 ۳ ،‏ ۴ .‏ 
 فرزندانی که والدین مسیحی دارند چگونه می‌توانند داوطلبانه خود را وقف کنند ؟‏ 
 کتاب مقدّس نشان می‌دهد که حتی اگر یکی از والدین مسیحی باشد خدا فرزندانشان را مقدّس می‌شمارد .‏ 
 (‏ ۱قُرِنتیان ۷ :‏ ۱۴‏ )‏ آیا بدین مفهوم است که فرزندان ایشان وقف‌شدهٔ یَهُوَه می‌باشند ؟‏ 
 خیر .‏ 
 با این حال ،‏ فرزندانی که والدینشان خود را به یَهُوَه وقف کرده‌اند تعالیمی را دریافت می‌کنند که می‌توانند خود را داوطلبانه به خدا وقف کنند .‏ 
 سلیمان ،‏ پادشاه حکیم چنین گفت :‏ « ای پسر من ،‏ اوامر پدر خود را به جا آور و تعالیم مادرت را فراموش نکن .‏ .‏ .‏ .‏ 
 اندرزهای ایشان تو را در راهی که می‌روی هدایت خواهند کرد و هنگامی که در خواب هستی از تو مواظبت خواهند نمود و چون بیدار شوی با تو سخن خواهند گفت ؛‏ زیرا تعالیم و تأدیب‌های ایشان مانند چراغی پرنور راه زندگی تو را روشن می‌سازند .‏ » —‏ امثال ۶ :‏ ۲۰ -‏ ۲۳ ،‏ ترجمهٔ تفسیری .‏ 
 هدایت والدین مسیحی برای نوجوانان حکم سپر را دارد به شرطی که مشتاقانه از آن پیروی کنند .‏ 
 سلیمان همچنین گفت :‏ « پسر عاقل پدرش را شاد می‌سازد ،‏ اما پسر نادان باعث غم مادرش می‌گردد .‏ » 
 « ای پسرم ،‏ عاقل باش و به سخنانم گوش فرا ده .‏ 
 در راه راست گام بردار .‏ » 
 (‏ امثال ۱۰ :‏ ۱ ؛‏ ۲۳ :‏ ۱۹ ،‏ تفس .‏‏ )‏ 
 شما نوجوانان در صورتی از تربیت والدینتان فایده خواهید برد که پند ،‏ نصیحت و تأدیب آنان را بپذیرید .‏ 
 شما « عاقل » متولّد نشده‌اید ،‏ اما می‌توانید « عاقل » شوید و در « راه راست گام » بردارید .‏ 
 منظور از « نصیحت » چیست ؟‏ 
 ‏ پولُس چه پندی به فرزندان و پدران داد ؟‏ 
 پولُس رسول نوشت « ای فرزندان ،‏ والدین خود را در خداوند اطاعت نمایید ،‏ زیرا که این انصاف است .‏ 
 ‹ پدر و مادر خود را احترام نما › که این حکم اوّل با وعده است .‏ 
 ‹ تا تو را عافیت باشد و عمر دراز بر زمین کنی .‏ › 
 و ای پدران ،‏ فرزندان خود را به خشم میاورید بلکه ایشان را به تأدیب و نصیحت خداوند تربیت نمایید .‏ » —‏ اَفَسُسیان ۶ :‏ ۱ -‏ ۴‏ .‏ 
 ۶ ،‏ ۷ .‏ 
 تربیت فرزندان به « نصیحت خداوند » شامل چه می‌شود و چرا این موضوع به این مفهوم نیست که والدین بناحق بر ذهن فرزندانشان تأثیر گذاشته‌اند ؟‏ 
 هنگامی که والدین فرزندانشان را « به تأدیب و نصیحت خداوند تربیت » می‌نمایند آیا بناحق در فرزندانش تأثیر می‌گذارند ؟‏ 
 به هیچ وجه .‏ 
 چه کسی می‌تواند از والدینی که به فرزندانشان تعالیم درست و مفید اخلاقی می‌دهند ایراد بگیرد ؟‏ 
 مُلحدان به فرزندانشان تعلیم می‌دهند خدا وجود ندارد و کسی ایشان را مورد انتقاد قرار نمی‌دهد .‏ 
 مسلمانان و کاتولیک‌ها خود را موظف می‌دانند فرزندانش را در ایمانشان تربیت نمایند و بندرت از ایشان انتقاد می‌شود .‏ 
 به طور مشابه نیز نباید به شاهدان یَهُوَه تهمت زده شود که ذهن فرزندانشان را کنترل کرده ،‏ افکار یَهُوَه و معیارهای اخلاقی را به ایشان تلقین می‌کنند .‏ 
 بر طبق « فرهنگ الٰهیات عهد جدید » (‏ انگل‍ .‏ )‏ 
 واژهٔ یونانی که در اَفَسُسیان ۶ :‏ ۴ « نصیحت » ترجمه شده است ،‏ بر این نکات دلالت دارد :‏ « اصلاح کردن ذهن ،‏ تصحیح نمودن آنچه اشتباه است و ایجاد بهبودی در طرز فکری روحانی .‏ » 
 شاید نوجوانی تحت تأثیر همسالان خود قرار گرفته ،‏ با تربیت والدینش مخالفت کند و تمایل داشته باشد همرنگ اجتماع گردد .‏ 
 در این صورت چه کسی مقصر است ،‏ والدین وی یا همسالانش ؟‏ 
 اگر همسالان یک جوان ،‏ او را ترغیب به استفاده از مواد مخدّر ،‏ نوشیدن مشروبات الکلی یا داشتن رابطهٔ غیراخلاقی کنند ،‏ آیا باید والدین را به دلیل اینکه سعی می‌کنند طرز فکر فرزندشان را اصلاح نمایند یا می‌کوشند تا عواقب چنین اَعمال خطرناک را برایشان روشن سازند مورد انتقاد قرار داد ؟‏ 
 ‏ اساس ایمان آوردن تیموتاؤس چه بود ؟‏ 
 پولُس رسول به تیموتاؤس جوان نوشت :‏ « تو در آنچه آموختی و ایمان آوردی قایم باش چونکه می‌دانی از چه کسان تعلیم یافتی .‏ 
 و اینکه از طفولیت کتب مقدّسه را دانسته‌ای که می‌تواند تو را حکمت آموزد برای نجات به وسیلهٔ ایمانی که بر مسیح عیسی است .‏ » 
 (‏ ۲تیموتاؤس ۳ :‏ ۱۴ ،‏ ۱۵‏ )‏ مادر و مادربزرگ تیموتاؤس از همان اوان کودکی اساس ایمان به خدا را با کلام خدا در او ایجاد کردند .‏ 
 (‏ اَعمال ۱۶ :‏ ۱ ؛‏ ۲تیموتاؤس ۱ :‏ ۵‏ )‏ بعدها هنگامی که مادر و مادربزرگ تیموتاؤس به مسیحیت گرویدند او را مجبور به این کار نکردند بلکه تیموتاؤس خود از روی استدلال منطقی بر اساس کتاب مقدّس ایمان آورد .‏ 
 جوانان ،‏ یَهُوَه می‌خواهد که شما تصمیم بگیرید 
 ‏ الف )‏ یَهُوَه چگونه موجودات ذی‌شعور را محترم داشته است و به چه دلیل ؟‏ 
 ب )‏ یگانه پسر خدا چگونه از اختیار عمل خود استفاده کرد ؟‏ 
 یَهُوَه می‌توانست موجودات ذی‌شعور را به صورت آدم‌ماشینی آفریده ،‏ ارادهٔ خود را در آن‌ها برنامه‌ریزی کند تا قادر نباشند راهی دیگر برگزینند .‏ 
 ولی یَهُوَه به بشر حق انتخاب داده است .‏ 
 او می‌خواهد که ما به دلخواه از او اطاعت کنیم و از روی محبت به او خدمت نماییم .‏ 
 پسر یگانهٔ خدا بهترین نمونهٔ اطاعت است که یَهُوَه در بارهٔ او گفت :‏ « این است پسر حبیب من که از او خوشنودم .‏ » 
 (‏ متّیٰ ۳ :‏ ۱۷‏ )‏ و نیز این پسر نخست‌زاده به پدرش چنین گفت :‏ « در به جا آوردن ارادهٔ تو ای خدای من رغبت می‌دارم و شریعت تو در اندرون دل من است .‏ » —‏ مزمور ۴۰ :‏ ۸ ؛‏ عبرانیان ۱۰ :‏ ۹ ،‏ ۱۰‏ .‏ 
 ‏ یَهُوَه چه خدمتی را می‌پذیرد ؟‏ 
 یَهُوَه از ما انتظار دارد که همچون پسرش مطیع او گشته ،‏ تحت هدایت وی اراده‌اش را به جا آوریم .‏ 
 مزمورنویس به طور نبوی نوشت :‏ « قوم تو در روز شجاعت تو به دلخواهی [ حاضر ] می‌شوند در زیبایی‌هایی مقدّس تو را شبنم جوانی‌ات از [ شبنم ] رحم سحرگاه زیاده‌تر خواهد بود .‏ » 
 (‏ مزمور ۱۱۰ :‏ ۳ ،‏ فاضل‌خان همدانی ‏ )‏ اساس سازمان یَهُوَه ،‏ چه در آسمان چه در زمین ،‏ محبت به او و رغبت به انجام اراده‌اش است .‏ 
 ‏ چه انتخابی در پیش روی نوجوانانی گذاشته شده است که والدین مسیحی دارند ؟‏ 
 پس نوجوانان ،‏ بدانید که شما را نه والدین به تعمید مجبور خواهند کرد نه پیران مسیحی جماعت .‏ 
 تمایل خدمت به یَهُوَه می‌باید از دل شما برآید .‏ 
 یوشَع به اسرائیلیان باستان گفت :‏ « [ یَهُوَه ] را به خلوص و راستی عبادت نمایید .‏ .‏ .‏ 
 برای خود اختیار کنید که [ چه کسی ] را عبادت خواهید نمود .‏ » 
 (‏ یوشَع ۲۴ :‏ ۱۴ -‏ ۲۲ )‏ به همین شکل شما نیز شخصاً تصمیم می‌گیرید که خود را به یَهُوَه وقف کرده ،‏ اراده‌اش را انجام دهید .‏ 
 پذیرفتن مسئولیت 
 ‏ الف )‏ با اینکه والدین فرزندانشان را تربیت می‌کنند چه تصمیمی برای آنان نمی‌توانند بگیرند ؟‏ 
 ب )‏ چه زمانی نوجوانان موظفند برای خدمت به یَهُوَه تصمیم‌گیری کنند ؟‏ 
 زمانی می‌آید که دیگر یک نوجوان نمی‌تواند به ایمان والدین خود توکّل کند .‏ 
 (‏ ۱قُرِنتیان ۷ :‏ ۱۴‏ )‏ یعقوب شاگرد گفت :‏ « هر که نیکویی کردن بداند و به عمل نیاورد ،‏ او را گناه است .‏ » 
 (‏ یعقوب ۴ :‏ ۱۷‏ )‏ والدین نمی‌توانند به جای فرزندشان خدا را خدمت کنند چنانکه فرزند نمی‌تواند به جای والدینش خدا را خدمت نماید .‏ 
 (‏ حِزْقِیال ۱۸ :‏ ۲۰ )‏ شما نوجوانان ،‏ آیا یَهُوَه و مقاصدش را می‌شناسید ؟‏ 
 آیا به سنی نرسیده‌اید که تعالیم یَهُوَه را درک کرده و رابطه‌ای نزدیک با او به وجود آورده‌اید ؟‏ 
 در این صورت ،‏ آیا منطقی نیست که خدا شما را برای تصمیم‌گیری واجد شرایط بداند ؟‏ 
 ‏ نوجوانانی که مبشّر تعمیدنیافته هستند چه سؤالاتی را می‌توانند از خود بپرسند ؟‏ 
 نوجوانان ،‏ اگر در خانواده‌ای خداترس تربیت شده‌اید و هم‌اکنون مبشّر تعمیدنیافته‌اید و در جلسات مسیحی حضور می‌یابید و در خدمت موعظه شرکت می‌کنید از خود صادقانه بپرسید :‏ به چه دلیل در تمام این فعالیت‌ها شرکت می‌کنم ؟‏ 
 آیا دلیل حضور من در جلسات و شرکت در موعظه انتظار والدینم است یا اینکه می‌خواهم یَهُوَه را خوشحال سازم ؟‏ 
 آیا برای خود « ارادهٔ نیکوی پسندیدهٔ کامل خدا » را ثابت کرده‌ام ؟‏ —‏ رومیان ۱۲ :‏ ۲‏ .‏ 
 چرا تعمید خود را به تعویق می‌اندازید ؟‏ 
 ‏ چه مثال‌هایی از کتاب مقدّس نشان می‌دهد که نباید تعمید خود را به تعویق انداخت ؟‏ 
 مردی اتیوپی بعد از آنکه فیلِپُّس به او در بارهٔ عیسی مسیح بشارت داد چنین پرسید :‏ « از تعمید یافتنم چه چیز مانع می‌باشد ؟‏ » 
 آن مرد که به اندازهٔ کافی با کتاب مقدّس آشنا بود متوجه شد که نباید در تعمید و خدمت به یَهُوَه به عنوان بخشی از جماعت مسیحی تأخیر کند و این امر باعث شادی او شد .‏ 
 (‏ اَعمال ۸ :‏ ۲۶ -‏ ۳۹‏ )‏ به طور مشابه زنی به نام لیدیه دلش باز شد « تا سخنان پولُس را بشنود » و خانواده‌اش بلافاصله « تعمید یافتند .‏ » 
 (‏ اَعمال ۱۶ :‏ ۱۴ ،‏ ۱۵‏ )‏ همچنین زندانبان شهر فیلِپّی که « کلام خداوند را » از زبان پولُس و سیلاس شنید « خود و همهٔ کسانش فی‌الفور تعمید یافتند .‏ » 
 (‏ اَعمال ۱۶ :‏ ۲۵ -‏ ۳۴‏ )‏ پس ای نوجوانان ،‏ اگر یَهُوَه و مقاصد او را می‌شناسید ،‏ می‌خواهید به او خدمت کنید ،‏ از شهرت خوبی در جماعت برخوردارید ،‏ وفادارانه در جلسات و خدمت موعظه شرکت می‌کنید چرا تعمید خود را به تعویق می‌اندازید ؟‏ —‏ متّیٰ ۲۸ :‏ ۱۹ ،‏ ۲۰‏ .‏ 
 ۱۵ ،‏ ۱۶ .‏ 
 الف )‏ چه استدلال غلطی ممکن است نوجوانان را از تعمید باز دارد ؟‏ 
 ب )‏ وقف و تعمید چگونه از نوجوانان محافظت می‌کند ؟‏ 
 آیا ترس از اینکه مبادا مرتکب خطا شوید باعث شده است که در برداشتن این گام تأخیر کنید ؟‏ 
 در این صورت به این موضوع فکر کنید :‏ آیا به دلیل اینکه روزی ممکن است تصادف کنید از گرفتن تصدیق رانندگی خودداری می‌کنید ؟‏ 
 مسلّماً خیر !‏ 
 به همین شکل اگر برای تعمید واجد شرایط می‌باشید نباید تأخیر کنید .‏ 
 در واقع ،‏ وقف کردن خود به یَهُوَه و انجام دادن خواست او باعث می‌شود از خطا کردن دوری کنید .‏ 
 (‏ فیلِپّیان ۴ :‏ ۱۳‏ )‏ نوجوانان ،‏ تصوّر نکنید که با به تعویق انداختن تعمید به خدا حساب پس نمی‌دهید .‏ 
 اگر به سنی رسیده‌اید که قادر به پذیرفتن مسئولیت هستید چه تعمید گرفته باشید چه نگرفته باشید برای اَعمالتان به یَهُوَه پاسخگو خواهید بود .‏ —‏ رومیان ۱۴ :‏ ۱۱ ،‏ ۱۲‏ .‏ 
 بسیاری از شاهدان در سراسر جهان اعتراف می‌کنند که تعمیدشان در نوجوانی کمک بسزایی به ایشان کرده است .‏ 
 برای مثال برادری ۲۳ ساله از اروپای غربی را در نظر بگیرید .‏ 
 آن برادر می‌گوید که تعمید گرفتنش در سن ۱۳ سالگی به او کمک کرد که ‹ از شهوات جوانی بگریزد .‏ › 
 (‏ ۲تیموتاؤس ۲ :‏ ۲۲‏ )‏ وی از همان اوان نوجوانی خدمت تمام‌وقت را هدف خود ساخته بود و حال در یکی از دفاتر شعبهٔ شاهدان یَهُوَه مشغول به خدمت است .‏ 
 اگر خدمت به یَهُوَه را انتخاب کنید برکات بسیاری در انتظارتان خواهد بود .‏ 
 ‏ در چه جوانبی از زندگی باید « ارادهٔ خداوند » را دانست ؟‏ 
 وقف و تعمید در زندگی نقطهٔ آغازی است بر اینکه خواست یَهُوَه را در هر جنبهٔ زندگی در نظر بگیریم .‏ 
 برای وفا کردن به وقف خود می‌باید ‹ وقت را دریابیم › یعنی از وقت خود به خوبی استفاده کنیم .‏ 
 چگونه ؟‏ 
 از وقتی که صرف امور بیهوده می‌شود در راه مطالعهٔ کتاب مقدّس ،‏ حضور مرتب در جلسات و شرکت در پخش « بشارت ملکوت » استفاده کنیم .‏ 
 (‏ اَفَسُسیان ۵ :‏ ۱۵ ،‏ ۱۶ ؛‏ متّیٰ ۲۴ :‏ ۱۴‏ )‏ وقف به یَهُوَه و تمایل به انجام اراده‌اش در هر جنبهٔ زندگی مفید است ؛‏ چه هنگام فراغت چه هنگام خوردن و نوشیدن و چه در انتخاب موسیقی .‏ 
 بیایید تفریحی را انتخاب کنیم که فایدهٔ آن تا ابد باقی بماند .‏ 
 هزاران شاهد جوان می‌توانند به شما بگویند که چه تفریحات سالم و شادی‌آوری هماهنگ با « ارادهٔ خداوند » وجود دارد .‏ —‏ اَفَسُسیان ۵ :‏ ۱۷ -‏ ۱۹‏ .‏ 
 ‏ « همراه شما می‌آییم »‏ 
 ‏ نوجوانان می‌باید چه سؤالاتی را از خود بپرسند ؟‏ 
 از سال ۱۵۱۳ ق .‏ 
 م .‏ 
 تا سال ۳۳ م .‏ 
 یَهُوَه بر زمین قومی را نظم داد تا او را پرستش کنند و شاهدان او باشند .‏ 
 (‏ اِشَعْیا ۴۳ :‏ ۱۲ )‏ نوجوانان اسرائیلی هنگام تولّد بخشی از این قوم می‌شدند .‏ 
 اما بعد از روز پَنْطیکاست ،‏ یَهُوَه « امّت » یا قومی دیگری بر زمین ‹ به نام خود گرفت ،‏ › یعنی اسرائیل روحانی .‏ 
 (‏ ۱پِطْرُس ۲ :‏ ۹ ،‏ ۱۰ ؛‏ اَعمال ۱۵ :‏ ۱۴ ؛‏ غَلاطیان ۶ :‏ ۱۶‏ )‏ پولُس رسول گفت که مسیح قومی برای خود طاهر ساخت « که مِلک خاصّ او و غیور در اَعمال نیکو باشند .‏ » 
 (‏ تیطُس ۲ :‏ ۱۴‏ )‏ به شما نوجوانان این آزادی داده شده است که این قوم را پیدا کنید .‏ 
 آیا این « امّت عادل » را می‌شناسید ؟‏ 
 امروزه چه کسانی با هماهنگ‌سازی زندگی خود با اصول کتاب مقدّس ،‏ شهادت دادن به یَهُوَه و اعلام ملکوتش به عنوان تنها راه نجات بشر « امانت را نگه می‌دارند » یعنی وفادارانه عمل می‌کنند ؟‏ 
 (‏ اِشَعْیا ۲۶ :‏ ۲ -‏ ۴ )‏ به کلیساهای جهان مسیحیت و دیگر ادیان نظر کنید و رفتار آن‌ها را با معیارهایی که کتاب مقدّس برای خادمان حقیقی خدا معین کرده است مقایسه نمایید .‏ 
 ‏ میلیون‌ها نفر در تمام جهان در مورد چه چیزی متقاعد شده‌اند ؟‏ 
 میلیون‌ها نفر از تمام جهان که نوجوانان نیز شامل آن‌ها می‌شوند متقاعد شده‌اند که مسح‌شدگان باقی‌ماندهٔ شاهدان یَهُوَه این « امّت عادل » را تشکیل می‌دهند .‏ 
 آن‌ها به اسرائیل روحانی چنین می‌گویند :‏ « همراه شما می‌آییم زیرا شنیده‌ایم که خدا با شما است .‏ » 
 (‏ زَکَرِیّا ۸ :‏ ۲۳ )‏ امیدواریم و برای شما نوجوانان دعا می‌کنیم تا به قوم خدا ملحق شوید و ‹ حیات را برگزینید ،‏ › یعنی زندگی جاودانی در دنیای جدید یَهُوَه .‏ —‏ تثنیه ۳۰ :‏ ۱۵ -‏ ۲۰ ؛‏ ۲پِطْرُس ۳ :‏ ۱۱ -‏ ۱۳‏ .‏ 
 مرور مقاله 
 ‏ • « نصیحت خداوند » شامل چه می‌شود ؟‏ 
 ‏ • چه خدمتی مقبول یَهُوَه است ؟‏ 
 ‏ • چه انتخابی در پیش روی نوجوانانی که در خانواده‌های مسیحی تربیت می‌شوند قرار داده شده است ؟‏ 
 ‏ • چرا نباید تعمید خود را به تعویق اندازید ؟‏ 
 ‏ [ تصاویر در صفحهٔ ۲۷ ]‏ 
 به چه کسی گوش می‌دهید ؟‏ 
 ‏ [ تصویر در صفحهٔ ۲۹ ]‏ 
 وقف و تعمید چگونه می‌تواند حافظ شما باشد ؟‏ 
 ‏ [ تصویر در صفحهٔ ۳۰ ]‏ 
 چه چیزی شما را از تعمید گرفتن باز می‌دارد ؟‏ 
 از همهمه بپرهیزید 
 ‏ « هر کاری را بدون همهمه و مجادله بکنید .‏ » —‏ فیلِپّیان ۲ :‏ ۱۴‏ .‏ 
 ۱ ،‏ ۲ .‏ 
 پولُس رسول به مسیحیان فیلِپّی و قُرِنتُس چه تذکر مشابه‌ای داد و چرا ؟‏ 
 پولُس رسول در رساله‌ای که به الهام خدا خطاب به مسیحیان جماعت شهر فیلِپّی نوشت آن‌ها را بسیار تحسین و تأیید کرد .‏ 
 هم‌ایمانان او در آن شهر سخاوت و غیرت زیادی از خود نشان داده بودند .‏ 
 به این دلیل پولُس آن‌ها را شایستهٔ تحسین دانست و از بابت کارهای نیکشان ابراز شادمانی کرد .‏ 
 در ضمن پولُس به آن‌ها گوشزد کرد که ‹ هر کاری را بدون همهمه و مجادله بکنند .‏ › 
 (‏ فیلِپّیان ۲ :‏ ۱۴‏ )‏ چرا آن رسول صلاح دید چنین نکته‌ای را یادآوری کند ؟‏ 
 پولُس خوب می‌دانست همهمه کردن به کجا می‌انجامد .‏ 
 چند سال قبل از آن لازم دید به جماعت قُرِنتُس در بارهٔ خطرات همهمه و گِله کردن تذکر دهد .‏ 
 پولُس یادآور شد که وقتی اسرائیلیان در صحرا آواره بودند با شکایات و غرولندهایشان چندین بار غضب یَهُوَه را برانگیختند .‏ 
 تأکید او بر آن بود که اسرائیلیان با رفتن در پی بدی ،‏ بت‌پرستی و زنا ،‏ با تحریک و آزمایش خدا و به خصوص با همهمه‌هایشان یَهُوَه را خشمگین کرده بودند .‏ 
 پولُس با اشاره به این رویدادها می‌خواست که مسیحیان قُرِنتُس درس عبرت بگیرند .‏ 
 از این رو چنین نصیحت کرد :‏ « و نه همهمه کنید ،‏ چنانکه بعضی از ایشان کردند و هلاک‌کننده ایشان را هلاک کرد .‏ » —‏ ۱قُرِنتیان ۱۰ :‏ ۶ -‏ ۱۱‏ .‏ 
 ‏ چرا امروزه باید به خطرات همهمه توجه کنیم ؟‏ 
 خادمان یَهُوَه ،‏ امروزه نیز مانند مسیحیان فیلِپّی باستان با غیرت تمام به کارهای نیکو مشغولند و به یکدیگر محبت نشان می‌دهند .‏ 
 (‏ یوحنّا ۱۳ :‏ ۳۴ ،‏ ۳۵‏ )‏ اما با توجه به زیان‌هایی که به سبب همهمه بر قوم باستانی خدا وارد آمد ،‏ هشدار پولُس که « هر کاری را بدون همهمه و مجادله بکنید » بسیار درخور تأمّل است .‏ 
 اوّل به چند نمونه از همهمه که در کتاب مقدّس گزارش شده است بپردازیم .‏ 
 سپس خواهیم دید که برای جلوگیری از همهمه و نتایج زیانبارش چه کار می‌توانیم بکنیم .‏ 
 جماعتی شریر بر یَهُوَه همهمه می‌کند 
 ‏ همهمهٔ اسرائیلیان در صحرا در مورد چه بود ؟‏ 
 کلمهٔ عبری‌ای که در کتاب مقدّس اغلب همهمه و شکایت ترجمه شده است فقط در شرح آوارگی چهل سالهٔ اسرائیلیان در صحرا یافت می‌شود .‏ 
 اسرائیلیان به دفعات با همهمه و غرولند نارضایتی خود را از وضعیتشان ابراز کردند .‏ 
 برای نمونه ،‏ چند هفته بیشتر از نجات آن‌ها از مصر نگذشته بود که « تمامی جماعت بنی‌اسرائیل در آن صحرا بر موسی و هارون شکایت کردند .‏ » 
 اسرائیلیان از غذایی که برایشان فراهم شده بود ایراد می‌گرفتند و می‌گفتند :‏ « کاش که در زمین مصر به دست خداوند مرده بودیم ،‏ وقتی که نزد دیگ‌های گوشت می‌نشستیم و نان را سیر می‌خوردیم ،‏ زیرا که ما را بدین صحرا بیرون آوردید ،‏ تا تمامی این جماعت را به گرسنگی بکشید .‏ » —‏ خروج ۱۶ :‏ ۱ -‏ ۳ .‏ 
 ‏ وقتی اسرائیلیان گِله و شکایت می‌کردند همهمهٔ آن‌ها در واقع علیه چه کسی بود ؟‏ 
 واقعیت این بود که یَهُوَه از روی محبتش هر روز نیاز آن‌ها را به آب و غذا برطرف می‌کرد و آن‌ها را در صحرا زنده نگاه می‌داشت .‏ 
 طی ۴۰ سال آوارگی ،‏ قوم اسرائیل هیچ گاه در معرض قحطی و گرسنگی قرار نگرفت .‏ 
 نارضایتی خودشان بود که باعث شد وضعیت خود را به مراتب سخت‌تر از آنچه بود جلوه دهند و به هر بهانه‌ای که شده همهمه و ناله کنند .‏ 
 با اینکه از موسی و هارون گِله و شکایت می‌کردند در اصل نارضایتی آن‌ها از یَهُوَه خدا بود .‏ 
 موسی به آن قوم گفت :‏ ‏ « خداوند شکایت‌های شما را که بر وی کرده‌اید شنیده است ،‏ و ما چیستم ؟‏ 
 بر ما نی ،‏ بلکه بر خداوند شکایت نموده‌اید .‏ » —‏ خروج ۱۶ :‏ ۴ -‏ ۸ .‏ 
 ۶ ،‏ ۷ .‏ 
 همان طور که در اعداد ۱۴ :‏ ۱ -‏ ۳ آمده است چرا دل اسرائیلیان به سرعت برگشت ؟‏ 
 چندی نگذشت که اسرائیلیان دوباره لب به همهمه گشودند .‏ 
 این بار چه بهانه‌ای داشتند ؟‏ 
 موسی ۱۲ نفر را برای جاسوسی سرزمین موعود فرستاده بود ولی ۱۰ نفر از آن‌ها گزارش بد دادند .‏ 
 این گزارش دلسردکننده چه تأثیری بر قوم گذاشت ؟‏ 
 با شنیدن این خبر « تمامی جماعت آواز خود را بلند کرده ،‏ فریاد نمودند .‏ 
 و قوم در آن شب می‌گریستند .‏ 
 و جمیع بنی‌اسرائیل بر موسی و هارون همهمه کردند ،‏ و تمامی جماعت به ایشان گفتند :‏ ‹ کاش که در زمین مصر می‌مردیم یا در این صحرا وفات می‌یافتیم !‏ 
 و چرا خداوند ما را به این زمین [ کنعان ] می‌آورد تا به دم شمشیر بیفتیم ،‏ و زنان و اطفال ما به یغما برده شوند ؟‏ 
 آیا برگشتن به مصر برای ما بهتر نیست ؟‏ › 
 » —‏ اعداد ۱۴ :‏ ۱ -‏ ۳ .‏ 
 دل اسرائیلیان چه زود برگشت !‏ 
 ابتدا نجاتشان از مصر و عبور از دریای سرخ آن‌ها را چنان به وجد آورده بود که دهان گشوده ،‏ با سرود یَهُوَه خدا را شکر و ثنا گفتند .‏ 
 (‏ خروج ۱۵ :‏ ۱ -‏ ۲۱ )‏ ولی به محضی که در صحرا با کمی سختی روبرو شدند و ترس از کنعانیان بر آن‌ها چیره شد ،‏ سپاسگزاری‌شان به غرولند و ناشکری تبدیل شد .‏ 
 به جای اینکه برای آزادی‌شان از خدا تشکر کنند او را به باد انتقاد گرفتند که گویی آن‌ها را به قحطی و بی‌نوایی دچار ساخته بود .‏ 
 به همین دلیل همهمهٔ آن‌ها در واقع نمک‌نشناسی و عدم قدردانی‌شان از تدارکات یَهُوَه بود .‏ 
 پس جای تعجب نیست که یَهُوَه در مورد آن قوم گفت :‏ « تا به کی این جماعت شریر را که بر من همهمه می‌کنند متحمّل بشوم ؟‏ » —‏ اعداد ۱۴ :‏ ۲۷ ؛‏ ۲۱ :‏ ۵ .‏ 
 همهمه در قرن اوّل 
 ۸ ،‏ ۹ .‏ 
 نمونه‌هایی از همهمه و گلگی مردم را که در نوشته‌های مقدّس یونانی مسیحی می‌یابیم شرح دهید .‏ 
 نمونه‌هایی را که تا اینجا دیدیم از مردمی بود که نارضایتی خود را علناً و جلوی دیگران به زبان می‌آوردند .‏ 
 در سال ۳۲ م .‏ 
 وقتی عیسی برای عید خیمه‌ها به اورشلیم رفته بود « در میان مردم در بارهٔ او همهمهٔ بسیار بود .‏ » 
 (‏ یوحنّا ۷ :‏ ۱۲ ،‏ ۱۳ ،‏ ۳۲‏ )‏ ظاهراً مردم نجوا و پچ پچ می‌کردند که خود نوعی همهمه بود .‏ 
 بعضی‌ها می‌گفتند که او شخصی نیکوکار است ولی بعضی دیگر مخالفت می‌کردند .‏ 
 یک بار نیز عیسی و شاگردانش در منزل خراجگیری به نام لاوی یا همان متّیٰ مهمان بودند .‏ 
 در آن حال « کاتبان ایشان و فریسیان همهمه نموده ،‏ به شاگردان او گفتند :‏ ‹ برای چه با باجگیران و گناهکاران اَکل و شُرب [ خوردن و آشامیدن ] می‌کنید ؟‏ › 
 » (‏ لوقا ۵ :‏ ۲۷ -‏ ۳۰‏ )‏ مدتی پس از آن ،‏ عیسی در منطقهٔ جلیل مشغول موعظه بود که دوباره « یهودیان در بارهٔ او همهمه کردند زیرا گفته بود :‏ ‹ من هستم آن نانی که از آسمان نازل شد .‏ › 
 » در اثر این همهمه‌ها حتی بعضی از پیروان عیسی شروع کردند به ایراد گرفتن از سخنان سَروَرشان .‏ —‏ یوحنّا ۶ :‏ ۴۱ ،‏ ۶۰ ،‏ ۶۱‏ .‏ 
 ۱۰ ،‏ ۱۱ .‏ 
 علّت شکایت یهودیان یونانی‌زبان چه بود و پیران مسیحی چگونه می‌توانند از نحوهٔ برخورد با شکایات درس بگیرند ؟‏ 
 البته موردی دیگر از شکایت و گلگی می‌بینیم که در عید پَنْطیکاست سال ۳۳ م .‏ 
 بروز کرد ولی نتیجه‌ای زیانبار به دنبال نداشت .‏ 
 طی آن روزها عدهٔ زیادی از کشورهای دیگر که تازه به مسیح ایمان آورده بودند مدتی نزد هم‌ایمانان خود در یهودیه ساکن بودند .‏ 
 ولی چندی نگذشت که در نحوهٔ تقسیم روزانهٔ آذوقه مشکلاتی پیش آمد .‏ 
 در خصوص آن وضعیت می‌خوانیم :‏ « هِلِنیستیان [ شاگردان یهودی یونانی‌زبان ] از عبرانیان [ شاگردان یهودی عبری‌زبان ] شکایت بردند که بیوه‌زنان ایشان در خدمت یومیه بی‌بهره می‌ماندند .‏ » —‏ اَعمال ۶ :‏ ۱‏ .‏ 
 ناگفته نماند که این شکایت‌کنندگان با آن اسرائیلیان همهمه‌کننده در صحرای سینا بسیار تفاوت داشتند .‏ 
 یهودیان یونانی‌زبان از روی خودخواهی از وضعیت زندگی خود شکایت نمی‌کردند .‏ 
 آن‌ها صرفاً توجه مسئولین را به نیاز بعضی از بیوه‌زنانشان جلب کردند .‏ 
 در ضمن آنانی که شکایت می‌کردند نه فتنه‌انگیز بودند نه علیه یَهُوَه سخن می‌گفتند .‏ 
 بلکه مشکل خود را پیش رسولان بردند و چون که شکایت آن‌ها موجه بود رسولان نیز برای رفع مشکل فوراً دست به اقدام زدند .‏ 
 این نوع طرز عمل نمونهٔ بسیار خوبی است برای پیران مسیحی امروز !‏ 
 چرا که این شبانان روحانی نیز باید بسیار مواظب باشند تا مبادا ندانسته ‹ گوش خود را بر روی فریاد فقیر ببندند .‏ › —‏ امثال ۲۱ :‏ ۱۳ ؛‏ اَعمال ۶ :‏ ۲ -‏ ۶‏ .‏ 
 از تأثیرات مخرّب همهمه برحذر باشیم 
 ۱۲ ،‏ ۱۳ .‏ 
 الف )‏ تأثیرات همهمه را شرح دهید .‏ 
 ب )‏ چه عواملی ممکن است باعث افزایش همهمه و شکایت شود ؟‏ 
 اکثر نمونه‌های دوران باستان که از کتاب مقدّس آوردیم به خوبی نشان دادند که همهمه برای قوم خدا بسیار مخرّب و زیانبار بود .‏ 
 بدین علّت بسیار بجاست که ما نیز امروزه به تأثیرات مخرّب همهمه فکر کنیم زیرا ممکن است قربانی آن شویم .‏ 
 شاید بتوان با استفاده از مثالی جدّیت این خطر را روشن‌تر کنیم .‏ 
 امروزه فلزات متعددی وجود دارند که به مرور زمان زنگ می‌زنند یا به اصطلاح خورده می‌شوند .‏ 
 اگر فلز شروع به زنگ زدن کند باید فوراً برای زدودن زنگ‌زدگی آن اقدام کرد وگرنه چنان پوک و خورده می‌شود که دیگر قابل استفاده نخواهد بود .‏ 
 واقعیت این امر را می‌توان در اتومبیل‌های بی‌شماری دید که هر ساله دور انداخته می‌شوند .‏ 
 آن‌ها را نه به علّت نقص فنی بلکه به علّت زنگ‌زدگی بدنه از رده خارج می‌کنند زیرا دیگر ایمن نیستند .‏ 
 این مثال را چگونه می‌توان در مورد همهمه به کار برد ؟‏ 
 همان طور که ساختار بعضی از فلزات طوری است که طبیعتاً و تدریجاً گرایش به زنگ‌زدگی دارند ،‏ انسان‌های ناکامل نیز طبیعتاً گرایش به همهمه و شکایت دارند .‏ 
 از این رو باید هوشیار باشیم تا به محض بروز نشانه‌های اوّلیهٔ همهمه و شکایت فوراً به جلوگیری از آن برآییم .‏ 
 عوامل دیگری نیز هستند که زنگ‌زدگی فلز را سرعت می‌دهند ،‏ مثل رطوبت و هوای نمکین دریا .‏ 
 به همان قیاس ،‏ وقتی با مصیبت و سختی روبرو می‌شویم عکس‌العمل طبیعی ما این است که فوراً لب به شکایت باز کنیم .‏ 
 اگر تحت فشار قرار بگیریم ممکن است از کاهی کوه بسازیم و یک دلخوری کوچک را به شکایتی بزرگ تبدیل کنیم .‏ 
 در ضمن ،‏ هر چه اوضاع زندگی در این روزهای آخر بدتر می‌شود باید انتظار داشت که آزردگی‌ها و عوامل بالقوّهٔ دیگر گِله و شکایت نیز بیشتر شود .‏ 
 (‏ ۲تیموتاؤس ۳ :‏ ۱ -‏ ۵‏ )‏ بدین گونه ،‏ شخصی مسیحی ممکن است از برادر خود رنجیده شود و شروع کند به همهمه و شکایت .‏ 
 بعضی اوقات علّت این گونه گلگی ممکن است بسیار ناچیز و پیش‌پاافتاده باشد .‏ 
 مثلاً شخص ممکن است از ناتوانی‌ها و عیوب کسی شکایت کند یا به دلیلی از قابلیت‌ها و افتخارات کسی دیگر آزرده شود .‏ 
 ۱۴ ،‏ ۱۵ .‏ 
 چرا باید گرایش به گِله و شکایت را فوراً در خود مهار کنیم ؟‏ 
 حال ،‏ علل نارضایتی و ناخرسندی ما هر چه که باشد اگر گرایش نَفْسانی به گِله و شکایت را فوراً در خود مهار نکنیم احتمالاً ما را به افرادی شاکی و معتاد به گلگی و همهمه تبدیل خواهد کرد .‏ 
 شکی نیست که تأثیرات مخرّب همهمه ما را از درون خورده ،‏ کاملاً از بین خواهد برد .‏ 
 هیچ وقت از یاد نبریم که اسرائیلیان از وضعیتشان در صحرا آنچنان به افراط گله و شکایت کردند که یَهُوَه را مقصر جلوه دادند .‏ 
 (‏ خروج ۱۶ :‏ ۸ )‏ امیدواریم که هرگز چنین خطایی از ما سر نزند !‏ 
 ضدّزنگ از سرعت فعل و انفعالات زنگ زدن فلز می‌کاهد .‏ 
 همچنین ،‏ اگر به موقع زنگ فلز را بزداییم از گسترش آن جلوگیری می‌کنیم .‏ 
 به همین ترتیب ،‏ اگر نشانه‌ای از همهمه در خود مشاهده کردیم با دعا و اقدام فوری می‌توانیم از شیوع آن جلوگیری کنیم .‏ 
 این اقدام فوری چیست ؟‏ 
 امور را از دیدگاه یَهُوَه بنگریم 
 ‏ چگونه می‌توانیم تمایل درونی به شکایت و همهمه را در خود مهار کنیم ؟‏ 
 همهمه و شکایت افکار ما را بر خواسته‌ها و مشکلاتمان متمرکز می‌سازد و باعث می‌شود برکاتی را که از یَهُوَه یافته‌ایم فراموش کنیم .‏ 
 برای مهار کردن تمایل درونی به شکایت و همهمه باید بیشتر بر برکاتی که عایدمان شده است تمرکز کنیم .‏ 
 مثلاً ،‏ نباید فراموش کنیم که داشتن نام یَهُوَه بر خود افتخاری بزرگ محسوب می‌شود .‏ 
 (‏ اِشَعْیا ۴۳ :‏ ۱۰ )‏ هر یک از ما می‌تواند رابطه‌ای دوستانه و بسیار نزدیک با یَهُوَه خدا داشته باشد و مطمئن باشد هر لحظه که بخواهد می‌تواند با خدایش که ‹ شنوندهٔ دعاست › راز و نیاز کند .‏ 
 (‏ مزمور ۶۵ :‏ ۲ ؛‏ یعقوب ۴ :‏ ۸‏ )‏ زندگی ما بسیار پرمفهوم و بامقصود است زیرا می‌دانیم مهم‌ترین چیزی که باید در زندگی به آن پرداخت موضوع سلطنت عالمگیر است .‏ 
 و می‌دانیم که حفظ وفاداری به خدا به تنهایی افتخار بزرگی است .‏ 
 (‏ امثال ۲۷ :‏ ۱۱ )‏ در ضمن اجازه داریم در موعظهٔ بشارت ملکوت خدا سهمی داشته باشیم .‏ 
 (‏ متّیٰ ۲۴ :‏ ۱۴‏ )‏ همچنین ،‏ ایمان ما به فدیهٔ عیسی مسیح باعث می‌شود نزد خدا وجدانی پاک داشته باشیم .‏ 
 (‏ یوحنّا ۳ :‏ ۱۶‏ )‏ هیچ کس یا هیچ مصیبتی نمی‌تواند این برکات را از ما بگیرد .‏ 
 ‏ حتی اگر شکایتی موجه داشته باشیم چرا باید اوضاع را از دیدگاه یَهُوَه بنگریم ؟‏ 
 پس بیاییم امور را از دیدگاه یَهُوَه بنگریم نه از دیدگاه خود .‏ 
 داود مزمورنویس سرایید :‏ « ای خداوند ،‏ طریق‌های خود را به من بیاموز و راه‌های خویش را به من تعلیم ده .‏ » 
 (‏ مزمور ۲۵ :‏ ۴ )‏ اگر از کسی یا وضعیتی شکایتی داریم نباید فراموش کنیم که یَهُوَه نیز از موضوع باخبر است و اگر بخواهد می‌تواند فوراً مشکل را برطرف کند .‏ 
 بهتر است از خود بپرسیم چرا خدا اجازه داده است وضعیتی آزاردهنده باقی بماند .‏ 
 یکی از دلایل احتمالی او از عدم دخالت در اوضاع این است که می‌خواهد ما خصوصیاتی زیبا و خالص نظیر صبر ،‏ تحمّل ،‏ ایمان و بردباری را در خود بپرورانیم .‏ —‏ یعقوب ۱ :‏ ۲ -‏ ۴‏ .‏ 
 ۱۸ ،‏ ۱۹ .‏ 
 شرح دهید که هنگام مواجه شدن با زحمت و ناراحتی رفتار بدون همهمه و شکایت چه تأثیر مطلوبی ممکن است داشته باشد .‏ 
 وقتی سعی می‌کنیم بدون گِله و شکایت با وضعیتی نامساعد بسازیم شخصیت خود را صیقل می‌دهیم .‏ 
 در ضمن دیگران نیز با مشاهدهٔ رفتار و عکس‌العمل ما تحت تأثیر قرار می‌گیرند .‏ 
 برای نمونه ،‏ در سال ۲۰۰۳ گروهی از شاهدان یَهُوَه از آلمان برای حضور در کنگره‌ای با اتوبوس به مجارستان سفر می‌کردند .‏ 
 رانندهٔ اتوبوس شاهد یَهُوَه نبود و فکر اینکه ده روز را می‌بایست با شاهدان یَهُوَه طی کند برایش کمی سخت بود .‏ 
 اما در انتهای سفر نظرش کاملاً عوض شد .‏ 
 چه عاملی باعث شد عقیده‌اش چنین دگرگون شود ؟‏ 
 حین سفر چندین مشکل پیش آمد .‏ 
 ولی هیچ یک از شاهدان گِله و شکایت نکرد .‏ 
 بعد از پایان سفر راننده گفت که تا به حال چنین مسافرانی نداشته است !‏ 
 او چنان تحت تأثیر رفتار آن‌ها قرار گرفته بود که قول داد دفعهٔ بعد که شاهدان یَهُوَه درِ منزل او را بزنند آن‌ها را به داخل خانه دعوت کند و به آنان گوش دهد .‏ 
 جای هیچ شکی نیست که رفتار ‹ بدون همهمه و مجادلهٔ › آن مسافران تأثیر مطلوبی بر راننده‌شان گذاشته بود !‏ 
 گذشت باعث وحدت می‌شود 
 ‏ چرا لازم است دیگران را عفو کنیم ؟‏ 
 حال اگر از هم‌ایمانی به حق شکایت داشته باشیم چطور ؟‏ 
 اگر موضوع جدّی باشد باید اصلی را که در متّیٰ ۱۸ :‏ ۱۵ -‏ ۱۷ آمده است دنبال کنیم .‏ 
 البته باید اذعان کرد که به ندرت مشکلی پیش می‌آید که اجرای اصل مذکور لازم می‌شود زیرا اکثر اوقات آزردگی‌ها جزئی و کم‌اهمیتند .‏ 
 در چنین مواقعی آیا می‌توان بروز اختلاف را فرصتی دانست برای گذشت نشان دادن ؟‏ 
 در تأیید این نکته پولُس نوشت :‏ « و متحمّل یکدیگر شده ،‏ همدیگر را عفو کنید هر گاه بر دیگری ادعایی داشته باشید ؛‏ چنانکه [ یَهُوَه ] شما را آمرزید ،‏ شما نیز چنین کنید .‏ 
 و بر این همه محبت را که کمربند کمال است بپوشید .‏ » 
 (‏ کُولُسیان ۳ :‏ ۱۳ ،‏ ۱۴‏ )‏ آیا دلی راغب به عفو و بخشش داریم ؟‏ 
 اگر با خود روراست باشیم آیا اذعان نخواهیم کرد که یَهُوَه نیز حق دارد در خیلی موارد از ما شکایت کند ؟‏ 
 با وجود این ،‏ او مدام از خود رحمت و گذشت نشان می‌دهد .‏ 
 ‏ اطرافیان شخص شاکی و غرغرو چه احساسی ممکن است نسبت به او داشته باشند ؟‏ 
 هر چه باعث نارضایتی ما شده باشد همهمه و شکایت آن را برطرف نمی‌سازد .‏ 
 معنی دیگر کلمهٔ عبری که همهمه ترجمه شده است ،‏ غرغر کردن است .‏ 
 مطمئناً نزد شخصی که مدام غر می‌زند احساس راحتی نخواهیم کرد بلکه بر آن می‌شویم از وی دوری کنیم .‏ 
 اگر ما نیز مرتب گِله و شکایت کنیم اطرافیانمان همین احساس را نسبت به ما خواهند داشت .‏ 
 بعد از مدتی ممکن است چنان از شنیدن شکایات ما به ستوه بیایند که دیگر نخواهند به ما نزدیک شوند !‏ 
 غرغر کردن توجه دیگران را به سوی شخص غرغرو جلب می‌کند ولی دل کسی را به دست نمی‌آورد .‏ 
 ‏ یک خانم نوجوان در مورد شاهدان یَهُوَه چه گفت ؟‏ 
 گذشت و بخشش وحدت می‌آورد .‏ 
 وحدت و اتحاد نیز برای قوم یَهُوَه موهبتی گرانبهاست .‏ 
 (‏ مزمور ۱۳۳ :‏ ۱ -‏ ۳ )‏ خانمی نوجوان و کاتولیک اهل اروپا در نامه‌ای به یکی از دفاتر شعبهٔ شاهدان یَهُوَه آن‌ها را تحسین کرده ،‏ گفت :‏ « سازمان شما تنها سازمانی است که نفرت ،‏ طمع ،‏ تعصب ،‏ خودخواهی و چنددستگی بین اعضای آن تفرقه نینداخته است .‏ »‏ 
 ‏ در مقالهٔ بعدی چه موضوعی را بررسی خواهیم کرد ؟‏ 
 ما عابدان یَهُوَه ،‏ تنها خدای حقیقی ،‏ با قدردانی از همهٔ برکات روحانی‌ای که از وی دریافته‌ایم وحدت را در میان خود ترویج می‌دهیم و از همهمه و شکایت در مورد مسائل کوچک و شخصی خودداری می‌کنیم .‏ 
 مقالهٔ بعدی نشان خواهد داد که پروراندن خصوصیات الٰهی ،‏ ما را از نوع خطرناک‌تری از گِله و شکایت ،‏ یعنی همهمه علیه قسمت زمینی سازمان یَهُوَه ،‏ باز می‌دارد .‏ 
 آیا به یاد می‌آورید ؟‏ 
 ‏ • همهمه چیست ؟‏ 
 ‏ • با چه مثالی می‌توان تأثیرات مخرّب همهمه را شرح داد ؟‏ 
 ‏ • چگونه می‌توان بر گرایش نَفْسانی به گِله و شکایت کردن غلبه کرد ؟‏ 
 ‏ • عفو و بخشش چگونه در جلوگیری از گِله و شکایت مؤثر است ؟‏ 
 ‏ [ تصویر در صفحهٔ ۴ ]‏ 
 اسرائیلیان در واقع علیه یَهُوَه همهمه می‌کردند !‏ 
 ‏ [ تصویر در صفحهٔ ۷ ]‏ 
 آیا شما هم سعی می‌کنید امور را از دیدگاه یَهُوَه بنگرید ؟‏ 
 ‏ [ تصاویر در صفحهٔ ۸ ]‏ 
 گذشت باعث وحدت مسیحی می‌شود 
 افکار خود را بر نیکویی‌های سازمان یَهُوَه متمرکز کنید 
 ‏ « از نیکویی خانهٔ تو سیر خواهیم شد .‏ » —‏ مزمور ۶۵ :‏ ۴ .‏ 
 ۱ ،‏ ۲ .‏ 
 الف )‏ آیین و مراسم معبدی که ساخته می‌شد چه تأثیری بر قوم خدا می‌گذاشت ؟‏ 
 ب )‏ داود برای ساختن معبد چه تدارکاتی دید ؟‏ 
 داود یکی از برجسته‌ترین شخصیت‌های تاریخ اسرائیل باستان بود که در نوشته‌های مقدّس عبری از او نام برده شده است .‏ 
 آن مرد شبان که سرایندهٔ سرود ،‏ نبی و پادشاه بود اعتماد و توکّلی تزلزل‌ناپذیر به خدایش یَهُوَه داشت .‏ 
 دلبستگی عمیق داود به یَهُوَه او را بر آن داشت تا در صدد ساختن خانه‌ای برای خدای خود برآید .‏ 
 چنین خانه یا معبدی مرکز پرستش حقیقی در اسرائیل می‌شد .‏ 
 داود می‌دانست که اگر چنین معبدی ساخته شود آیین و مراسم آن باعث شادی و برکت قوم خدا می‌شود .‏ 
 این تفکّرات بود که داود را برانگیخت خطاب به یَهُوَه چنین بسراید :‏ « خوشا به حال کسی که او را برگزیده ،‏ و مقرّب [ اجازهٔ نزدیک شدن به ] خود ساخته‌ای تا به درگاه‌های تو ساکن شود .‏ 
 از نیکویی خانهٔ تو سیر خواهیم شد و از قدّوسیت هیکل تو .‏ » —‏ مزمور ۶۵ :‏ ۴ .‏ 
 اما داود اجازه نیافت خانه‌ای برای یَهُوَه بنا کند .‏ 
 یَهُوَه این افتخار را نصیب سلیمان ،‏ پسر داود کرد .‏ 
 با اینکه داود بسیار اشتیاق و آرزوی چنین افتخاری را داشت ،‏ از آن محروم شد ،‏ اما این محروم شدن باعث تلخ‌کامی وی نشد .‏ 
 آنچه بیشتر از هر چیز برایش اهمیت داشت بنا شدن معبدی برای خدایش بود .‏ 
 از این رو با تمام وجود از کار ساختمانی عظیمی که در پیش بود حمایت کرد .‏ 
 وی ابتدا تمام نقشه‌های معماری را که از یَهُوَه گرفته بود به پسرش سلیمان محوّل کرد .‏ 
 سپس هزاران لاوی را به منظور خدمت در هیکل یا معبد به دسته‌ها و گروه‌های مختلف تقسیم کرد .‏ 
 مقادیر هنگفتی از طلا و نقره نیز در راه احداث معبد اهدا کرد .‏ —‏ ۱تواریخ ۱۷ :‏ ۱ ،‏ ۴ ،‏ ۱۱ ،‏ ۱۲ ؛‏ ۲۳ :‏ ۳ -‏ ۶ ؛‏ ۲۸ :‏ ۱۱ ،‏ ۱۲ ؛‏ ۲۹ :‏ ۱ -‏ ۵ .‏ 
 ‏ خادمان خدا نسبت به ترتیبات پرستش حقیقی چه نگرشی دارند ؟‏ 
 اسرائیلیان وفادار از ترتیباتی که در چهارچوب پرستش حقیقی در معبد خدا برقرار شد حمایت می‌کردند .‏ 
 ما چطور ؟‏ 
 امروزه ما پرستندگان یَهُوَه نیز از هر گونه ترتیباتی که به منظور ترویج پرستش حقیقی در بخش زمینی سازمان یَهُوَه تعیین شده است کاملاً حمایت می‌کنیم .‏ 
 با این کار به وضوح نشان می‌دهیم که ما نیز همان طرز فکری را داریم که داود داشت .‏ 
 نه فقط اشخاصی گله‌مند و شاکی نیستیم بلکه می‌کوشیم افکار خود را بر خوبی‌های سازمان خدا متمرکز کنیم .‏ 
 تا به حال چقدر به برکات بی‌شماری که عایدمان شده است فکر کرده‌ایم ؟‏ 
 آیا قدر این برکات را می‌دانیم ؟‏ 
 بیایید با هم به چند نمونه از این برکات نگاهی بیندازیم .‏ 
 قدر هدایت‌کنندگان را بدانیم 
 ۴ ،‏ ۵ .‏ 
 الف )‏ « غلام امین و دانا » مأموریت خود را چگونه به انجام می‌رساند ؟‏ 
 ب )‏ حس قدردانی بعضی از شاهدان یَهُوَه را از غذای روحانی شرح دهید .‏ 
 بسیار بجاست که از « غلام امین و دانا » ابراز قدردانی کنیم زیرا عیسی مسیح تمامی مایملک زمینی خود را به وی سپرده است .‏ 
 طبقهٔ غلام که از مسیحیان مسح‌شده تشکیل شده است هدایت فعالیت موعظه را بر عهده دارد .‏ 
 در کنار آن در همه جا جلسات هفتگی به منظور به جا آوردن پرستش حقیقی ترتیب داده است و نشریات مسیحی به بیش از ۴۰۰ زبان زنده برای همگان تهیه می‌کند .‏ 
 امروزه میلیون‌ها نفر در سراسر دنیا « در وقت معین خوراک » روحانی را با قدردانی تمام صرف می‌کنند .‏ 
 (‏ متّیٰ ۲۴ :‏ ۴۵ -‏ ۴۷‏ )‏ واقعاً که از این لحاظ هیچ جای همهمه و شکایتی وجود ندارد .‏ 
 برای نمونه ،‏ خواهری سالمند به نام اِلفی سال‌هاست که پند و اندرزهای سودمند کلام خدا را در نشریات طبقهٔ غلام می‌خواند .‏ 
 او با خواندن این مطالب تسلّی و حمایت خدا را در زندگی‌اش حس کرده است .‏ 
 قدردانی عمیق او از این عطیه سبب شد در نامه‌ای اذعان کند :‏ « اگر سازمان یَهُوَه نبود نمی‌دانم چه می‌کردم .‏ » 
 نمونه‌ای دیگر را در نظر بگیریم .‏ 
 زن و شوهری به نام‌های ایرمْگارد و پیتر چندین دهه است که در خدمت یَهُوَه خدا فعالند .‏ 
 خواهر ایرمْگارد از نشریات « سازمان مهربان و باملاحظهٔ یَهُوَه » سپاس فراوان دارد .‏ 
 از جمله نشریاتی که این چنین قدردانی دیگران را برانگیخته‌اند می‌توان به نشریات ویژهٔ نابینایان و ناشنوایان اشاره کرد .‏ 
 ۶ ،‏ ۷ .‏ 
 الف )‏ فعالیت‌های جماعات در دنیا به چه شکل هدایت می‌شوند ؟‏ 
 ب )‏ در مورد بخش زمینی سازمان یَهُوَه چه نظراتی ابراز شده است ؟‏ 
 هیئت اداره‌کنندهٔ شاهدان یَهُوَه نمایندهٔ « غلام امین » است و از گروهی کوچک از مسیحیان مسح‌شده تشکیل یافته است که در دفتر مرکزی شاهدان یَهُوَه در بروکلین واقع در شهر نیویورک خدمت می‌کند .‏ 
 هیئت اداره‌کننده خادمان بالغ و پرتجربه‌ای را در شعب مختلف منصوب کرده است تا بر فعالیت‌های بیش از ۹۸۰۰۰ جماعت در سرتاسر زمین نظارت کنند .‏ 
 در هر یک از این جماعات مردانی که شرایط لازم کتاب مقدّس را دارا می‌باشند به عنوان پیران جماعت یا خادمان کمکی منصوب می‌شوند .‏ 
 (‏ ۱تیموتاؤس ۳ :‏ ۱ -‏ ۹ ،‏ ۱۲ ،‏ ۱۳‏ )‏ پیران هدایت را در جماعت بر عهده دارند و با مهربانی تمام گلّهٔ خدا را که به دست ایشان سپرده شده است شبانی می‌کنند .‏ 
 بودن در جمع گلّه‌ای که محبت برادری جهانی را می‌چشد و با دیگران در اتحاد به سر می‌برد برکتی بسیار بزرگ است !‏ —‏ ۱پِطْرُس ۲ :‏ ۱۷ ؛‏ ۵ :‏ ۲ ،‏ ۳‏ .‏ 
 جالب اینکه اکثر افراد این جمع به جای شکایت و گله ،‏ از راهنمایی‌های کتاب مقدّس که از پیران مهربان جماعتشان می‌گیرند بسیار متشکر و سپاسگزارند .‏ 
 برای نمونه ،‏ مورد خواهری متأهل و سی و چند ساله به نام بیرگیت را در نظر بگیریم .‏ 
 وی در سال‌های نوجوانی‌اش با دوستان ناباب معاشرت می‌کرد که چنان بر اخلاق و رفتارش تأثیر بد گذاشته بودند که نزدیک بود مرتکب گناه و خطایی بزرگ شود .‏ 
 اما پندهای صریح پیران از کتاب مقدّس و دوستی و کمک هم‌ایمانانش او را به خود آورد و متوجه موقعیت خطیر خود شد .‏ 
 امروز بیرگیت از آنچه تجربه کرد چه احساسی دارد ؟‏ 
 وی می‌گوید :‏ « من خیلی خوشحالم که هنوز جزوی از سازمان عالی و بی‌نظیر یَهُوَه هستم .‏ » 
 و جوانی ۱۷ ساله به نام اَندریاس می‌گوید :‏ « من معتقدم این سازمان ،‏ سازمان یَهُوَه است و هیچ سازمانی در دنیا به پای آن نمی‌رسد .‏ » 
 با این تفاصیل ،‏ آیا نباید قدر همهٔ خوبی‌های بخش زمینی سازمان یَهُوَه را بدانیم ؟‏ 
 هدایت‌کنندگان نیز ناکاملند 
 ۸ ،‏ ۹ .‏ 
 بعضی از اطرافیان داود به چه اَعمالی دست زدند ولی داود چه عکس‌العملی از خود نشان داد ؟‏ 
 البته نباید از نظر دور داشت که همه ،‏ از جمله کسانی که هدایت را در پرستش حقیقی بر عهده دارند ،‏ ناکاملند .‏ 
 هیچ یک از آن‌ها از خطا کردن مبری نیست .‏ 
 بعضی‌ها همواره با ضعف‌های دیرپا سرسختانه در جدالند .‏ 
 با توجه به این واقعیات ،‏ آیا جای نگرانی هست ؟‏ 
 به هیچ وجه .‏ 
 در اسرائیل باستان بعضی افرادی که مسئولیت‌های خطیر و مهمی در سازمان خدا بر عهده داشتند مرتکب خطاهایی بسیار جدّی و خطرناک شدند .‏ 
 مثلاً ،‏ وقتی شاؤل ،‏ پادشاه اسرائیل آرامش خود را از دست داده بود ،‏ داود را که در آن زمان نوجوانی بیش نبود به نزدش آوردند تا با نواختن بربط اعصاب و افکار پادشاه را تسکین دهد .‏ 
 اما بعدها شاؤل چند بار خواست داود را به قتل برساند .‏ 
 بالاخره داود مجبور شد برای نجات جانش پا به فرار بگذارد .‏ —‏ ۱سموئیل ۱۶ :‏ ۱۴ -‏ ۲۳ ؛‏ ۱۸ :‏ ۱۰ -‏ ۱۲ ؛‏ ۱۹ :‏ ۱۸ ؛‏ ۲۰ :‏ ۳۲ ،‏ ۳۳ ؛‏ ۲۲ :‏ ۱ -‏ ۵ .‏ 
 اسرائیلیان دیگری نیز بودند که به شرارت رفتار می‌کردند .‏ 
 برای نمونه می‌توان از یُوآب نام برد که سردار لشکر داود بود ولی با قساوت تمام یکی از خویشاوندان شاؤل به نام اَبنیر را به قتل رساند .‏ 
 اَبْشالوم ،‏ پسر داود نیز علیه پدرش قیام کرد تا شاید تاج و تخت را برای خود غصب کند .‏ 
 حتی اَخیتُوفَل مشاور معتمد داود نیز به او خیانت کرد .‏ 
 (‏ ۲سموئیل ۳ :‏ ۲۲ -‏ ۳۰ ؛‏ ۱۵ :‏ ۱ -‏ ۱۷ ،‏ ۳۱ ؛‏ ۱۶ :‏ ۱۵ ،‏ ۲۱ )‏ با تمام این‌ها ،‏ داود تلخ‌کام و مأیوس نشد و لب به شکایت نگشود .‏ 
 در ضمن به پرستش حقیقی نیز پشت نکرد .‏ 
 همهٔ این مصایب نه تنها باعث شد که به یَهُوَه نزدیک‌تر شود بلکه دیدگاه مثبت خود را ،‏ هنگامی که از دست شاؤل متواری بود ،‏ همواره حفظ کند .‏ 
 در آن موقعیت بود که داود آواز سر داده ،‏ گفت :‏ « ای خدا بر من رحم فرما ،‏ بر من رحم فرما !‏ 
 زیرا جانم در تو پناه می‌برد ،‏ و در سایهٔ بال‌های تو پناه می‌برم تا این بلایا بگذرد .‏ » —‏ مزمور ۵۷ :‏ ۱ .‏ 
 ۱۰ ،‏ ۱۱ .‏ 
 یک مسیحی به نام گِرتْرود در دوران جوانی‌اش با چه موقعیتی مواجه شد و با دیدن ناکاملی هم‌ایمانانش چه عکس‌العملی از خود نشان داد ؟‏ 
 امروزه این گونه خیانت‌کاری‌ها در سازمان خدا دیده نمی‌شود .‏ 
 نه یَهُوَه خدا حضور چنین شریرانی را در جماعت مسیحی تحمّل می‌کند نه فرشتگان و شبانان .‏ 
 با وجود این ،‏ همهٔ ما با واقعیت تلخ ناکاملی خود و خادمان دیگر خدا روبروییم .‏ 
 یکی از پرستندگان باسابقهٔ یَهُوَه به نام گِرتْرود در دوران جوانی عبادتش مورد شک و سوءظن بعضی‌ها قرار گرفته بود .‏ 
 عده‌ای به او تهمت می‌زدند که با فریب و تظاهر خود را یک عابد و واعظ تمام‌وقت یَهُوَه جلوه می‌دهد .‏ 
 این خواهر چه عکس‌العملی از خود نشان داد ؟‏ 
 آیا از بابت چنین رفتاری که با او می‌شد شروع به شکایت و گلگی کرد ؟‏ 
 خیر .‏ 
 گِرتْرود ۹۱ ساله ،‏ کمی قبل از فوتش در سال ۲۰۰۳ در مورد خاطرات آن وقایع در مصاحبه‌ای گفت :‏ « این اتهامات و همچنین ناراحتی‌های دیگری که بعد از آن متحمّل شدم برایم درس بزرگی بود چون که متقاعد شدم با وجود خطاها و اشتباهاتی که از افراد سر می‌زند یَهُوَه همچنان هدایت کار عظیم موعظه را در دست دارد و برای آن از ما انسان‌های ناکامل استفاده می‌کند .‏ » 
 بلی ،‏ وقتی گِرتْرود با ناکاملی و خطاهای خادمان دیگر خدا روبرو می‌شد به جای گله و شکایت دست دعا به سوی یَهُوَه می‌برد .‏ 
 ‏ الف )‏ بعضی از مسیحیان قرن اوّل چه عکس‌العمل نادرستی از خود نشان دادند ؟‏ 
 ب )‏ افکار خود را باید بر چه متمرکز کنیم ؟‏ 
 پس ،‏ حال که می‌دانیم حتی وفادارترین مسیحی نیز ناکامل است ،‏ بیایید « بدون همهمه و مجادله » از اشتباهات خادمان منصوب یَهُوَه بگذریم .‏ 
 (‏ فیلِپّیان ۲ :‏ ۱۴‏ )‏ در این مورد اگر مانند بعضی از مسیحیان قرن اوّل عکس‌العملی نادرست از خود نشان دهیم ،‏ اشتباهی بزرگ کرده‌ایم !‏ 
 یهودای شاگرد به معلّمان کاذب دوران خود اشاره می‌کند که ‹ خداوندی را خوار می‌شماردند و بر بزرگان تهمت می‌زدند .‏ › 
 آن « همهمه‌کنان و گِله‌مندان » به این هم اکتفا نمی‌کردند ،‏ بلکه از همه چیز و همه کس گله و شکایت داشتند .‏ 
 (‏ یهودا ۸ ،‏ ۱۶‏ )‏ امیدواریم هیچ یک از ما مثل آن‌ها همهمه و شکایت بی‌جا نکند .‏ 
 در عوض باید افکار خود را متمرکز برکاتی کنیم که توسط « غلام امین » به ما می‌رسد .‏ 
 بیایید قدر نیکویی‌های سازمان یَهُوَه را بدانیم ‹ و هر کاری را بدون همهمه و مجادله بکنیم .‏ ›‏ 
 ‏ « این کلامْ سخت است !‏ »‏ 
 ‏ با شنیدن سخنان عیسی عکس‌العمل بعضی‌ها چه بود ؟‏ 
 همهمه‌کنندگان قرن اوّل یا از خادمان منصوب عیب و ایراد می‌گرفتند یا در مورد تعالیم عیسی سخنان ضدّ می‌گفتند .‏ 
 در یوحنّا ۶ :‏ ۴۸ -‏ ۶۹ می‌خوانیم که عیسی گفت :‏ « هر که جسد مرا خورد و خون مرا نوشید ،‏ حیات جاودانی دارد .‏ » 
 اما « بسیاری از شاگردان او چون این را شنیدند گفتند :‏ ‹ این کلامْ سخت است !‏ 
 که می‌تواند آن را بشنود ؟‏ › 
 » عیسی به خوبی می‌دانست که « شاگردانش در این امر همهمه می‌کنند .‏ » 
 در اثر این سخنان « بسیاری از شاگردان او برگشته ،‏ دیگر با او همراهی نکردند .‏ » 
 ولی عده‌ای نیز تصمیم گرفتند با عیسی بمانند .‏ 
 سپس عیسی از آن دوازده رسولش پرسید :‏ « آیا شما نیز می‌خواهید بروید ؟‏ » 
 توجه کنید شمعون پِطْرُس از جانب همه چه جواب داد :‏ « خداوند نزد که برویم ؟‏ 
 کلمات حیات جاودانی نزد تو است .‏ 
 و ما ایمان آورده و شناخته‌ایم که تو مسیح پسر خدای حی هستی .‏ »‏ 
 ۱۴ ،‏ ۱۵ .‏ 
 الف )‏ دلیل بروز ناخرسندی عده‌ای اندک از بعضی تعالیم مسیحی چه می‌تواند باشد ؟‏ 
 ب )‏ از تجربهٔ مردی به نام اِمانوئل چه درسی می‌گیریم ؟‏ 
 در روزگار ما نیز ناخرسندی از بعضی تعالیم مسیحی باعث شده است که عدهٔ بسیار کمی از میان قوم خدا علیه قسمت زمینی سازمان یَهُوَه شروع به همهمه و شکایت کنند .‏ 
 دلیل بروز این نارضایتی چه می‌تواند باشد ؟‏ 
 اکثر اوقات نداشتن شناخت کافی در مورد طریق‌ها و طرز عمل خدا باعث می‌شود شخص اوضاع را درک نکند و لب به اعتراض و شکایت بگشاید .‏ 
 نباید از نظر دور داشت که آفریدگار حقیقت را تدریجاً به قومش می‌شناساند نه یک جا .‏ 
 پس کلامش به مرور زمان و به موقع برای ما روشن و واضح می‌شود .‏ 
 و هر بار که این کار صورت می‌گیرد تقریباً همهٔ قوم یَهُوَه از افزایش دانش و معرفت الٰهی خوشحال می‌شوند .‏ 
 متأسفانه عدهٔ بسیار کمی ‹ به افراط عادل می‌شوند › و می‌خواهند ناخرسندی خود را از تغییرات و اصلاحات به گوش همگان برسانند .‏ 
 (‏ جامعه ۷ :‏ ۱۶ )‏ در این میان فخر و غرور عامل بسیار بزرگی است و بعضی‌ها در دام افتاده ،‏ نظرات و عقاید خود را بیشتر ترجیح می‌دهند .‏ 
 عامل اصلی هر چه که باشد نباید فراموش کنیم که همهمه کردن کاری خطرناک و مضر است چون که ما را به سوی دنیا و راه و روش‌های آن می‌کشد نه به سوی خدا و راه‌های وی .‏ 
 برای نمونه ،‏ شخصی به نام اِمانوئل زمانی یکی از شاهدان یَهُوَه بود ولی از بعضی تعلیماتی که در نشریات « غلام امین و دانا » می‌خواند عیب و ایراد می‌گرفت .‏ 
 (‏ متّیٰ ۲۴ :‏ ۴۵‏ )‏ به مرور زمان خواندن نشریات مسیحی « غلام » را کنار گذاشت و بالاخره به پیران جماعت خود اطلاع داد که دیگر نمی‌خواهد شاهد یَهُوَه باشد .‏ 
 چندی نگذشت که اِمانوئل به خود آمد و متوجه شد که تعالیم سازمان یَهُوَه برخلاف آنچه تصوّر می‌کرد صحّت دارند .‏ 
 او از کردهٔ خود پشیمان شد و با شاهدان تماس گرفت و پس از مدتی به عنوان یکی از شاهدان یَهُوَه به جمع خواهران و برادرانش پذیرفته شد .‏ 
 در نتیجه ،‏ وی دوباره شادی خود را که از دست داده بود بازیافت .‏ 
 ‏ از چه راه‌هایی می‌توانیم شک و تردید در مورد بعضی از تعالیم مسیحی را از خود دور کنیم ؟‏ 
 حال اگر در بارهٔ بعضی از تعالیم و باورهای قوم خدا شک و تردید داریم و به اعتراض و همهمه کردن وسوسه شده‌ایم ،‏ چه باید بکنیم ؟‏ 
 صرفاً نباید از خود بی‌صبری نشان دهیم .‏ 
 مطمئناً « غلام امین » دیر یا زود توضیحاتی را به چاپ خواهد رساند که شک و تردید ما را برطرف می‌کند .‏ 
 علاوه بر آن ،‏ عاقلانه است تردید و احساسات خود را با پیران مسیحی در میان بگذاریم .‏ 
 (‏ یهودا ۲۲ ،‏ ۲۳‏ )‏ راه‌های دیگری نیز هست که می‌تواند شک و تردید ما را برطرف کند ؛‏ دعا ،‏ مطالعه و تحقیق فردی ،‏ معاشرت و مصاحبت با هم‌ایمانان بالغ و روحانی .‏ 
 همهٔ این‌ها ما را قانع خواهد ساخت که حقایق ایمان‌بخش کتاب مقدّس که توسط کانال ارتباطی یَهُوَه به ما رسیده است حقیقتاً کلام خداست .‏ 
 نگرشی مثبت داشته باشیم 
 ۱۷ ،‏ ۱۸ .‏ 
 به جای اینکه شروع به شکایت کنیم بهتر است چه راهی را در پیش بگیریم ؟‏ 
 نمی‌توان انکار کرد که انسان‌های ناکامل گرایش به گناه و بعضی از آن‌ها گرایش بیشتری به اعتراض و شکایت و گلگی دارند .‏ 
 (‏ پیدایش ۸ :‏ ۲۱ ؛‏ رومیان ۵ :‏ ۱۲‏ )‏ اما اگر به تدریج به همهمه و گلگی معتاد و تبدیل به افرادی شاکی شویم رابطهٔ خود را با یَهُوَه خدا به مخاطره می‌اندازیم .‏ 
 این احتمال باید انگیزه‌ای قوی در ما ایجاد کند تا به هر قیمتی که شده گرایش به همهمه و شکایت را در خود مهار کنیم .‏ 
 به جای اینکه تسلیم نَفْس شویم و شروع کنیم به شکایت از اوضاعِ جماعت ،‏ بهتر است خوشبین باشیم و برنامه‌ای را در زندگی دنبال کنیم که ذهن ما را به حقیقت مشغول کند .‏ 
 در این صورت ،‏ افرادی شاد و خداترس و معقول و باایمان خواهیم بود .‏ 
 (‏ ۱قُرِنتیان ۱۵ :‏ ۵۸ ؛‏ تیطُس ۲ :‏ ۱ -‏ ۵‏ )‏ یَهُوَه همهٔ امور سازمان خود را تحت کنترل دارد و عیسی دقیقاً مانند قرن اوّل می‌داند در هر جماعت چه می‌گذرد .‏ 
 (‏ مکاشفه ۱ :‏ ۱۰ ،‏ ۱۱‏ )‏ پس آیا بهتر نیست با صبر و شکیبایی منتظر خدا و مسیح که سر جماعت است باشیم ؟‏ 
 شبانان مسئول در جماعت به موقع به هر اوضاعی که لازم باشد رسیدگی خواهند کرد و اصلاحات لازم را به وجود خواهند آورد .‏ —‏ مزمور ۴۳ :‏ ۵ ؛‏ کُولُسیان ۱ :‏ ۱۸ ؛‏ تیطُس ۱ :‏ ۵‏ .‏ 
 ‏ تا فرا رسیدن روزی که ملکوت مسیح حکومت کل زمین را به دست بگیرد افکار خود را بر چه چیز باید متمرکز سازیم ؟‏ 
 به زودی نظام شریر این دنیا به پایان خواهد رسید و ملکوت مسیح حکومت کل زمین را به دست خواهد گرفت .‏ 
 تا آن زمان بسیار مهم است که هر یک از ما نگرش مثبت و خوشبینی خود را حفظ کند .‏ 
 با این کار راحت‌تر می‌توانیم از عیب‌های برادرانمان چشم‌پوشی کنیم و بیشتر حواس و افکار خود را بر محسنات و جنبه‌های مثبت شخصیت آن‌ها متمرکز سازیم .‏ 
 آنگاه اشخاصی شاد و قانع خواهیم بود .‏ 
 اما اگر مدام همهمه و شکایت کنیم از لحاظ عاطفی و احساسی تلف خواهیم شد .‏ 
 اگر از این کار پرهیز کنیم مرتباً تشویق خواهیم شد و ایمانمان تقویت و بنا خواهد گشت .‏ 
 ‏ نگرشی مثبت نسبت به اوضاع باعث می‌شود قدر کدام برکات را بدانیم ؟‏ 
 در ضمن ،‏ داشتن نگرشی مثبت نسبت به اوضاع باعث می‌شود برکات بودن در بخش زمینی سازمان یَهُوَه را فراموش نکنیم .‏ 
 این سازمان تنها سازمانی است در دنیا که به سلطان و حاکم عالَم وفادار است .‏ 
 این واقعیت چه احساسی در شما ایجاد می‌کند ؟‏ 
 آیا از شرکت در پرستش یَهُوَه ،‏ تنها خدای حقیقی افتخار نمی‌کنید ؟‏ 
 چه خوب است اگر ما نیز مثل داود در دل به خدا چنین بسراییم :‏ « ای که دعا می‌شنوی !‏ 
 نزد تو تمامی بشر خواهند آمد .‏ 
 خوشا به حال کسی که او را برگزیده ،‏ و مقرّب خود ساخته‌ای تا به درگاه‌های تو ساکن شود .‏ 
 از نیکویی خانهٔ تو سیر خواهیم شد و از قدّوسیت هیکل تو .‏ » —‏ مزمور ۶۵ :‏ ۲ ،‏ ۴ .‏ 
 آیا به یاد می‌آورید ؟‏ 
 ‏ • چرا باید قدر هدایت‌کنندگان جماعت را بدانیم ؟‏ 
 ‏ • اگر اشتباهی از برادران مسئول سر زد چه عکس‌العملی باید از خود نشان دهیم ؟‏ 
 ‏ • چه نگرشی باید نسبت اصلاحاتی که در فهم و درک ما از کلام خدا به وجود می‌آید داشته باشیم ؟‏ 
 ‏ • اگر شخصی مسیحی دچار شک و تردید شد چگونه می‌تواند بر آن چیره شود ؟‏ 
 ‏ [ تصویر در صفحهٔ ۱۰ ]‏ 
 داود با تمام وجود از پرستش حقیقی حمایت کرد و تمام نقشه‌های معماری را به پسرش سلیمان تحویل داد 
 یَهُوَه شکسته‌دلان را رهایی می‌دهد 
 ‏ « زحمات مرد صالح بسیار است .‏ 
 اما خداوند او را از همهٔ آن‌ها خواهد رهانید .‏ » —‏ مزمور ۳۴ :‏ ۱۹ .‏ 
 ۱ ،‏ ۲ .‏ 
 یک خواهر مسیحی وفادار با چه احساساتی دست و پنجه نرم می‌کرد و چرا تک‌تک ما نیز گاهی با این گونه احساسات روبرو می‌شویم ؟‏ 
 خواهری جوان به نام کیکوبیش از ۲۰ سال است که شاهد یَهُوَه است .‏ 
 خواهر کیکو چند سال پیشگامی می‌کرد ،‏ یعنی موعظه‌گر تمام‌وقت بود .‏ 
 * این فعالیت روحانی برایش افتخاری بزرگ و بسیار پرارزش بود .‏ 
 متأسفانه کیکو به تدریج دچار افسردگی گشته ،‏ منزوی شد .‏ 
 چیزی نگذشت که افسردگی او را از پای درآورد و به قعر یأس و غمی بی‌پایان فرو برد .‏ 
 خواهر کیکو در مورد آن دوره از زندگی‌اش می‌گوید :‏ « آنقدر فلج شده بودم که هیچ کاری از دستم برنمی‌آمد جز گریه کردن .‏ » 
 کیکو به مقابله با افسردگی‌اش برخاست و سعی کرد کلام خدا را بیشتر و عمیق‌تر مطالعه کند تا شاید بتواند با کمک آن افکار منفی و خردکننده را از خود دور کند ،‏ اما موفق نشد .‏ 
 او گفت :‏ « هر کار می‌کردم نمی‌توانستم از دست افسردگی‌ام خلاصی پیدا کنم .‏ 
 کارم به جایی رسید که دیگر نمی‌خواستم زنده باشم .‏ 
 ترجیح می‌دادم بمیرم تا در این وضعیت گرفتار باشم .‏ »‏ 
 آیا شما هم با این گونه افکار و احساسات روبرو بوده‌اید ؟‏ 
 آیا تا به حال تا این حد احساس سرخوردگی کرده‌اید ؟‏ 
 حقیقت امر این است که چون شاهد یَهُوَه هستید از برکات زیادی برخوردارید که طبعاً موجب شادی فراوان شما می‌شود .‏ 
 طریق دینداری و پرستشی را که در پیش گرفته‌اید پوچ و بی‌فایده نیست بلکه « وعدهٔ زندگی حال و آینده را دارد .‏ » 
 (‏ ۱تیموتاؤس ۴ :‏ ۸‏ )‏ به همین دلیل امروزه شما ،‏ در کنار شاهدان دیگر یَهُوَه ،‏ در راه و ایمانی هستید که شما را در بهشتی روحانی و معنوی قرار داده است .‏ 
 اما چون در چنین بهشت روحانی هستیم آیا می‌توانیم انتظار داشته باشیم که از هر نوع رنج و مصیبت در امان باشیم ؟‏ 
 خیر ،‏ واقعیت امر چیزی دیگر است !‏ 
 کلام خدا اذعان می‌کند که « زحمات مرد صالح بسیار است .‏ » 
 (‏ مزمور ۳۴ :‏ ۱۹ )‏ مرد صالح یا شخص راستکار و باتقوا نباید از این گفته متعجب شود زیرا همان کلام خدا آشکار می‌سازد که « تمام دنیا در شریر خوابیده است » یعنی در چنگال شیطان ابلیس گرفتار است .‏ 
 (‏ ۱یوحنّا ۵ :‏ ۱۹‏ )‏ پس چه بخواهیم چه نخواهیم آتش این واقعیت تلخ گاهی دامنگیر تک‌تک ما نیز می‌شود .‏ —‏ اَفَسُسیان ۶ :‏ ۱۲‏ .‏ 
 عوارض رنج و اندوه 
 ‏ چند نمونه از کتاب مقدّس بیاورید که نشان می‌دهد حتی خادمان خدا نیز گاهی مجبور بودند با غم شدید بسازند .‏ 
 وقتی درد و اندوه به درازا می‌کشد افکار و نگرش ما را نسبت به همه چیز تیره و تار می‌کند .‏ 
 (‏ امثال ۱۵ :‏ ۱۵ )‏ برای نمونه ایّوب را در نظر بگیریم که تحت شرایطی خردکننده چه عکس‌العملی از خود نشان داد .‏ 
 ایّوب در بحبوحهٔ آزمایشی سخت گفت :‏ « انسان که از زن زاییده می‌شود ،‏ قلیل‌الایّام و پر از زحمات است .‏ » 
 (‏ ایّوب ۱۴ :‏ ۱ )‏ جای شکی نیست که ایّوب از شادی و خرّمی تهی شده بود .‏ 
 درد او باعث شده بود که تصوّر کند حتی یَهُوَه نیز او را به حال خود رها کرده است .‏ 
 (‏ ایّوب ۲۹ :‏ ۱ -‏ ۵ )‏ البته از جمع خادمان خدا فقط ایّوب نبود که افکارش به این شدّت دستخوش تشویش و اضطراب شد .‏ 
 در کتاب مقدّس به اشخاص دیگری نظیر ایّوب برمی‌خوریم .‏ 
 مثلاً حَنّا که به علّت نازایی پریشان‌خاطر شده بود « به تلخی جان نزد خداوند دعا کرد ،‏ و زار زار بگریست .‏ » 
 (‏ ۱سموئیل ۱ :‏ ۹ -‏ ۱۱ )‏ رِفقَه ،‏ زن اسحاق نیز که از وضعیتی دردناک در خانواده‌اش به ستوه آمده بود با تلخ‌کامی گفت :‏ « از جان خود بیزار شده‌ام .‏ » 
 (‏ پیدایش ۲۷ :‏ ۴۶ )‏ داود هم با سرخوردگی به گناهانی که در گذشته مرتکب شده بود نظر افکند و گفت :‏ « تمام روز می‌نالم و به اینسو و آنسو می‌روم .‏ » 
 (‏ مزمور ۳۸ :‏ ۶ ،‏ ترجمهٔ تفسیری ‏ )‏ این چند نمونه از مردان و زنان خداترس دوران قبل از مسیحیت به خوبی نشان می‌دهند که خادمان خدا در آن زمان نیز گاهی مجبور بودند با غم و احساس درماندگی بسازند .‏ 
 ‏ چرا نباید با مشاهدهٔ موارد افسردگی در میان مسیحیان تعجب کنیم ؟‏ 
 مسیحیان چطور ؟‏ 
 آیا آن‌ها نیز دچار غم و اندوه می‌شدند ؟‏ 
 پولُس رسول در یکی از نامه‌های خود به مسیحیان شهر تَسّالونیکی لازم دید بگوید :‏ « کوتاه‌دلان [ افسردگان ] را دلداری دهید .‏ » 
 (‏ ۱تَسّالونیکیان ۵ :‏ ۱۴‏ )‏ در یک کتاب مرجع آمده است که یکی از معانی کلمهٔ یونانی‌ای که « کوتاه‌دلان » ترجمه شده است به کسانی اشاره دارد که « موقتاً زیر فشار زندگی کمر خم کرده‌اند .‏ » 
 از سخنان پولُس معلوم است که در میان مسیحیان مسح‌شده آن جماعت عده‌ای افسرده و غم‌زده بودند .‏ 
 امروزه نیز می‌توان این گونه مسیحیان کوتاه‌دل یا افسرده را یافت .‏ 
 چه عامل یا عواملی باعث می‌شود بعضی‌ها این چنین دچار یأس و دلشکستگی شوند ؟‏ 
 در اینجا به سه عامل عمده اشاره خواهیم کرد .‏ 
 طبع گناه‌آلود ما عاملی دردآور 
 ۵ ،‏ ۶ .‏ 
 از سخنان پولُس در رومیان ۷ :‏ ۲۲ -‏ ۲۵ چگونه قوّت قلب می‌یابیم ؟‏ 
 در این دنیا کسان زیادی هستند که به نقل از پولُس رسول « بی‌فکر شده ،‏ خود را به فجور تسلیم کرده‌اند » اما مسیحیان این طور نیستند زیرا از گناه موروثی خود به شدّت به درد می‌آیند .‏ 
 (‏ اَفَسُسیان ۴ :‏ ۱۹‏ )‏ پولُس رسول نیز همان درد را حس می‌کرد .‏ 
 از این رو نوشت :‏ « برحسب انسانیت باطنی به شریعت خدا خوشنودم .‏ 
 لٰکن شریعتی دیگر در اعضای خود می‌بینم که با شریعت ذهن من منازعه می‌کند و مرا اسیر می‌سازد به آن شریعت گناه که در اعضای من است .‏ » 
 پس پولُس چون به گناه خود واقف است و خود را در آن گرفتار می‌بیند ،‏ آه سر داده ،‏ می‌گوید :‏ « وای بر من که مرد شقی‌ای [ خوار و بی‌چاره ] هستم !‏ » —‏ رومیان ۷ :‏ ۲۲ -‏ ۲۴‏ .‏ 
 آیا شما هم مثل پولُس از این بابت ابراز یأس کرده‌اید ؟‏ 
 اشتباه نکنید ،‏ آگاه بودن از ناکاملی خود لزوماً دلسردکننده نیست .‏ 
 وقتی به ناکاملی و گناه خود واقفید بهتر می‌توانید عواقب و زیان‌های دردآور گناه را درک کنید .‏ 
 در ضمن ،‏ چنین آگاهی‌ای می‌تواند عزم شما را صدچندان کند تا هیچ گاه به خود اجازه ندهید به بدی آلوده شوید .‏ 
 از طرفی دیگر هم لزومی نیست که مدام از بابت گناه موروثی خود احساس درماندگی کنید و غرق غم و محنت شوید .‏ 
 پولُس رسول در وصف طبع گناه‌آلود انسانی‌اش فقط به توصیف جنبهٔ فلج‌کنندهٔ گناه اکتفا نکرد بلکه روزنهٔ امیدی هم به روی ما باز کرده ،‏ گفت :‏ « خدا را شکر می‌کنم به وساطت خداوند ما عیسی مسیح .‏ » 
 (‏ رومیان ۷ :‏ ۲۵‏ )‏ بلی ،‏ پولُس اطمینان کامل داشت که به وساطت خون ریخته‌شدهٔ عیسی تمام گناهانش کفّاره می‌شد و نهایتاً از چنگال گناه رهایی می‌یافت .‏ —‏ رومیان ۵ :‏ ۱۸‏ .‏ 
 ‏ به یاد آوردن چه حقیقتی باعث می‌شود شخص از بابت تمایلات نَفْسانی و گناه‌آلودش بیش از حد اندوهگین نشود ؟‏ 
 اگر شما هم از طبع گناه‌آلود خود در عذابید مطمئناً خواندن سخنان یوحنّای رسول برایتان آرام‌بخش خواهد بود زیرا اطمینان‌خاطر می‌دهد که :‏ « ای فرزندانِ من ،‏ این را به شما می‌نویسم تا گناه نکنید ؛‏ و اگر کسی گناهی کند ،‏ شفیعی داریم نزد پدر یعنی عیسی مسیح عادل .‏ 
 و اوست کفّاره به جهت گناهان ما و نه گناهان ما فقط بلکه به جهت تمام جهان نیز .‏ » 
 (‏ ۱یوحنّا ۲ :‏ ۱ ،‏ ۲‏ )‏ اگر تمایلات نَفْسانی و گناه‌آلود دل و جسم شما را به این سو و آن سو می‌کشد و اندوهگین می‌سازد ،‏ سعی کنید حقیقتی بزرگ را از یاد نبرید .‏ 
 عیسی مسیح برای کفّارهٔ گناهان گناهکاران قربانی شد نه برای انسان‌های کامل .‏ 
 کدام انسان کامل است ؟‏ 
 مگر نه این است که « همه گناه کرده‌اند و از جلال خدا قاصر می‌باشند » ؟‏ —‏ رومیان ۳ :‏ ۲۳‏ .‏ 
 ۸ ،‏ ۹ .‏ 
 چرا نباید بابت خطاهای گذشته‌مان بیش از حد خود را نکوهش کنیم ؟‏ 
 حال فرض کنیم که شما در گذشته مرتکب خطایی بسیار جدّی شدید .‏ 
 بی‌شک نزد یَهُوَه به دفعات اعتراف و ابراز ندامت کردید .‏ 
 پیران مسیحی نیز به کمک روحانی و روحی شما شتافتند .‏ 
 (‏ یعقوب ۵ :‏ ۱۴ ،‏ ۱۵‏ )‏ به علّت توبهٔ حقیقی که از خود نشان دادید توانستید در سازمان خدا بمانید .‏ 
 شاید نیز مدتی سازمان خدا را ترک کرده بودید ولی بعداً پشیمان شده به سوی خدا و سازمانش برگشتید و مجدّداً نزد جماعت پذیرفته شدید .‏ 
 در هر صورت ،‏ گاهی ممکن است گناهان سابق خود را به یاد آورده ،‏ افسرده شوید .‏ 
 اگر با چنین احساسی دست به گریبانید ،‏ فراموش نکنید که یَهُوَه بخشنده است و به هر که واقعاً توبه کند « مغفرت عظیم خواهد کرد .‏ » 
 (‏ اِشَعْیا ۵۵ :‏ ۷ )‏ در ضمن ،‏ خدا هرگز نمی‌خواهد مرتباً خود را سرزنش و نکوهش کنید که گویی هیچ جای امیدی برای شما نیست .‏ 
 تنها کسی که از این وضعیت فایده می‌برد شیطان است چون که با دیدن خودخوری شما به مقصود و هدف خود می‌رسد .‏ 
 (‏ ۲قُرِنتیان ۲ :‏ ۷ ،‏ ۱۰ ،‏ ۱۱‏ )‏ ابلیس به زودی هلاک خواهد شد زیرا سزاوار چنین مجازاتی است .‏ 
 اما قصد او این است که در دلتان تصوّری ایجاد کند که گویی شما نیز سزاوارید به چنین مجازاتی محکوم شوید .‏ 
 (‏ مکاشفه ۲۰ :‏ ۱۰‏ )‏ هرگز اجازه ندهید شیطان برنده شود و با این نقشهٔ پلیدانه‌اش ایمان شما را خرد کند .‏ 
 (‏ اَفَسُسیان ۶ :‏ ۱۱‏ )‏ به هیچ قیمتی تسلیم او نشوید .‏ 
 همان طور که با او در هر زمینهٔ دیگر مبارزه کرده‌اید ،‏ در این مورد نیز به ‹ مقاومت با او › برخیزید .‏ —‏ ۱پِطْرُس ۵ :‏ ۹‏ .‏ 
 در مکاشفه ۱۲ :‏ ۱۰ شیطان « مدعی برادران ما » یعنی متهم‌کنندهٔ مسیحیان مسح‌شده خوانده می‌شود که « شبانه‌روز در حضور خدای ما بر ایشان دعوی می‌کند .‏ » 
 با توجه به این آیه به راحتی می‌توان پی برد که اگر خود را بیش از حد سرزنش و محکوم کنیم فقط شیطان تهمت‌زن را خوشحال کرده‌ایم نه یَهُوَه خدا را زیرا یَهُوَه این کار را با ما نکرده است .‏ 
 (‏ ۱یوحنّا ۳ :‏ ۱۹ -‏ ۲۲‏ )‏ پس آیا عاقلانه است اجازه دهیم غم و ندامت گناهان گذشته‌مان چنان ما را از پای درآوردند که به راحتی مغلوب شیطان شویم ؟‏ 
 خیر .‏ 
 به هیچ وجه اجازه ندهید شیطان رابطه‌ای را که با خدا دارید خراب کند .‏ 
 هرگز نگذارید ابلیس چشمان شما را کور کند تا دیگر نتوانید ببینید که یَهُوَه « خدای رحیم و رئوف و دیرخشم و کثیراحسان و وفا » است .‏ —‏ خروج ۳۴ :‏ ۶ .‏ 
 محدودیت‌ها و ناتوانی‌ها عاملی نومیدکننده 
 ‏ شرایط و اوضاع یک شخص چطور ممکن است خدمت او را محدود کند ؟‏ 
 بعضی مسیحیان نیز هستند که ناتوانی‌هایشان خدمت به خدا را برایشان محدود می‌کند .‏ 
 آیا شما نیز در خدمت خود با محدودیت‌هایی روبرویید ؟‏ 
 شاید شما نیز به یک بیماری مضمن و حاد مبتلایید یا سالمندید یا با شرایطی روبرویید که باعث شده است نتوانید مانند سابق به خدمت مشغول باشید .‏ 
 البته می‌دانیم که کلام خدا توصیه می‌کند که در خدمت به او باید وقت را دریابیم یعنی از وقت خود نهایت استفاده را بکنیم .‏ 
 (‏ اَفَسُسیان ۵ :‏ ۱۵ ،‏ ۱۶‏ )‏ اما شرایط و اوضاع ممکن است شما را چنان رنجور و ناتوان کرده باشد که در خدمت موعظه کاملاً محدود شده‌اید .‏ 
 چنین شرایطی مطمئناً بسیار دلسردکننده خواهد بود .‏ 
 ‏ چرا عمل کردن به پند پولُس در غَلاطیان ۶ :‏ ۴ برای ما مفید است ؟‏ 
 کتاب مقدّس دستور می‌دهد تنبلی نکنیم بلکه از کسانی تقلید کنیم « که به ایمان و صبر وارث وعده‌ها می‌باشند .‏ » 
 (‏ عبرانیان ۶ :‏ ۱۲‏ )‏ بدین منظور باید ایمان آن‌ها را در عمل به دقت مشاهده کنیم و سپس همان طور از خود ایمان نشان دهیم .‏ 
 اما ،‏ اگر به جای تقلید از ایمان آن‌ها ،‏ خود را با آن‌ها مقایسه کنیم فایده‌ای نخواهیم برد زیرا زود دلسرد شده ،‏ به این نتیجه خواهیم رسید که تلاش‌های ما هر چند که زیاد باشد هرگز به پای آن‌ها نمی‌رسیم .‏ 
 پس خیلی بهتر است به پند پولُس عمل کنیم که می‌گوید :‏ « اما هر کس عمل خود را امتحان بکند ،‏ آنگاه فخر در خود به تنهایی خواهد داشت نه در دیگری .‏ » —‏ غَلاطیان ۶ :‏ ۴‏ .‏ 
 ‏ چرا می‌توانیم در خدمتی که از دستمان برمی‌آید شادی بیابیم ؟‏ 
 مسیحیان حتی اگر با بیماری و عدم تندرستی مقابله می‌کنند هنوز می‌توانند در خدمت خود شادی بیابند .‏ 
 کتاب مقدّس به ما اطمینان خاطر می‌دهد که :‏ « خدا بی‌انصاف نیست که عمل شما و آن محبت را که به اسم او .‏ .‏ .‏ 
 کرده‌اید ،‏ فراموش کند .‏ » 
 (‏ عبرانیان ۶ :‏ ۱۰‏ )‏ شاید اوضاع و شرایط زندگی شما خارج از کنترل شماست و اجازه نمی‌دهد مثل سابق فعالیت زیادی داشته باشید .‏ 
 با کمک یَهُوَه شاید بتوانید در جنبه‌های دیگر موعظه مثل موعظهٔ تلفنی و نامه‌نگاری پیشرفت و فعالیت کنید .‏ 
 از این لحاظ می‌توانید اطمینان داشته باشید که یَهُوَه خدا خدمت پرغیرت و محبت شما را به همنوعانتان برکت خواهد داد .‏ —‏ متّیٰ ۲۲ :‏ ۳۶ -‏ ۴۰‏ .‏ 
 ‏ « زمان‌های سخت » عاملی توان‌فرسا 
 ۱۳ ،‏ ۱۴ .‏ 
 الف )‏ « زمان‌های سخت » چگونه ممکن است رنج و سختی‌های ما را افزایش دهد ؟‏ 
 ب )‏ چگونه می‌توان بی‌الفتی را در زندگی امروزه دید ؟‏ 
 با وجود « زمان‌های سخت » این « ایّام آخر » می‌دانیم آینده‌ای امیدبخش در دنیای جدید و پرعدل خدا در انتظارمان است .‏ 
 (‏ ۲تیموتاؤس ۳ :‏ ۱‏ )‏ افزایش رنج و سختی‌های زندگی نشانهٔ نزدیک بودن زمان نجات ماست .‏ 
 با اینکه از نزدیکی نجات خود بسیار خوشحالیم ،‏ تا رسیدن آن روز مجبوریم در این شرایط و اوضاع به زندگی ادامه دهیم .‏ 
 یکی ممکن است شغلش را از دست دهد .‏ 
 بازار کار احتمالاً چنان اشباع شده است که وی ماه‌ها نتواند کاری دیگر پیدا کند .‏ 
 شاید پس از مدتی شک کند که یَهُوَه اوضاع و احوال او را می‌بیند یا به دعاهایش گوش می‌دهد .‏ 
 یا شاید مورد تبعیض قرار گرفته باشد یا به او بی‌عدالتی شده باشد .‏ 
 یا اینکه شخص مسیحی حتی با خواندن اخبار فجیع و بد ممکن است مثل لوط که از دیدن فساد و بی‌عدالتی‌ها « رنج می‌برد و به تنگ می‌آمد ،‏ » از فساد دنیای اطرافش شدیداً متأثر شود .‏ —‏ ۲پِطْرُس ۲ :‏ ۷‏ ،‏ ترجمهٔ تفسیری .‏ 
 نشانهٔ دردآور دیگری نیز در ایّام آخر پدیدار شده است که در ایجاد محیط کنونی نقش مهمی داشته است .‏ 
 کتاب مقدّس پیشگویی کرده است که مردم این زمانه « بی‌الفت » می‌شوند .‏ 
 (‏ ۲تیموتاؤس ۳ :‏ ۳‏ )‏ متأسفانه امروزه کمتر خانواده‌هایی را می‌توان یافت که در میانشان الفت و صمیمیت وجود داشته باشد و طبیعتاً به یکدیگر انس و خو گرفته باشند .‏ 
 در کتابی به نام « خشونت در خانواده » (‏ انگل‍ .‏ )‏ 
 آمده است :‏ « بنا بر مدارک و شواهد موجود احتمال اینکه شخصی به دست یکی از اعضای خانواده‌اش به قتل برسد یا مورد ضرب و شتم ،‏ پرخاش و تجاوز قرار گیرد خیلی بیشتر است از آن است که بیرون از خانه‌اش مورد حمله قرار گیرد .‏ 
 به جای اینکه کانون خانواده لانهٔ مهر و محبت و آشیانه‌ای امن باشد ،‏ برای بعضی‌ها ،‏ از کودک گرفته تا بزرگسال ،‏ خطرناک‌ترین محل به شمار می‌آید .‏ » 
 طبیعی است که کسانی که تحت چنین شرایطی بزرگ شده باشند در آینده با عوارضی از قبیل تشویش و اضطراب و همچنین افسردگی روبرو شوند .‏ 
 حال اگر یکی از ما به این وضعیت دچار شده باشد چطور ؟‏ 
 ‏ محبت یَهُوَه چگونه بر محبت انسانی افزونی و برتری دارد ؟‏ 
 داود مزمورنویس چنین سرایید :‏ « حتی اگر پدر و مادرم مرا از خود برانند ،‏ خداوند مرا نزد خود خواهد پذیرفت .‏ » 
 (‏ مزمور ۲۷ :‏ ۱۰ ،‏ تفس .‏‏ )‏ 
 افزونی و برتری محبت یَهُوَه بر محبت والدین انسانی غیرقابل انکار است .‏ 
 آیا این واقعیت نباید به ما امید بخشد ؟‏ 
 هر قدر که از پدر یا مادر خود بدرفتاری دیده باشیم ،‏ طرد یا به حال خود رها شده باشیم ،‏ در مقدار محبتی که یَهُوَه نسبت به ما دارد هیچ گونه تأثیری نمی‌گذارد .‏ 
 (‏ رومیان ۸ :‏ ۳۸ ،‏ ۳۹‏ )‏ فراموش نکنید که یَهُوَه فقط کسی را به سوی خود می‌کشد که دوست داشته باشد .‏ 
 (‏ یوحنّا ۳ :‏ ۱۶ ؛‏ ۶ :‏ ۴۴‏ )‏ ممکن است از انسان‌های دیگر خیلی بدرفتاری دیده باشید ولی پدر آسمانی شما ،‏ شما را دوست دارد .‏ 
 راه‌هایی برای مقابله با یأس و نومیدی 
 ۱۶ ،‏ ۱۷ .‏ 
 وقتی شخص با یأس و نومیدی مواجه می‌شود از چه راه‌هایی می‌تواند قوّت روحانی خود را حفظ کند ؟‏ 
 جای خوشحالی است که راه‌هایی برای مقابله با یأس و نومیدی وجود دارد .‏ 
 برای نمونه ،‏ می‌توانید برنامه‌ای معتدل و مفید برای فعالیت‌های مسیحی و روحانی برای خود تعیین کنید .‏ 
 می‌توانید با تأمّل و تعمّق در کلام خدا درد خود را تسکین دهید به خصوص وقتی که دلشکستگی و یأس شما را در خود فرو می‌برد .‏ 
 مزمورنویسی چنین ابراز اطمینان کرد :‏ « چون گفتم که پای من می‌لغزد ،‏ پس رحمت تو ای خداوند مرا تأیید نمود .‏ 
 در کثرت اندیشه‌های دل من ،‏ تسلّی‌های تو جانم را آسایش بخشید .‏ » 
 (‏ مزمور ۹۴ :‏ ۱۷ ،‏ ۱۸ )‏ خواندن مرتب کتاب مقدّس فکر و ذهن ما را با کلام و افکار نیروبخش پر می‌کند .‏ 
 دعا نیز بسیار مهم است .‏ 
 حتی اگر دردی عمیق دل شما را دو پاره کرده باشد که کلامی برای توصیف آن نتوانید پیدا کنید اطمینان داشته باشید که یَهُوَه کاملاً از آنچه در دلتان می‌گذرد باخبر است .‏ 
 (‏ رومیان ۸ :‏ ۲۶ ،‏ ۲۷‏ )‏ مزمورنویس ما را دعوت به اعتماد به یَهُوَه کرده ،‏ می‌نویسد :‏ « مشکلات خود را به خدا واگذار و او آن‌ها را حل خواهد کرد .‏ 
 خداوند هرگز نخواهد گذاشت که شخص نیکوکار بلغزد و بیفتد .‏ » —‏ مزمور ۵۵ :‏ ۲۲ ،‏ تفس .‏ 
 ‏ شخصی که دچار افسردگی شده است از چه راه‌هایی می‌تواند آن را تقلیل دهد ؟‏ 
 بعضی‌ها نیز به افسردگی بالینی مبتلا هستند .‏ 
 * اگر شما نیز دچار این گونه افسردگی شده‌اید سعی کنید به آینده و به دنیای جدید خدا فکر کنید ؛‏ زمانی خواهد آمد که هیچ کس « نخواهد گفت که بیمار هستم .‏ » 
 (‏ اِشَعْیا ۳۳ :‏ ۲۴ )‏ اگر مرتب دچار افکار تیره و منفی می‌شوید و به نظر می‌رسد که وضعیت شما از یأس و افسردگی موقتی وخیم‌تر است احتمالاً نیاز به معاینهٔ پزشکی دارید .‏ 
 (‏ متّیٰ ۹ :‏ ۱۲‏ )‏ یک راه دیگر مقابله با افسردگی رسیدگی به سلامتی و تندرستی خود است .‏ 
 غذایی سالم و کمی ورزش در این راه بسیار مؤثر خواهد بود .‏ 
 خوب استراحت کنید .‏ 
 تا دیروقت به تماشای تلویزیون ننشینید و از تفریحاتی که فکر و جسم را خسته می‌کنند بپرهیزید .‏ 
 از همه مهم‌تر به فعالیت‌های روحانی خود ادامه دهید .‏ 
 درست است که هنوز وقت آن نرسیده که ‹ خدا هر اشکی را از چشمان ما پاک کند › اما مطمئناً می‌تواند به ما کمک کند تا رسیدن آن روز سختی‌های کنونی را تحمّل کنیم .‏ —‏ مکاشفه ۲۱ :‏ ۴ ؛‏ ۱قُرِنتیان ۱۰ :‏ ۱۳‏ .‏ 
 زندگی « زیرِ دست زورآورِ خدا »‏ 
 ‏ یَهُوَه به کسانی که در رنج و عذاب به سر می‌برند چه وعده‌ای داده است ؟‏ 
 کتاب مقدّس اطمینان خاطر می‌دهد که مرد عادل و راستکار ممکن است مصیبت‌های زیادی بکشد « اما خداوند او را از همهٔ آن‌ها خواهد رهانید .‏ » 
 (‏ مزمور ۳۴ :‏ ۱۹ )‏ یَهُوَه چگونه چنین کسی را از سختی‌هایش نجات می‌دهد ؟‏ 
 جواب را می‌توانیم در دعای پولُس بیابیم .‏ 
 وقتی پولُس رسول چندین بار در مورد « خاری در جسم » دعا کرد که شاید خدا آن را از او دور کند ،‏ یَهُوَه پاسخ داد :‏ « فیض من تو را کافی است ،‏ زیرا که قوّت من در ضعف کامل می‌گردد .‏ » 
 (‏ ۲قُرِنتیان ۱۲ :‏ ۷ -‏ ۹‏ )‏ آیا توجه کردید خدا چه وعده‌ای به پولُس داد ؟‏ 
 خدا همان وعده را به ما نیز داده است اینکه در این مقطع زمانی عامل رنج و سختی‌های ما را از میان برنخواهد داشت بلکه تاب و توان تحمّل آن‌ها را به ما عطا می‌کند .‏ 
 ‏ با وجود تمام آزمایش‌هایی که متحمّل می‌شویم پِطْرُس رسول در اوّل پِطْرُس ۵ :‏ ۶ ،‏ ۷ چه اطمینانی می‌دهد ؟‏ 
 پِطْرُس رسول ما را چنین ترغیب می‌کند :‏ « زیرِ دست زورآورِ خدا فروتنی نمایید تا شما را در وقت معین سرافراز نماید .‏ 
 و تمام اندیشهٔ خود را به وی واگذارید زیرا که او برای شما فکر می‌کند .‏ » 
 (‏ ۱پِطْرُس ۵ :‏ ۶ ،‏ ۷‏ )‏ پس ،‏ از آنجایی که یَهُوَه به فکر ماست هیچ گاه ما را ترک نمی‌کند .‏ 
 با وجود تمام سختی‌هایی که می‌بینیم ما را در هر آزمایشی حمایت خواهد کرد .‏ 
 فراموش نکنید که مسیحیان وفادار « زیرِ دست زورآورِ خدا » به سر می‌برند .‏ 
 تا زمانی که یَهُوَه را خدمت می‌کنیم نیرو و توان تحمّل را از او به دست خواهیم آورد .‏ 
 اگر به او امین بمانیم هیچ عاملی نخواهد توانست زیانی روحانی و دائمی به ما وارد آورد .‏ 
 پس بیایید کمال و تمامیت خود را نسبت به یَهُوَه حفظ کنیم تا بتوانیم در دنیای جدید و موعود از زندگی ابدی برخوردار شویم .‏ 
 آنگاه آن روزی را که غم و اندوه را از دل غم‌دیده و دلشکستهٔ ما برای همیشه بزداید به چشم خواهیم دید !‏ 
 ‏ [ پاورقی‌ها ]‏ 
 نام تغییر کرده است .‏ 
 افسردگی بالینی و مضمن (‏ اختلال خُلق )‏ وضعیتی است روانی که از دلسردی موقتی فراتر رفته ،‏ به دل‌گرفتگی و اندوه ممتد و شدید تبدیل شده است .‏ 
 برای اطلاعات بیشتر در این زمینه به مجلّهٔ برج دیده‌بانی شمارهٔ ۱۵ اکتبر ۱۹۸۸ صفحات ۲۵ -‏ ۲۹ ،‏ شمارهٔ ۱۵ نوامبر ۱۹۸۸ صفحات ۲۱ -‏ ۲۴ و شمارهٔ ۱ سپتامبر ۱۹۹۶ صفحات ۳۰ -‏ ۳۱ مراجعه کنید .‏ 
 آیا به خاطر می‌آورید ؟‏ 
 ‏ • چرا حتی خادمان یَهُوَه نیز دچار سرخوردگی و افسردگی می‌شوند ؟‏ 
 ‏ • چه عواملی ممکن است عابدان خدا را دچار افسردگی کند ؟‏ 
 ‏ • یَهُوَه چگونه به ما کمک می‌کند با تشویش و اضطراب مقابله کنیم ؟‏ 
 ‏ • از چه لحاظ « زیرِ دست زورآورِ خدا » هستیم ؟‏ 
 ‏ [ تصاویر در صفحهٔ ۱۴ ]‏ 
 قوم یَهُوَه با وجود تمام سختی‌هایی که متحمّل می‌شوند شادی‌های فراوانی دارند 
 ‏ [ تصویر در صفحهٔ ۱۷ ]‏ 
 یکی از راه‌هایی که می‌توانید در خدمت به یَهُوَه نهایت سعی خود را به عمل آورید موعظهٔ تلفنی است 
 عاقل باش و از خدا بترس 
 ‏ « ابتدای حکمت ترس خداوند است .‏ » —‏ امثال ۹ :‏ ۱۰ .‏ 
 ‏ چرا مفهوم ترس از خدا برای بسیاری قابل درک نیست ؟‏ 
 در گذشته اگر به کسی خداترس می‌گفتند به منزلهٔ تعریف کردن از وی بود .‏ 
 اما امروزه این صفت جاه و منزلت خود را از دست داده است و بسیاری مفهوم این واژه را درک نمی‌کنند .‏ 
 آن‌ها می‌پرسند ‹ اگر خدا محبت است چرا باید از او بترسیم ؟‏ › 
 در نظر ایشان ترس احساسی ناخوشایند و فلج‌کننده است .‏ 
 اما ترس از خدا مفهومی وسیع دارد و همان گونه که خواهیم دید به مفهوم احساس وحشت نیست .‏ 
 ۲ ،‏ ۳ .‏ 
 ترس سالم از خدا در بر گیرندهٔ چیست ؟‏ 
 در کتاب مقدّس خداترسی جزو صفات نیک محسوب شده است .‏ 
 (‏ اِشَعْیا ۱۱ :‏ ۳ )‏ داشتن چنین صفتی باعث می‌شود شخص به خدا عمیقاً احترام بگذارد و هیچ وقت او را از خود نرنجاند .‏ 
 (‏ مزمور ۱۱۵ :‏ ۱۱ )‏ داشتن چنین صفتی به مفهوم پذیرفتن معیارهای اخلاقی خدا و پای‌بندی به آن است و اشتیاق به داشتن زندگی‌ای که خدا در آن تعیین‌کنندهٔ خوب و بد است .‏ 
 در کتابی مرجع ترس سالم چنین توصیف شده است :‏ « نگرشی عمیق نسبت به خدا که باعث می‌شود شخص رفتار عاقلانه داشته باشد و از عمل زشت خودداری کند .‏ » 
 کتاب مقدّس نیز به نحوی شایسته چنین می‌گوید :‏ « ابتدای حکمت ترس خداوند است .‏ » —‏ امثال ۹ :‏ ۱۰ .‏ 
 بسیاری از جوانب زندگی با خداترسی توأم است .‏ 
 نه تنها حکمت بلکه شادی ،‏ آرامش ،‏ رفاه ،‏ عمر طولانی ،‏ امید ،‏ توکّل و اعتماد نیز با خداترسی همراه است .‏ 
 (‏ مزمور ۲ :‏ ۱۱ ؛‏ امثال ۱ :‏ ۷ ؛‏ ۱۰ :‏ ۲۷ ؛‏ ۱۴ :‏ ۲۶ ؛‏ ۲۲ :‏ ۴ ؛‏ ۲۳ :‏ ۱۷ ،‏ ۱۸ ؛‏ اَعمال ۹ :‏ ۳۱‏ )‏ خداترسی همچنین با ایمان و محبت نیز در ارتباط است .‏ 
 در واقع هر جنبه از رابطهٔ شخص با خدا و همنوعش را در بر می‌گیرد .‏ 
 (‏ تثنیه ۱۰ :‏ ۱۲ ؛‏ ایّوب ۶ :‏ ۱۴ ؛‏ عبرانیان ۱۱ :‏ ۷‏ )‏ در شخص خداترس اعتقادی راسخ وجود دارد به اینکه خدا از وی مراقبت می‌کند و گناهانش را می‌بخشد .‏ 
 (‏ مزمور ۱۳۰ :‏ ۴ )‏ فقط گناهکاری که توبه نمی‌کند دلیلی برای وحشت از خدا دارد .‏ 
 * —‏ عبرانیان ۱۰ :‏ ۲۶ -‏ ۳۱‏ .‏ 
 ترسیدن از یَهُوَه را بیاموزیم 
 ‏ چه چیزی به ما کمک می‌کند ‹ ترس از خدا را بیاموزیم › ؟‏ 
 حال که ترس از خدا اساس گرفتن تصمیمات عاقلانه است و دریافتن برکات الٰهی را میسر می‌سازد ،‏ چگونه می‌توانیم بیاموزیم که از یَهُوَه خدا به نحوی شایسته بترسیم ؟‏ 
 (‏ تثنیه ۱۷ :‏ ۱۹ )‏ گزارشات فراوانی از زنان و مردان خداترس در کتاب مقدّس برای « تعلیم ما » مکتوب شده است .‏ 
 (‏ رومیان ۱۵ :‏ ۴‏ )‏ برای آنکه مفهوم ترس از خدا را بهتر درک کنیم زندگی داود ،‏ پادشاه اسرائیل را بررسی می‌کنیم .‏ 
 ‏ شبانی چگونه به داود کمک کرد تا ترس از یَهُوَه را بیاموزد ؟‏ 
 یَهُوَه خدا پادشاه اوّل اسرائیل یعنی شاؤل را رد کرد ،‏ زیرا که شاؤل از خدا نترسید بلکه از مردم .‏ 
 (‏ ۱سموئیل ۱۵ :‏ ۲۴ -‏ ۲۶ )‏ برعکس شاؤل ،‏ داود در زندگی و رابطهٔ نزدیکش با یَهُوَه ثابت کرد که حقیقتاً از خدا می‌ترسد .‏ 
 داود از همان اوان کودکی گوسفندان پدرش را می‌چراند .‏ 
 (‏ ۱سموئیل ۱۶ :‏ ۱۱ )‏ شب‌هایی که وی برای شبانی گوسفندان زیر آسمان پرستاره گذراند به او کمک کرد تا ترس از خدا را درک کند .‏ 
 او فقط بخش کوچکی از آسمان پهناور را مشاهده می‌کرد .‏ 
 با این حال نتیجه گرفت که خدا شایستهٔ تکریم و تحسین است .‏ 
 داود بعدها نوشت :‏ « چون به آسمان تو نگاه کنم که صنعت انگشت‌های توست ،‏ و به ماه و ستارگانی که تو آفریده‌ای ،‏ پس انسان چیست که او را به یاد آوری ،‏ و بنی‌آدم که از او تفقّد نمایی ؟‏ » —‏ مزمور ۸ :‏ ۳ ،‏ ۴ .‏ 
 ‏ مشاهدهٔ عظمت یَهُوَه چه احساسی در داود به وجود آورد ؟‏ 
 هنگامی که داود خود را با عظمت آسمان پرستاره مقایسه کرد بسیار تحت تأثیر قرار گرفت .‏ 
 علم به این موضوع به جای آنکه او را بترساند برانگیخت تا یَهُوَه را بستاید و بگوید :‏ « آسمان جلال خدا را بیان می‌کند و فلک از عمل دست‌هایش خبر می‌دهد .‏ » 
 (‏ مزمور ۱۹ :‏ ۱ )‏ تحسین و تکریم داود از یَهُوَه وی را به او نزدیک‌تر ساخت و باعث شد که راه‌های کامل خدا را بیاموزد و در آن گام بردارد .‏ 
 احساس داود را هنگامی که این سرود را سرایید تصوّر کنید :‏ « زیرا که تو بزرگ هستی و کارهای عجیب می‌کنی .‏ 
 تو تنها خدا هستی .‏ 
 ای خداوند طریق خود را به من بیاموز تا در راستی تو سالک شوم .‏ 
 دل مرا واحد ساز تا از نام تو ترسان باشم .‏ » —‏ مزمور ۸۶ :‏ ۱۰ ،‏ ۱۱ .‏ 
 ‏ ترس از خدا چگونه به داود کمک کرد تا با جُلْیات بجنگد ؟‏ 
 هنگامی که فلسطینیان به سرزمین اسرائیل حمله کردند قهرمان سه متری آنان جُلْیات با تمسخر به اسرائیلیان چنین گفت :‏ ‹ مردی را برای خود انتخاب کنید تا با من تن به تن بجنگد !‏ 
 اگر او ببرد ما شما را خدمت می‌کنیم .‏ › 
 (‏ ۱سموئیل ۱۷ :‏ ۴ -‏ ۱۰ )‏ شاؤل و کل لشکرش وحشت کردند اما داود نترسید .‏ 
 او می‌دانست که فقط باید از یَهُوَه ترسید نه از انسان حتی اگر هم بسیار قدرتمند باشد .‏ 
 داود به جُلْیات گفت :‏ ‹ من به اسم یَهُوَه صبایوت ،‏ خدای لشکرهای اسرائیل نزد تو می‌آیم .‏ 
 و تمامی این جماعت خواهند دانست که یَهُوَه به شمشیر و نیزه خلاصی نمی‌دهد زیرا که جنگ از آن یَهُوَه است .‏ › 
 داود به کمک یَهُوَه با فلاخن خود و سنگی آن غول را از پای درآورد .‏ —‏ ۱سموئیل ۱۷ :‏ ۴۵ -‏ ۴۷ .‏ 
 ‏ از گزارشات خادمان خداترس در کتاب مقدّس چه می‌آموزیم ؟‏ 
 شاید مشکلات یا دشمنان ما همچون جُلْیات رعب‌آور باشند .‏ 
 در چنین وضعیتی چه می‌توانیم بکنیم ؟‏ 
 با ترس از خدا ،‏ ما نیز می‌توانیم همچون داود و دیگر خادمان وفادارش با آن مشکلات بجنگیم .‏ 
 ترس از خدا می‌تواند بر ترس از انسان غلبه کند .‏ 
 نَحَمِیا یکی از خادمان وفادار خدا اسرائیلیانی را که تحت فشار مخالفانشان بودند چنین ترغیب کرد :‏ « از ایشان مترسید ،‏ بلکه خداوند عظیم و مهیب را به یاد آورید .‏ » 
 (‏ نَحَمِیا ۴ :‏ ۱۴ )‏ با حمایت یَهُوَه داود ،‏ نَحَمِیا و خادمان دیگرش توانستند مأموریت خدادادی خود را با موفقیت اجرا کنند .‏ 
 ما نیز با خداترسی می‌توانیم چنین کنیم .‏ 
 با خداترسی به جنگ مشکلات برویم 
 ‏ داود تحت چه شرایطی نشان داد که از خدا می‌ترسد ؟‏ 
 بعد از آنکه داود جُلْیات را کشت یَهُوَه پیروزی‌های بیشتری نصیب او کرد .‏ 
 شاؤل حسود در ابتدا بی‌اختیار سعی کرد داود را بکشد ،‏ اما بعدها با حیله و حتی با استفاده از لشکرش در پی نابودی وی برآمد .‏ 
 خدا به داود اطمینان داده بود که او را پادشاه کند .‏ 
 با این حال داود باید برای مدتی طولانی فراری می‌بود و منتظر یَهُوَه می‌ماند .‏ 
 در تمام این مدت داود نشان داد که از خدای حقیقی می‌ترسد .‏ —‏ ۱سموئیل ۱۸ :‏ ۹ ،‏ ۱۱ ،‏ ۱۷ ؛‏ ۲۴ :‏ ۲ .‏ 
 ‏ داود هنگام مواجهه با خطر چگونه ثابت کرد مردی خداترس است ؟‏ 
 روزی داود در شهر جَتّ نزد اَخیش ،‏ پادشاه فلسطی ،‏ جایی که جُلْیات زندگی می‌کرد پناه جست .‏ 
 (‏ ۱سموئیل ۲۱ :‏ ۱۰ -‏ ۱۵ )‏ اطرافیان پادشاه او را شناسایی کرده ،‏ لو دادند و گفتند که داود در حقیقت دشمن ملتشان است .‏ 
 در آن موقعیت خطرناک داود چه کرد ؟‏ 
 او دعا کرده ،‏ از یَهُوَه تمنای کمک کرد .‏ 
 (‏ مزمور ۵۶ :‏ ۱ -‏ ۴ ،‏ ۱۱ -‏ ۱۳ )‏ اگرچه وی برای فرار از آن مخمصه مجبور شد تظاهر به دیوانگی کند ،‏ اما خوب می‌دانست یَهُوَه سعی و کوشش او را برکت و از آن مخمصه رهایی‌اش می‌دهد .‏ 
 توکّل و اطمینان صادقانه‌ای که داود به یَهُوَه داشت نشان می‌دهد که وی حقیقتاً خداترس بود .‏ —‏ مزمور ۳۴ :‏ ۴ -‏ ۶ ،‏ ۹ -‏ ۱۱ .‏ 
 ‏ چگونه همچون داود در مشکلات می‌توانیم نشان دهیم که از خدا می‌ترسیم ؟‏ 
 ما نیز می‌توانیم همچون داود با اعتماد به این قول خدا که در مشکلات به کمک ما می‌آید نشان دهیم که از خدا می‌ترسیم .‏ 
 داود گفت :‏ « طریق خود را به خداوند بسپار و بر وی توکّل کن که آن را انجام خواهد داد .‏ » 
 (‏ مزمور ۳۷ :‏ ۵ )‏ البته این آیه به این مفهوم نیست که بدون زحمت دادن به خود انتظار داشته باشیم یَهُوَه مشکلاتمان را حل کند .‏ 
 داود نه تنها مشکلاتش را در دعا به یَهُوَه سپرد بلکه برای حل آن عقل و توان خود را نیز به کار برد .‏ 
 با این حال ،‏ خوب می‌دانست که سعی و کوشش انسان به تنهایی باعث موفقیت وی نمی‌شود .‏ 
 ما هم باید طرز فکری همچون داود داشته باشیم .‏ 
 یعنی هر آنچه در توان داریم انجام دهیم و بقیه را به یَهُوَه بسپاریم .‏ 
 حقیقت امر این است که در بیشتر موارد کاری از دست ما برنمی‌آید و باید به یَهُوَه توکّل کنیم .‏ 
 آنجاست که نشان می‌دهیم از خدا می‌ترسیم .‏ 
 سخن داود حقیقتاً تسلّی‌دهنده است که می‌گوید :‏ « سرّ خداوند با ترسندگان او است و عهد او تا ایشان را تعلیم دهد .‏ » —‏ مزمور ۲۵ :‏ ۱۴ .‏ 
 ‏ چرا باید دعا را جدّی بگیریم و از چه طرز رفتاری می‌باید برحذر باشیم ؟‏ 
 به همین دلیل می‌باید به دعا و رابطهٔ خود با یَهُوَه اهمیت دهیم .‏ 
 وقتی به یَهُوَه دعا می‌کنیم لازم است ‹ ایمان آوریم بر اینکه او هست و جویندگان خود را پاداش می‌دهد .‏ › 
 (‏ عبرانیان ۱۱ :‏ ۶ ؛‏ یعقوب ۱ :‏ ۵ -‏ ۸‏ )‏ و هنگامی که به ما کمک می‌کند باید همان گونه که پولُس رسول به ما پند داده است ‹ شکرگزار باشیم .‏ › 
 (‏ کُولُسیان ۳ :‏ ۱۵ ،‏ ۱۷‏ )‏ هرگز نباید مثل کسانی باشیم که یکی از مسیحیان باتجربه آن‌ها را چنین توصیف کرده است :‏ « ایشان فکر می‌کنند خدا همچون گارسونی در آسمان است که هر وقت لازمش داشتند او را صدا می‌زنند و وقتی کارشان تمام شد مرخصش می‌کنند .‏ » 
 چنین رفتاری حقیقتاً دور از خداترسی است .‏ 
 هنگامی که از خدا نترسید 
 ‏ داود چه موقع در احترام گذاشتن به قانون خدا کوتاهی کرد ؟‏ 
 وقتی داود دست یاری یَهُوَه را در روزهای سخت زندگی حس کرد ترس و اطمینانش به او بیشتر شد .‏ 
 (‏ مزمور ۳۱ :‏ ۲۲ -‏ ۲۴ )‏ با این حال ،‏ داود در سه مورد از خدا نترسید و با عواقب تلخ آن مواجه شد .‏ 
 نمونهٔ اوّل آن زمانی بود که ترتیبی داد تا صندوق عهد یَهُوَه را به اورشلیم حمل کنند .‏ 
 او به جای آنکه صندوق را همان گونه که شریعت خدا معین کرده بود بر شانهٔ لاویان حمل کند روی ارابه‌ای قرار داد .‏ 
 وقتی عُزَّه کسی که در کنار ارابه بود دست خود را دراز کرد تا صندوق عهد را نگه دارد « به سبب تقصیرش » بی‌درنگ جان خود را از دست داد .‏ 
 بلی ،‏ عُزَّه گناهی بزرگ کرد ،‏ اما در نهایت داود مقصر بود چرا که به روشی که شریعت تعیین کرده بود عمل نکرد .‏ 
 اگر عمل می‌کرد آن اتفاق فجیع رخ نمی‌داد .‏ 
 بنابراین ،‏ ترس از خدا به این مفهوم است که بر طبق ترتیبات او عمل کنیم .‏ —‏ ۲سموئیل ۶ :‏ ۲ -‏ ۹ ؛‏ اعداد ۴ :‏ ۱۵ ؛‏ ۷ :‏ ۹ .‏ 
 ‏ دستور داود برای سرشماری به چه منجر شد ؟‏ 
 بعدها داود به تحریک شیطان مردان جنگی اسرائیل را سرشماری کرد .‏ 
 (‏ ۱تواریخ ۲۱ :‏ ۱ )‏ او بدین شکل از خود خداترسی نشان نداد و در نتیجه موجب مرگ ۷۰۰۰۰ اسرائیلی شد .‏ 
 البته داود از اشتباه خود نزد یَهُوَه توبه کرد .‏ 
 با این حال ،‏ او و اطرافیانش آن مصیبت بزرگ را تحمّل کردند .‏ —‏ ۲سموئیل ۲۴ :‏ ۱ -‏ ۱۶ .‏ 
 ‏ چه باعث شد داود مرتکب زنا شود ؟‏ 
 داود بار دیگر از خدا نترسید و با همسر اوریا ،‏ بَتْشَبَع زنا کرد .‏ 
 او کاملاً واقف بود که زنا و طمع به همسر دیگران گناه محسوب می‌شود .‏ 
 (‏ خروج ۲۰ :‏ ۱۴ ،‏ ۱۷ )‏ مشکل زمانی آغاز شد که چشم داود به بَتْشَبَع که حمام می‌گرفت افتاد .‏ 
 ترس از خدا می‌بایست داود را به خود می‌آورد تا از آن منظره رو برگرداند و به موضوع دیگری فکر کند .‏ 
 اما داود به جای این کار به آن زن ‹ خیره شد › تا جایی که شهوتش بر خداترسی او غلبه یافت .‏ 
 (‏ متّیٰ ۵ :‏ ۲۸ ؛‏ ۲سموئیل ۱۱ :‏ ۱ -‏ ۴ )‏ داود فراموش کرد که یَهُوَه در تمام زندگی در کنارش است .‏ —‏ مزمور ۱۳۹ :‏ ۱ -‏ ۷ .‏ 
 ‏ داود به دلیل گناه خود چه عواقب تلخی را متحمّل شد ؟‏ 
 از رابطهٔ نامشروع داود با بَتْشَبَع پسری حاصل شد .‏ 
 مدتی پس از آن ،‏ یَهُوَه ناتان را نزد داود فرستاد تا گناهش را افشا سازد .‏ 
 بعد از آنکه داود سر عقل آمد توبه کرده ،‏ دوباره خداترس شد .‏ 
 داود به یَهُوَه التماس کرد که او را طرد نکند و روح‌القدسش را از او نگیرد .‏ 
 (‏ مزمور ۵۱ :‏ ۷ ،‏ ۱۱ )‏ یَهُوَه نیز او را بخشید و در مجازاتش تخفیف قائل شد ،‏ اما او را از عواقب عمل بدش محافظت نکرد .‏ 
 در نتیجه ،‏ پسر داود مرد و از آن پس غم و اندوه خانواده‌اش را فرا گرفت .‏ 
 حقیقتاً هنگامی که از خدا نترسیم چه قیمت گزافی را پرداخت خواهیم کرد !‏ —‏ ۲سموئیل ۱۲ :‏ ۱۰ -‏ ۱۴ ؛‏ ۱۳ :‏ ۱۰ -‏ ۱۴ ؛‏ ۱۵ :‏ ۱۴ .‏ 
 ‏ عواقب تلخ گناه را توضیح دهید .‏ 
 قصور در خداترسی امروزه هم می‌تواند عواقب وخیم و طولانی به همراه داشته باشد .‏ 
 درد و رنج خواهری جوان را تصوّر کنید که متوجه شد شوهرش که برای کار به خارج از کشور رفته بود به او خیانت کرده است .‏ 
 آن خواهر از شدّت غم سرش را روی زانو گذاشت و زارزار گریه کرد .‏ 
 حال ،‏ چقدر طول خواهد کشید تا شوهرش دوباره اعتماد و احترام وی را به دست آورد ؟‏ 
 ترس از خدا باعث می‌شود که از چنین عواقبی تلخ در زندگی محفوظ بمانیم .‏ —‏ ۱قُرِنتیان ۶ :‏ ۱۸‏ .‏ 
 خداترسی ما را از ارتکاب گناه باز می‌دارد 
 ‏ هدف شیطان چیست و طرز عملش چگونه است ؟‏ 
 شیطان مرتباً معیارهای اخلاقی را نابود می‌سازد و در پی آن است که مسیحیان حقیقی را به فساد بکشاند .‏ 
 برای انجام این کار سعی می‌کند از طریق چشم و گوش به دل و ذهن ما راه یابد .‏ 
 (‏ اَفَسُسیان ۴ :‏ ۱۷ -‏ ۱۹‏ )‏ هنگامی که به طور غیرمنتظره با عکس‌های مبتذل ،‏ سخنان رکیک یا اشخاص فاسد روبرو می‌شویم چه واکنشی از خود نشان می‌دهیم ؟‏ 
 ‏ ترس از خدا چگونه یک مسیحی را از وسوسه بازداشت ؟‏ 
 برای مثال ،‏ آندره پیری مسیحی را که هم پدر است و در یکی از کشورهای اروپایی پزشک می‌باشد در نظر بگیریم .‏ 
 * هر بار که آندره در بیمارستان شب‌ها مشغول به کار می‌بود همکاران مؤنث وی مرتباً یادداشتی تزیین‌شده به قلب روی بالشت تختش می‌گذاشتند و او را به رابطه‌ای نامشروع دعوت می‌کردند .‏ 
 آندره راسخانه تقاضای آنان را رد کرد و برای خارج شدن از آن محیط بد کار دیگری پیدا کرد .‏ 
 او عاقلانه از خدا ترسید و برکات فراوانی یافت چرا که هم‌اکنون نیم‌وقت در شعبه شاهدان یَهُوَه در کشور خود خدمت می‌کند .‏ 
 ۲۰ ،‏ ۲۱ .‏ 
 الف )‏ ترس از خدا چگونه به ما کمک می‌کند از گناه به دور باشیم ؟‏ 
 ب )‏ چه موضوعی در مقالهٔ بعدی بررسی خواهد شد ؟‏ 
 پروراندن افکار غلط در ذهن می‌تواند شخص را به جایی برساند که رابطهٔ پرارزش خود با یَهُوَه را فدای رسیدن به آنچه به او تعلّق ندارد بکند .‏ 
 (‏ یعقوب ۱ :‏ ۱۴ ،‏ ۱۵‏ )‏ برعکس ،‏ اگر از یَهُوَه بترسیم از مردم ،‏ مکان‌ها ،‏ فعالیت‌ها و تفریحاتی که ما را در مقابل وسوسه سست می‌کنند دوری می‌کنیم و حتی اگر در وضعیتی نامناسب قرار بگیریم بلافاصله آن را ترک می‌کنیم .‏ 
 (‏ امثال ۲۲ :‏ ۳ )‏ شاید چنین کاری باعث خجالت یا ضرر ما شود ،‏ اما بهتر از آن است که رابطه‌مان را با یَهُوَه از دست بدهیم .‏ 
 (‏ متّیٰ ۵ :‏ ۲۹ ،‏ ۳۰‏ )‏ ترس از خدا باعث می‌شود که به هیچ وجه دست به کاری نامشروع نزنیم که شامل هر نوع پورنوگرافی می‌شود ؛‏ بلکه ‹ چشمان خود را از دیدن هر چیز باطل برگردانیم .‏ › 
 اگر چنین کنیم ،‏ می‌توانیم مطمئن باشیم که یَهُوَه ‹ جان ما را زنده نگه می‌دارد › و هر آنچه را نیاز داریم فراهم می‌سازد .‏ —‏ مزمور ۸۴ :‏ ۱۱ ؛‏ ۱۱۹ :‏ ۳۷ .‏ 
 بلی ،‏ عملی که همراه با ترس سالم از خدا باشد همیشه عاقلانه است .‏ 
 همچنین منشأ سعادت حقیقی است .‏ 
 (‏ مزمور ۳۴ :‏ ۹ )‏ این موضوع را در مقالهٔ بعدی بررسی خواهیم کرد .‏ 
 ‏ [ پاورقی‌ها ]‏ 
 به مقالهٔ « دیدگاه کتاب مقدّس :‏ چگونه می‌توان از خدای محبت ترسید ؟‏ » 
 در « بیدار شوید !‏ » 
 (‏ انگل‍ .‏ )‏ 
 شمارهٔ ۸ ژانویهٔ ۱۹۹۸ ،‏ چاپ شاهدان یَهُوَه مراجعه شود .‏ 
 نام شخص تغییر کرده است .‏ 
 توضیح دهید 
 ‏ • خداترسی با چه صفات مسیحی همراه است ؟‏ 
 ‏ • ترس از خدا چگونه بر ترس از انسان غلبه می‌کند ؟‏ 
 ‏ • چگونه می‌توانیم نشان دهیم که به طور صحیح دعا می‌کنیم ؟‏ 
 ‏ • ترس از خدا چگونه ما را از گناه بازمی‌دارد ؟‏ 
 ‏ [ تصویر در صفحهٔ ۲۴ ]‏ 
 داود هنگامی که صنعت دست یَهُوَه را مشاهده کرد ترس از وی را آموخت 
 ‏ [ تصاویر در صفحهٔ ۲۵ ]‏ 
 هنگامی که با موقعیتی وسوسه‌کننده روبرو شوید چه واکنشی از خود نشان می‌دهید ؟‏ 
 از یَهُوَه بترس و شاد باش !‏ 
 ‏ « خوشا به حال کسی که از خداوند می‌ترسد .‏ » —‏ مزمور ۱۱۲ :‏ ۱ .‏ 
 ۱ ،‏ ۲ .‏ 
 نتیجهٔ ترس از یَهُوَه چیست ؟‏ 
 شادی به آسانی به دست نمی‌آید .‏ 
 شادی حقیقی به انتخاب راه صحیح در زندگی بستگی دارد و برگشتن از راه اشتباه .‏ 
 یَهُوَه آفریدگارمان کتاب مقدّس را به ما هدیه داده است تا بهترین طریق زندگی را بیاموزیم .‏ 
 با جویا شدن راهنمایی یَهُوَه در زندگی و پیروی از آن نشان می‌دهیم که شخصی خداترس هستیم .‏ 
 بدین شکل شادی و خرسندی را به دست می‌آوریم .‏ —‏ مزمور ۲۳ :‏ ۱ ؛‏ امثال ۱۴ :‏ ۲۶ .‏ 
 خادمین یَهُوَه در ایّام باستان و دوران ما با ترسی سالم از خدا ،‏ قوّت ایستادگی در برابر گناه و شجاعت انجام دادن عمل درست را به دست آوردند .‏ 
 این موضوعی است که در این مقاله بررسی خواهیم کرد .‏ 
 همچنین خواهیم دید که خداترسی چگونه عامل شادی خواهد بود و چگونه ما را برمی‌انگیزد تا همانند داود طریق اشتباه خود را تصحیح کنیم .‏ 
 و نیز متوجه خواهیم شد که ترس از یَهُوَه حقیقتاً ارثی گرانبهاست که می‌توانیم به فرزندان خود تقدیم کنیم .‏ 
 کلام خدا به ما چنین اطمینانی می‌دهد :‏ « خوشا به حال کسی که از خداوند می‌ترسد .‏ » —‏ مزمور ۱۱۲ :‏ ۱ .‏ 
 بازیافتن شادی ازدست‌رفته 
 ‏ چه چیزی به داود کمک کرد تا از لحاظ روحانی از گناه خود بهبود یابد ؟‏ 
 همان طور که در مقالهٔ پیش ملاحظه شد داود در سه موقعیت بارز از یَهُوَه نترسید .‏ 
 با این حال ،‏ واکنش او در مقابل تأدیب یَهُوَه ثابت می‌کند که اصولاً مردی خداترس بود .‏ 
 احترام و حرمت داود به خدا او را برانگیخت به گناه خود اعتراف کند ،‏ به راه راست بازگردد و رابطه‌اش را با یَهُوَه دوباره مستحکم سازد .‏ 
 خطاهای داود باعث درد و رنج خویش و دیگران شد ،‏ اما توبهٔ صمیمانه‌اش حمایت و برکات یَهُوَه را به همراه آورد .‏ 
 این قسمت از زندگی داود مسلّماً به مسیحیانی که امروزه خطایی جدّی مرتکب شده‌اند شجاعت لازم را می‌دهد تا همچون داود عمل کنند .‏ 
 ‏ ترس از خدا چگونه می‌تواند به شخص کمک کند تا شادی خود را بازیابد ؟‏ 
 به مورد سونیا توجه کنید .‏ 
 * با اینکه سونیا خادمی تمام‌وقت بود در اثر معاشرت بد مرتکب اَعمال غیراخلاقی شده ،‏ از جماعت مسیحی اخراج شد .‏ 
 او بعد از آنکه سر عقل آمد با سعی تمام رابطهٔ خود را با یَهُوَه دوباره برقرار ساخت .‏ 
 بعد از مدتی جماعت او را مجدّداً پذیرفت .‏ 
 سونیا هیچ وقت آرزوی خدمت به یَهُوَه را از دست نداد و سرانجام دوباره به خدمت پیشگام دائمی مشغول شد .‏ 
 بعدها با پیری مسیحی ازدواج کرد و هم‌اکنون همراه شوهرش با شادی در جماعت خدمت می‌کند .‏ 
 سونیا از اینکه برای مدتی از راه مسیحی منحرف شده بود بسیار پشیمان است .‏ 
 اما خوشحال است که ترس از خدا او را یاری کرد تا به راه صحیح بازگردد .‏ 
 رنج بکش ولی گناه مکن 
 ۵ ،‏ ۶ .‏ 
 داود در چه فرصت‌هایی جان شاؤل را نگرفت و چرا ؟‏ 
 البته ،‏ بهتر است همان اوّل از خدا بترسیم و مرتکب گناه نشویم .‏ 
 این موضوع در رابطه با داود صدق می‌کرد .‏ 
 یک بار که شاؤل با سه هزار مرد در تعقیب داود بود او وارد غاری شد که در آن داود و مردانش پنهان شده بودند .‏ 
 مردان داود او را ترغیب کردند تا شاؤل را بکشد ،‏ و به او گفتند که آیا یَهُوَه دشمن انتقامجوی تو را به دستت تسلیم نکرده است ؟‏ 
 داود به آرامی به شاؤل نزدیک شد و گوشه‌ای از ردایش را برید .‏ 
 وی از آنجایی که مردی خداترس بود به سبب این عمل نسبتاً کوچک نیز دچار عذاب وجدان شد .‏ 
 داود مردان مضطرب خود را از آنجا دور کرد و به آنان گفت :‏ « حاشا بر من از جانب خداوند که این امر را به آقای خود مسیح خداوند بکنم .‏ »‏ 
 * —‏ ۱سموئیل ۲۴ :‏ ۱ -‏ ۷ .‏ 
 در موقعیتی دیگر که شاؤل با مردانش برای گذراندن شب اردو زده بودند ،‏ ‹ به خوابی سنگین از سوی یَهُوَه › فرو رفتند .‏ 
 داود به همراه خواهرزادهٔ شجاع خود اَبیشای به آرامی به وسط اردو آمد و بالای سر شاؤل قرار گرفت .‏ 
 اَبیشای می‌خواست با کشتن شاؤل از دست او راحت شود .‏ 
 داود او را از عملش بازداشت و گفت :‏ « کیست که به مسیح خداوند دست خود را دراز کرده ،‏ بی‌گناه باشد ؟‏ » —‏ ۱سموئیل ۲۶ :‏ ۹ ،‏ ۱۲ .‏ 
 ‏ چه چیزی داود را از ارتکاب گناه بازداشت ؟‏ 
 چرا داود در دو فرصتی که به دست آورده بود شاؤل را نکشت ؟‏ 
 زیرا از یَهُوَه بیشتر می‌ترسید تا از شاؤل .‏ 
 از آنجایی که داود از خدا ترسی سالم داشت حاضر بود رنج ببرد ولی گناه نکند .‏ 
 (‏ عبرانیان ۱۱ :‏ ۲۵‏ )‏ او اطمینان داشت که یَهُوَه از او و قومش مراقبت خواهد کرد .‏ 
 داود می‌دانست که اطاعت و اعتماد به خدا شادی و برکت را به همراه می‌آورد ،‏ در حالی که نادیده گرفتن خدا مصیبت را .‏ 
 (‏ مزمور ۶۵ :‏ ۴ )‏ او همچنین می‌دانست که خدا به وعدهٔ خود عمل خواهد کرد و در وقتش شاؤل را از سلطنت معزول و وی را پادشاه خواهد ساخت .‏ —‏ ۱سموئیل ۲۶ :‏ ۱۰ .‏ 
 ترس از خدا شادی‌آفرین است 
 ‏ رفتار داود تحت فشار چه سرمشقی برای ما می‌باشد ؟‏ 
 به عنوان مسیحیان حقیقی انتظار داریم که مورد تمسخر ،‏ اذیت و آزار قرار گیریم یا سختی‌های دیگری برایمان رخ دهد .‏ 
 (‏ متّیٰ ۲۴ :‏ ۹ ؛‏ ۲پِطْرُس ۳ :‏ ۳‏ )‏ گاهی نیز امکان دارد مشکلی مابین ما و هم‌ایمانانمان رخ دهد .‏ 
 با این حال ،‏ می‌دانیم که یَهُوَه به همه چیز واقف است ،‏ دعاهای ما را می‌شنود و در وقتش امور را بر طبق اراده‌اش ترتیب می‌دهد .‏ 
 (‏ رومیان ۱۲ :‏ ۱۷ -‏ ۲۱ ؛‏ عبرانیان ۴ :‏ ۱۶‏ )‏ پس به جای آنکه از مخالفانمان بترسیم از خدا می‌ترسیم و انتظار می‌کشیم تا ما را رهایی دهد .‏ 
 ما نیز همچون داود هرگز برای اجتناب از رنج انتقام نخواهیم گرفت و در معیارهای عادل خدا مصالحه نخواهیم کرد .‏ 
 چنین کاری برکات و شادی را به همراه خواهد آورد .‏ 
 اما چگونه ؟‏ 
 ‏ با مثالی توضیح دهید چگونه ترس از خدا می‌تواند شادی‌آفرین باشد ،‏ حتی اگر مورد آزار و ستم قرار گیریم ؟‏ 
 میسیونری که مدت‌هاست در آفریقا خدمت می‌کند به تجربهٔ مادر و دختر نوجوانش اشاره کرد که به دلیل موضع بی‌طرفی مسیحی از خریدن کارت عضویت حزب سیاسی امتناع کردند .‏ 
 او می‌گوید :‏ « گروهی از مردان آن دو را به طرز فجیعی کتک زدند و بعد آن‌ها را آزاد کردند .‏ 
 وقتی به خانه برمی‌گشتند آن مادر سعی کرد دختر گریانش را که نمی‌دانست به چه دلیل با آن‌ها چنین رفتار شد آرام سازد .‏ 
 در آن وقت آن‌ها خوشحال نبودند ولی وجدانشان پاک بود .‏ 
 بعدها از اینکه از قانون خدا اطاعت کرده بودند بسیار خوشحال بودند .‏ 
 اگر کارت عضویت آن گروه را می‌پذیرفتند مطمئناً آن مردان بسیار خوشحال شده ،‏ به آن دو نوشیدنی می‌دادند و با رقص تا خانه‌شان آن‌ها را بدرقه می‌کردند .‏ 
 اما آن دختر و مادر می‌دانستند که چنین کاری به مفهوم سازش است و احساس گناه می‌تواند شادی را از آن‌ها بگیرد .‏ » 
 بلی ،‏ ترس از خدا آن‌ها را از داشتن وجدانی ناراحت محفوظ داشت .‏ 
 ۱۰ ،‏ ۱۱ .‏ 
 ترس از خدا چه نتایج خوبی برای یک زن داشت ؟‏ 
 نتیجهٔ ترس از خدا در رابطه با تقدّس حیات نیز می‌تواند شادی‌آفرین باشد .‏ 
 وقتی مریم بچهٔ سوّمش را آبستن بود دکتر به او توصیه کرد سِقط جنین کند .‏ 
 دکتر چنین گفت :‏ « وضعیت تو خطرناک است .‏ 
 هر لحظه ممکن است سلامتت به خطر افتد و در عرض ۲۴ ساعت بمیری و بچه هم بمیرد .‏ 
 حتی اگر هم زنده بماند طبیعی به دنیا نخواهد آمد .‏ » 
 در آن زمان مریم کتاب مقدّس را با شاهدان یَهُوَه مطالعه می‌کرد ولی هنوز تعمید نگرفته بود .‏ 
 او می‌گوید :‏ « با وجود این ،‏ تصمیم گرفتم خودم را به یَهُوَه وقف کنم و مصمم بودم به هر قیمتی شده از او متابعت کنم .‏ » —‏ خروج ۲۱ :‏ ۲۲ ،‏ ۲۳ .‏ 
 مریم طی بارداری با مطالعهٔ کتاب مقدّس و مراقبت از خانواده‌اش خود را مشغول نگه داشت .‏ 
 سرانجام بچه متولّد شد .‏ 
 او می‌گوید :‏ « وضع حملم از دو بار قبل سخت‌تر بود اما هیچ مشکل بزرگی پدید نیامد .‏ » 
 ترس از خدا به مریم کمک کرد تا وجدانی پاک داشته باشد و بتواند بلافاصله تعمید بگیرد .‏ 
 بعدها آن نوزاد نیز بزرگ شد و خداترسی را آموخت و هم‌اکنون در یکی از شعب شاهدان یَهُوَه مشغول به خدمت است .‏ 
 ‏ ‹ خویشتن را از یَهُوَه تقویت نما ›‏ 
 ‏ ترس از خدا چگونه داود را تقویت کرد ؟‏ 
 ترس از خدا نه تنها داود را از ارتکاب خطا بازداشت بلکه او را تقویت کرد تا در وضعیتی بسیار دشوار عاقلانه عمل کند .‏ 
 داود و مردانش به مدت یک سال و چهار ماه از دست شاؤل در شهر صِقْلَغ در بِلاد فلسطینیان پناه جسته بودند .‏ 
 (‏ ۱سموئیل ۲۷ :‏ ۵ -‏ ۷ )‏ یک بار وقتی مردان در شهر نبودند ،‏ عَمالیقیان غارتگر شهر را آتش زدند و تمام زنان ،‏ کودکان و گلّه را با خود بردند .‏ 
 وقتی داود و مردانش برگشته ،‏ دیدند که چه اتفاقی رخ داده است زارزار بگریستند .‏ 
 ناگهان غم مردان داود به خشم تبدیل شد و خواستند او را سنگسار کنند .‏ 
 با وجود همهٔ این نگرانی‌ها داود ناامید نشد .‏ 
 (‏ امثال ۲۴ :‏ ۱۰ )‏ خداترسی او را برانگیخت تا به یَهُوَه روی آورد و ‹ خویشتن را از یَهُوَه تقویت نماید .‏ › 
 داود و مردانش به کمک خدا بر عَمالیقیان غالب آمدند و تمام اموال خود را بازیافتند .‏ —‏ ۱سموئیل ۳۰ :‏ ۱ -‏ ۲۰ .‏ 
 ۱۳ ،‏ ۱۴ .‏ 
 خداترسی چگونه به یکی از مسیحیان کمک کرد تصمیمی درست بگیرد ؟‏ 
 خادمان خدا امروزه نیز با موقعیت‌هایی روبرو می‌شوند که باید به یَهُوَه اعتماد کنند و عاقلانه عمل نمایند .‏ 
 به تجربهٔ کریستینا توجه کنید .‏ 
 کریستینا در نوجوانی کتاب مقدّس را با شاهدان یَهُوَه مطالعه کرده بود .‏ 
 اما دلش می‌خواست که نوازندهٔ پیانو شود و کنسرت بدهد و در این زمینه نیز پیشرفت قابل‌ملاحظه‌ای کرد .‏ 
 به علاوه ،‏ او خجالت می‌کشید به مردم موعظه کند .‏ 
 پس می‌ترسید گام‌های لازم را برای تعمید بردارد .‏ 
 وقتی کریستینا به مطالعهٔ کتاب مقدّس ادامه داد قدرت آن را حس کرد .‏ 
 او ترس از یَهُوَه را آموخت و تشخیص داد که یَهُوَه از خادمانش انتظار دارد او را با تمام دل ،‏ فکر ،‏ جان و قدرت محبت کنند .‏ 
 (‏ مَرقُس ۱۲ :‏ ۳۰‏ )‏ این باعث شد که خود را به یَهُوَه وقف کرده ،‏ تعمید بگیرد .‏ 
 کریستینا از یَهُوَه استدعا کرد تا از لحاظ روحانی پیشرفت کند .‏ 
 او می‌گوید :‏ « زندگی به عنوان یک نوازندهٔ پیانو به این مفهوم بود که مرتباً سفر کنم و در سال بیش از ۴۰۰ بار کنسرت داشته باشم .‏ 
 به همین دلیل تصمیم گرفتم معلّم شوم تا نیازهای مادی خود را تأمین کنم و به خدمت تمام‌وقت بپردازم .‏ » 
 قبل از آن ،‏ ترتیبی داده شده بود که کریستینا در یکی از سالن‌های کنسرت معروف کشور برای اوّلین بار برنامه‌ای اجرا کند .‏ 
 او می‌گوید :‏ « آن اوّلین و آخرین کنسرتم بود .‏ » 
 بعدها کریستینا با پیری مسیحی ازدواج کرد و هم‌اکنون هر دوی آن‌ها در یکی از شعب شاهدان یَهُوَه در حال خدمتند .‏ 
 کریستینا خوشحال است که یَهُوَه به او قوّت داد تا تصمیمی درست بگیرد و بتواند وقت و انرژی‌اش را در راه خدمت به خدا صرف کند .‏ 
 میراثی پرارزش 
 ‏ داود مشتاق دادن چه چیزی به فرزندانش بود و چگونه این کار را انجام داد ؟‏ 
 داود نوشت :‏ « ای اطفال بیایید مرا بشنوید و ترس خداوند را به شما خواهم آموخت .‏ » 
 (‏ مزمور ۳۴ :‏ ۱۱ )‏ داود مشتاق بود میراثی پرارزش به فرزندانش بدهد ،‏ یعنی ترسی سالم ،‏ بی‌ریا و معقولانه از یَهُوَه را به آنان بیاموزد .‏ 
 او یَهُوَه را با کلام و عمل خود به صورت پدری مهربان و دلسوز در آسمان ترسیم کرد که حاضر است فرزندان زمینی‌اش را ببخشد ،‏ نه به صورت خدایی پرتوقع و وحشتناک که در پی یافتن کسانی است که از قوانینش تخطّی می‌کنند .‏ 
 داود چنین سؤال کرد :‏ « کیست که بتواند به گناهان نهان خود پی‌ببرد ؟‏ » 
 سپس ،‏ با اطمینان به این که یَهُوَه در ما به جستجوی خطا نیست چنین گفت :‏ « خداوندا ،‏ تو مرا از چنین گناهان پاک ساز !‏ » 
 داود مطمئن بود که اگر کاملاً سعی خود را بکند سخنان و افکارش مقبول یَهُوَه واقع می‌شوند .‏ —‏ مزمور ۱۹ :‏ ۱۲ ،‏ ۱۴ ،‏ ترجمهٔ تفسیری .‏ 
 ۱۶ ،‏ ۱۷ .‏ 
 چگونه والدین می‌توانند ترس از یَهُوَه را به فرزندانشان بیاموزند ؟‏ 
 داود نمونهٔ خوبی برای والدین است .‏ 
 رالف که با برادر خود در یکی از شعبات شاهدان یَهُوَه خدمت می‌کند ،‏ می‌گوید :‏ « والدینمان ما را طوری تربیت کردند که زندگی مسیحی برایمان خوشایند باشد .‏ 
 آن‌ها ما را در گفتگوهای خود در رابطه با فعالیت‌های جماعت داخل می‌کردند و بدین نحو بذر شور و شوق حقیقت را در دلمان کاشتند .‏ 
 آن‌ها ما را متقاعد ساختند که می‌توانیم در خدمت به یَهُوَه کارهای مفیدی انجام دهیم .‏ 
 حتی کل خانواده برای چندین سال به کشوری نقل مکان کردیم که نیازی مبرم به مبشّر داشت و کمک کردیم تا جماعات جدید برپا شوند .‏ »‏ 
 ‏ « آنچه به ما کمک کرد تا در راه حقیقت بمانیم وضع کردن یک سری قوانین خشک نبود بلکه محبت و علاقه‌ای بود که والدینمان به یَهُوَه داشتند .‏ 
 یَهُوَه برای آن‌ها شخصی واقعی بود .‏ 
 آن‌ها مشتاق بودند که یَهُوَه را بهتر بشناسند و او را خرسند سازند و ما هم از آنان ترس از خدا و محبت به او را آموختیم .‏ 
 زمانی که اشتباهی از ما سر می‌زد والدینمان هرگز وانمود نمی‌کردند که یَهُوَه دیگر ما را دوست ندارد ؛‏ حتی ما را تنبیه بدنی هم نمی‌کردند یا محدودیت‌هایی برایمان نمی‌گذاشتند .‏ 
 در بیشتر مواقع فقط با ما صحبت می‌کردند .‏ 
 گاهی مادرم در حالی که اشک در چشمانش حلقه می‌زد سعی می‌کرد به دل ما راه یابد و موفق هم می‌شد .‏ 
 والدینمان با کلام و عمل خود به ما آموختند که ترس از یَهُوَه زیباست و جزو شاهدان او بودن شادی‌آفرین و خوشایند است نه باری سنگین .‏ » —‏ ۱یوحنّا ۵ :‏ ۳‏ .‏ 
 ‏ ترس از خدا چه ثمره‌ای برایمان دارد ؟‏ 
 در میان « سخنان آخر داود » چنین می‌خوانیم :‏ « آنکه بر مردمان حکمرانی کند ،‏ عادل باشد و با خداترسی سلطنت نماید .‏ 
 و او خواهد بود مثل روشنایی صبح ،‏ وقتی که آفتاب طلوع نماید .‏ » 
 (‏ ۲سموئیل ۲۳ :‏ ۱ ،‏ ۳ ،‏ ۴ )‏ ظاهراً این موضوع را سلیمان پسر و جانشین داود به خوبی درک کرده بود چرا که از یَهُوَه تقاضا کرد به او ‹ دل فهیم و مطیع › و قدرت تشخیص ‹ نیک و بد › را عطا کند .‏ 
 (‏ ۱پادشاهان ۳ :‏ ۹ )‏ سلیمان تشخیص داد که ترس از یَهُوَه بسیار عاقلانه و شادی‌آفرین است .‏ 
 او بعدها مفهوم کل کتاب جامعه را چنین خلاصه کرد :‏ « پس ختم تمام امر را بشنویم .‏ 
 از خدا بترس و اوامر او را نگاه دار چونکه تمامی تکلیف انسان این است .‏ 
 زیرا خدا هر عمل را با هر کار مخفی خواه نیکو و خواه بد باشد ،‏ به محاکمه خواهد آورد .‏ » 
 (‏ جامعه ۱۲ :‏ ۱۳ ،‏ ۱۴ )‏ اگر به این پند توجه کنیم ،‏ مطمئناً ثمرهٔ « تواضع و خداترسی » برای ما نه تنها حکمت و شادی خواهد بود بلکه نیز « دولت ،‏ جلال و حیات .‏ » —‏ امثال ۲۲ :‏ ۴ .‏ 
 ‏ چه چیزی به ما کمک می‌کند ‹ ترس از یَهُوَه را › بفهمیم ؟‏ 
 تجربهٔ خادمان ایّام باستان و روزگار ما نشان می‌دهد که ترس سالم از خدا نقشی مثبت در زندگی خادمان حقیقی یَهُوَه داشته است .‏ 
 چنین ترسی نه تنها ما را از ارتکاب عملی بازمی‌دارد که پدر آسمانی‌مان را ناخوشنود می‌سازد بلکه به ما شجاعت و قوّت می‌دهد تا در برابر مخالفان بایستیم و رنج و سختی‌ای را که در پیش رو داریم تحمّل کنیم .‏ 
 پس حال ،‏ چه جوان چه سالمند ،‏ بیاییم عمیقاً کلام خدا را مطالعه کنیم ،‏ در آنچه می‌خوانیم تعمّق نماییم و مرتباً با دعا به یَهُوَه نزدیک شویم .‏ 
 با انجام چنین کاری نه تنها ‹ معرفت یَهُوَه را حاصل › می‌نماییم بلکه ‹ ترس از او را › نیز می‌فهمیم .‏ —‏ امثال ۲ :‏ ۱ -‏ ۵ .‏ 
 ‏ [ پاورقی‌ها ]‏ 
 اسامی تغییر یافته است .‏ 
 شاید این موضوع یکی از تجاربی بود که داود را برانگیخت مزمور ۵۷ و ۱۴۲ را بسراید .‏ 
 توضیح دهید 
 چگونه ترس از خدا می‌تواند ،‏ 
 ‏ • به شخص گناهکار کمک کند تا از لحاظ روحانی بهبود یابد ؟‏ 
 ‏ • تحت اذیت و آزار شادی‌آفرین باشد ؟‏ 
 ‏ • برای انجام ارادهٔ یَهُوَه ما را تقویت نماید ؟‏ 
 ‏ • میراثی پرارزش برای فرزندان باشد ؟‏ 
 ‏ [ تصویر در صفحهٔ ۲۷ ]‏ 
 ترس از یَهُوَه داود را از کشتن شاؤل پادشاه بازداشت 
 ‏ [ تصاویر در صفحهٔ ۳۰ ]‏ 
 خداترسی میراثی گرانبهاست که والدین می‌توانند به فرزندانشان بدهند 
 وفاداری و پایداری ایّوب 
 ‏ « آیا در بندهٔ من ایّوب تفکّر کردی که مثل او در زمین نیست ؟‏ 
 مرد کامل و راست و خداترس که از گناه اجتناب می‌کند .‏ » —‏ ایّوب ۱ :‏ ۸ .‏ 
 ۱ ،‏ ۲ .‏ 
 الف )‏ ایّوب با چه رنج و مصیبت غیرمنتظره‌ای روبرو شد ؟‏ 
 ب )‏ زندگی ایّوب پیش از آن چگونه بود ؟‏ 
 ایّوب مردی دولتمند بود که در روزگار باستان می‌زیست .‏ 
 او در زندگی‌اش همه چیز داشت ؛‏ ثروت ،‏ شهرت ،‏ سلامتی و زندگی خانوادگی‌ای سرشار از شادی و خوشی .‏ 
 ناگهان زندگی‌اش به کلّی دگرگون شد .‏ 
 در طول یک شب ثروتش به کلّی از بین رفت .‏ 
 در طوفانی سهمگین تمامی فرزندانش را از دست داد و در آخر خود به بیماری‌ای جانکاه مبتلا شد ؛‏ بیماری‌ای که تمام بدنش را با دمل‌های دردناک پر کرد .‏ 
 شرح مصیبت‌های این مرد خدا در کتاب مقدّس برای ما نوشته شده است .‏ —‏ ایّوب ،‏ باب‌های ۱ و ۲ .‏ 
 بعد از این مصیبت‌ها ایّوب با حسرت و ناله گفت :‏ « ای کاش روزهای گذشته باز می‌گشت .‏ » 
 (‏ ایّوب ۳ :‏ ۳ ،‏ ترجمهٔ تفسیری ؛‏ ۲۹ :‏ ۲ )‏ او مردی موفق و سعادتمند بود و به نظر می‌رسید که زندگی همیشه بر وفق مرادش است .‏ 
 همهٔ افراد سرشناس و مشهور شهر به او احترام می‌گذاشتند و خواستار کمک و راهنمایی او بودند .‏ 
 (‏ ایّوب ۲۹ :‏ ۵ -‏ ۱۱ )‏ او ثروتمند بود اما مال‌پرست نبود .‏ 
 (‏ ایّوب ۳۱ :‏ ۲۴ ،‏ ۲۵ ،‏ ۲۸ )‏ هنگامی که بیوه‌زنان و یتیمان را می‌دید به آنان کمک می‌کرد .‏ 
 (‏ ایّوب ۲۹ :‏ ۱۲ -‏ ۱۶ )‏ او به همسرش نیز همیشه وفادار بود .‏ —‏ ایّوب ۳۱ :‏ ۱ ،‏ ۹ ،‏ ۱۱ .‏ 
 ‏ یَهُوَه چه دیدی نسبت به ایّوب داشت ؟‏ 
 از آنجایی که ایّوب خدا را دوست داشت و به او ایمان می‌ورزید ،‏ در زندگی‌اش از بدی پرهیز می‌کرد .‏ 
 به همین دلیل یَهُوَه در مورد او گفت :‏ « مثل او در زمین نیست ؟‏ 
 مرد کامل و راست و خداترس که از گناه اجتناب می‌کند .‏ » 
 (‏ ایّوب ۱ :‏ ۱ ،‏ ۸ )‏ آری ،‏ ایّوب مردی پرهیزکار بود .‏ 
 با این وجود مشکلات و مصایب زیادی در زندگی متحمّل شد .‏ 
 تمام زحمات و دارایی‌اش بر باد رفت .‏ 
 رنج و عذابی که ایّوب کشید بردباری او را مورد آزمایش قرار داد .‏ 
 ‏ از مطالعه و بررسی سختی‌ها و مصیبت‌های ایّوب چه فایده‌ای می‌بریم ؟‏ 
 امروزه بسیاری از مسیحیان نیز با رنج و عذابی مشابه روبرو می‌باشند .‏ 
 به همین دلیل بجاست که دو سؤال را بررسی کنیم :‏ چطور می‌توانیم هنگام رویارویی با سختی‌ها و ناملایمات زندگی ،‏ از تجارب ایّوب استفاده کنیم ؟‏ 
 چگونه می‌توانیم به کسانی که با چنین شرایطی روبرو می‌شوند کمک نماییم ؟‏ 
 آزمایشِ وفاداری و ایمان ایّوب 
 ‏ شیطان در مورد ایّوب چه گفت ؟‏ 
 ایّوب در وضعیت غیرعادی و عجیبی قرار گرفت .‏ 
 هنگامی که خدا در آسمان خوشنودی و رضایتش را در مورد او ابراز داشت ،‏ شیطان ادعا کرد انگیزهٔ اصلی ایّوب خودخواهی و نفع شخصی است و خطاب به یَهُوَه گفت :‏ « آیا تو گرد او و گرد خانهٔ او و گرد همهٔ اموال او ،‏ به هر طرف حصار نکشیدی ؟‏ .‏ .‏ .‏ 
 لیکن الآن دست خود را دراز کن و تمامی مایملک او را لمس نما و پیش روی تو ،‏ تو را ترک خواهد نمود .‏ » 
 شیطان با این سخنان نه فقط ایّوب بلکه در واقع تمامی خادمان خدا را متهم ساخت که در پی منافع شخصی خود می‌باشند .‏ —‏ ایّوب ۱ :‏ ۸ -‏ ۱۱ .‏ 
 ‏ شیطان چه موضوع مهمی را مطرح کرد ؟‏ 
 شیطان در واقع با تهمت خود موضوع بسیار پراهمیتی را مطرح نمود .‏ 
 او ادعا کرد که خدا حاکم شایسته و مناسبی نیست .‏ 
 در حقیقت او این سؤال را مطرح نمود :‏ آیا حکومت خدا که بر پایهٔ محبت است می‌تواند برای انسان‌ها مفید باشد ؟‏ 
 یا اینکه انسان‌ها تنها با دنبال کردن نفع شخصی می‌توانند در زندگی موفق و سعادتمند شوند ؟‏ 
 برای پاسخ به این سؤالات ،‏ یَهُوَه چه کرد ؟‏ 
 او با اطمینان به ایستادگی و وفاداری ایّوب ،‏ به شیطان اجازه داد که او را مورد آزمایش قرار دهد .‏ 
 شیطان سختی‌ها و مصیبت‌های گوناگونی را بر سر ایّوب آورد .‏ 
 اما موفق نشد که او را به زانو در آورد و در نهایت ایّوب را به بیماری سختی مبتلا کرد و گفت :‏ « پوست به عوض پوست ،‏ و هر چه انسان دارد برای جان خود خواهد داد .‏ » —‏ ایّوب ۲ :‏ ۴ .‏ 
 ‏ خادمان خدا با چه مشکلات و سختی‌هایی روبرو هستند ؟‏ 
 امروزه ،‏ کمتر مسیحی‌ای را می‌توان دید که مانند ایّوب متحمّل چنان رنج و مصیبت شدیدی شود .‏ 
 اما بسیاری از مسیحیان با مشکلات و سختی‌های دیگری مواجهند .‏ 
 بعضی در راه ایمانشان جان خود را از دست داده‌اند .‏ 
 بسیاری از طرف مخالفان اذیت و آزار می‌ببینند و یا مورد مخالفت خانواده قرار می‌گیرند .‏ 
 همین طور برای برخی فشار مشکلات اقتصادی یا بیماری غیرقابل تحمّل و خردکننده است .‏ 
 البته نباید فراموش کرد که هر مشکل و سختی‌ای که با آن مواجه می‌شویم ،‏ از جانب شیطان نیست .‏ 
 بعضی از این مشکلات و سختی‌ها به علّت خطاهای ناخواستهٔ خود ماست و یا ریشه در ضعف‌های جسمی‌مان دارد .‏ 
 (‏ غَلاطیان ۶ :‏ ۷‏ )‏ همچنین حوادث و اتفاقات طبیعی ممکن است برای هر کس روی دهد .‏ 
 به علاوه پیری و کهولت نیز اجتناب‌ناپذیر است .‏ 
 کتاب مقدّس به روشنی نشان می‌دهد که یَهُوَه امروزه با معجزه خادمینش را از چنین مصایبی محفوظ نگاه نمی‌دارد .‏ —‏ جامعه ۹ :‏ ۱۱ .‏ 
 ‏ شیطان از ضعف و مشکلاتمان برای چه منظوری استفاده می‌کند ؟‏ 
 پس می‌بینیم که شیطان می‌تواند از سختی‌ها و مصیبت‌های زندگی برای تضعیف ایمانمان استفاده کند .‏ 
 پولُس رسول نیز از ناراحتی‌ای جسمی رنج می‌برد .‏ 
 او آن را به ‹ خاری در جسمش › تشبیه کرد که شیطان از آن به عنوان وسیله‌ای برای تضعیف روحیهٔ او استفاده می‌کرد .‏ 
 (‏ ۲قُرِنتیان ۱۲ :‏ ۷‏ )‏ پولُس احتمالاً ضعف بینایی داشت .‏ 
 او از این موضوع آگاه بود که شیطان می‌تواند از هر ضعف و مشکلی استفاده کند تا او را دلسرد و سست سازد .‏ 
 (‏ امثال ۲۴ :‏ ۱۰ )‏ امروزه ،‏ شیطان از طریق اعضای خانواده ،‏ همکلاسی‌ها و حتی دولت‌های دیکتاتور سعی در اذیت و آزار خادمین خدا دارد .‏ 
 ‏ چرا نباید از سختی‌ها و مصایب زندگی یا اذیت و آزار متعجب شویم ؟‏ 
 حال چگونه باید با چنین مشکلات و مصایبی برخورد کنیم ؟‏ 
 وقتی در چنین موقعیت‌هایی قرار می‌گیریم فرصت خوبی است که نشان دهیم مطیع اراده و دستورات یَهُوَه هستیم و محبت‌های او را فراموش نکرده‌ایم .‏ 
 (‏ یعقوب ۱ :‏ ۲ -‏ ۴‏ )‏ آگاهی از این موضوع که باید به یَهُوَه وفادار باقی بمانیم به ما کمک خواهد کرد که در ایمانمان استوار باشیم .‏ 
 پِطْرُس رسول در نامه‌ای به مسیحیان نوشت :‏ ‹ ای حبیبان ،‏ از این آتشی که در میان شماست و برای امتحان شما می‌آید تعجب منمایید که گویا چیزی غریب بر شما واقع شده است .‏ › 
 (‏ ۱پِطْرُس ۴ :‏ ۱۲‏ )‏ پولُس در این ارتباط می‌گوید :‏ « آری ،‏ همهٔ کسانی که مایلند در اتحاد با مسیح عیسی زندگانی خداپسندانه‌ای داشته باشند رنج و آزار خواهند دید .‏ » 
 (‏ ۲تیموتاؤس ۳ :‏ ۱۲‏ ،‏ انجیل شریف ‏ )‏ آری ،‏ شیطان هنوز هم ایمان و وفاداری خادمان خدا را مانند زمان ایّوب تحت آزمایش قرار می‌دهد .‏ 
 در واقع کتاب مقدّس پیشگویی کرده بود که در زمان‌های آخر شیطان حملات خود را به خادمان خدا افزایش می‌دهد .‏ —‏ مکاشفه ۱۲ :‏ ۹ ،‏ ۱۷‏ .‏ 
 ناآگاهی ایّوب و پند و اندرزهای نادرست 
 ‏ ایّوب از چه موضوعی بی‌خبر بود ؟‏ 
 امروزه خادمین یَهُوَه از این مزیت برخوردارند که از علّت مصیبت‌ها و سختی‌هایشان آگاهند .‏ 
 اما ایّوب از آن به کلّی بی‌خبر بود .‏ 
 به همین دلیل در مورد یَهُوَه نتیجه‌گیری نادرستی کرد و گفت :‏ « خداوند داد و خداوند گرفت .‏ » 
 (‏ ایّوب ۱ :‏ ۲۱ )‏ شیطان چنان زیرکانه ایّوب را تحت فشار و آزمایش قرار داد که او تصوّر کرد خدا مسبب مصیبت‌هایش است .‏ 
 ‏ عکس‌العمل ایّوب را در مقابل سختی‌ها و ناملایمات توصیف کنید .‏ 
 ایّوب به شدّت مأیوس و درمانده شده بود .‏ 
 همسرش به او گفت که یَهُوَه را لعنت کند اما او چنین نکرد .‏ 
 (‏ ایّوب ۲ :‏ ۹ ،‏ ۱۰ )‏ ایّوب با خود فکر می‌کرد که بدکاران از او سعادتمندتر و موفق‌ترند .‏ 
 (‏ ایّوب ۲۱ :‏ ۷ -‏ ۹ )‏ و متعجب بود که مگر چه کرده است که خدا او را مجازات می‌کند .‏ 
 چند مرتبه آرزو کرد که ای کاش زنده نبود تا این همه مصیبت را ببیند و فریاد بر آورد و گفت :‏ « کاش که مرا در هاویه [ قبر ] پنهان کنی ؛‏ و تا غضبت فرو نشیند ،‏ مرا مستور سازی .‏ » —‏ ایّوب ۱۴ :‏ ۱۳ .‏ 
 ۱۲ ،‏ ۱۳ .‏ 
 ایّوب در مورد سه دوست خود چه نظری داشت ،‏ و آن‌ها چه دلیلی برای او آوردند ؟‏ 
 سه دوست ایّوب به دیدنش رفتند تا با او همدردی کنند و او را « تسلّی دهند .‏ » 
 (‏ ایّوب ۲ :‏ ۱۱ )‏ اما بر خلاف انتظار ایّوب ،‏ آن‌ها فقط باعث ‹ مزاحمت › او شدند .‏ 
 (‏ ایّوب ۱۶ :‏ ۲ )‏ قطعاً اگر دوستان ایّوب از او دلجویی می‌کردند آرامش می‌یافت .‏ 
 اما متأسفانه آن‌ها نه تنها با او همدردی نکردند بلکه باعث شدند بیشتر گیج و سردرگم شود و احساس یأس و درماندگی کند .‏ —‏ ایّوب ۱۹ :‏ ۲ ؛‏ ۲۶ :‏ ۲ .‏ 
 احتمالاً ایّوب پیش خود فکر می‌کرد :‏ ‹ چرا من باید به این همه بلا و مصیبت دچار شوم ؟‏ 
 مگر من چه کرده‌ام ؟‏ › 
 دوستانش چنین نشان دادند که ایّوب خود مسبب مصیبت‌ها و سختی‌هایش است ،‏ چرا که گناه بزرگی را مرتکب شده است .‏ 
 با چنین دلایلی آن‌ها او را بیش از پیش سردرگم کردند .‏ 
 یکی از دوستانش به نام اَلیفاز از او پرسید :‏ « کیست که بی‌گناه هلاک شود ؟‏ » 
 و در ادامه گفت :‏ ‹ چنانکه من دیدم آنانی که زمین شرارت را شیار می‌کنند و بذر بدی و شقاوت را می‌کارند همان را درو می‌کنند .‏ › —‏ ایّوب ۴ :‏ ۷ ،‏ ۸ .‏ 
 ‏ چرا نمی‌توان بلافاصله نتیجه‌گیری کرد که دلیل سختی‌ها و مصیبت‌هایمان به خاطر اَعمال و رفتارمان است ؟‏ 
 البته دلیل مشکلات و سختی‌هایی که با آن روبرو می‌شویم گاه اَعمال نادرست خود ماست .‏ 
 (‏ غَلاطیان ۶ :‏ ۷ ،‏ ۸‏ )‏ از طرف دیگر با مصیبت‌هایی نیز روبرو می‌شویم که به عمل و رفتارمان بستگی ندارد .‏ 
 این نشان می‌دهد که شخص صالح و درستکار در مقابل سختی‌ها و مصیبت‌های این دنیا مصون نیست .‏ 
 به عنوان مثال ،‏ عیسی مسیح که بی‌عیب و از هر گناهی به دور بود مرگی دردآور و اسفناک را بر تیر شکنجه متحمّل شد .‏ 
 همچنین یعقوب رسول مرگی همراه با درد و رنج داشت .‏ 
 (‏ عبرانیان ۷ :‏ ۲۶ ؛‏ اَعمال ۱۲ :‏ ۱ ،‏ ۲‏ )‏ دلیل بی‌اساس اَلیفاز و دو دوست دیگر ایّوب ،‏ او را بر آن داشت که از آبرو و حیثیت خود دفاع کند و بر بی‌گناهی‌اش پافشاری نماید .‏ 
 دوستان ایّوب همچنان با سرسختی او را متهم می‌کردند که مصیبت‌هایی که ایّوب با آن‌ها مواجه بود به دلیل خطاهای اوست .‏ 
 احتمالاً سخنان آنان باعث شده بود که ایّوب به عدالت خدا شک کند .‏ —‏ ایّوب ۳۴ :‏ ۵ ؛‏ ۳۵ :‏ ۲ .‏ 
 کمک در سختی‌ها 
 ‏ چه نگرشی به ما کمک می‌کند تا با مصیبت‌ها و سختی‌ها روبرو شویم ؟‏ 
 ما از سرگذشت ایّوب چه می‌آموزیم ؟‏ 
 وقتی که با مصیبت ،‏ بیماری یا آزار و اذیت روبرو می‌شویم شاید به نظرمان ناعادلانه آید و فکر کنیم چرا این مصیبت‌ها فقط برای ما پیش می‌آید .‏ 
 (‏ مزمور ۷۳ :‏ ۳ -‏ ۱۲ )‏ خوب است از خود بپرسیم :‏ ‹ آیا محبت به خدا مرا بر می‌انگیزد که تحت هر شرایطی او را خدمت کنم ؟‏ 
 آیا می‌خواهم با اَعمال خود دروغ بودن تهمت شیطان را ثابت کنم و یَهُوَه را خوشنود سازم ؟‏ › 
 (‏ امثال ۲۷ :‏ ۱۱ ؛‏ متّیٰ ۲۲ :‏ ۳۷‏ )‏ به علاوه ،‏ هیچ‌گاه نباید اجازه دهیم تا دیگران در دل ما نسبت به پشتیبانی یَهُوَه شک ایجاد کنند .‏ 
 خواهری مسیحی که سالیان دراز از بیماری‌ای مزمن رنج می‌برد ،‏ گفت :‏ « تجربه به من نشان داده است ،‏ هر آزمایشی که یَهُوَه اجازه می‌دهد تا با آن مواجه شویم ،‏ باید پذیرفت ،‏ و اطمینان دارم که او مثل همیشه مرا نیرو می‌بخشد .‏ »‏ 
 ‏ کتاب مقدّس چگونه به ما کمک خواهد کرد تا با سختی‌ها روبرو شویم ؟‏ 
 امروزه ما از نیرنگ‌ها و ‹ مکاید شیطان بی‌خبر نیستیم .‏ › 
 (‏ ۲قُرِنتیان ۲ :‏ ۱۱‏ )‏ موضوعی که برای ایّوب روشن نبود .‏ 
 به علاوه ،‏ یَهُوَه راهنمایی‌های عملی در اختیار ما گذاشته است که در هنگام سختی‌ها و مشکلات زندگی به کار گیریم .‏ 
 همچنین در کتاب مقدّس می‌توانیم از شرح حال خادمان وفادار خدا که مشقّات و سختی‌های بسیاری را متحمّل شده‌اند ،‏ استفاده نماییم .‏ 
 به عنوان نمونه ،‏ پولُس رسول که بیشتر از سایر مسیحیان درد و رنج کشید چنین نوشت :‏ « آنچه در گذشته نوشته شده است ،‏ برای تعلیم ما بوده تا با پایداری و آن دلگرمی‌که کتب مقدّس می‌بخشد ،‏ امید داشته باشیم .‏ » 
 (‏ رومیان ۱۵ :‏ ۴‏ ،‏ ترجمهٔ هزارهٔ نو ‏ )‏ شاهدی اهل مجارستان در طی جنگ جهانی دوّم به خاطر حفظ ایمانش زندانی شده بود .‏ 
 او حاضر شد برای اینکه کتاب مقدّسی داشته باشد از سه روز جیرهٔ غذای خود صرف‌نظر کند .‏ 
 او می‌گوید :‏ « چقدر این تصمیم بجا بود !‏ 
 علی‌رغم گرسنگی شدید دریافت غذای روحانی به من و دیگران کمک کرد تا بتوانیم آن شرایط سخت را تحمّل کنیم .‏ 
 من تا به امروز آن کتاب را حفظ کرده‌ام .‏ »‏ 
 ‏ یَهُوَه چه کمکی‌هایی در اختیار ما قرار داده است تا با مشکلات و سختی‌های زندگی مقابله کنیم ؟‏ 
 در کنار نوشته‌های کتاب مقدّس که به ما دلگرمی و تسلّی می‌دهد نشریات مسیحی نیز راهنمایی‌های مؤثری در اختیار ما می‌گذارد تا با مشکلات و سختی‌های زندگی مقابله کنیم .‏ 
 به طور مثال ،‏ در « فهرست الفبایی نشریات برج دیده‌بانی » (‏ انگل‍ .‏ )‏ 
 می‌توانید شرح حال مسیحیانی را بیابید که با سختی‌ها و مشکلات مشابهی مانند شما روبرو بوده‌اند .‏ 
 (‏ ۱پِطْرُس ۵ :‏ ۹‏ )‏ همچنین می‌توانید از پیران دلسوز و بامحبت و از دیگر مسیحیان باتجربه کمک بطلبید .‏ 
 مهم‌تر از همه می‌توانید در دعا از یَهُوَه یاری بخواهید و خواهان روح مقدّس او شوید .‏ 
 پولُس چگونه توانست ضربات شیطان را متحمّل شود ؟‏ 
 او آموخت که به نیروی یَهُوَه اعتماد و اطمینان کامل داشته باشد .‏ 
 (‏ ۲قُرِنتیان ۱۲ :‏ ۹ ،‏ ۱۰‏ )‏ به همین دلیل نوشت :‏ ‏ « قدرت هر چیز را دارم در او که مرا نیرو می‌بخشد .‏ » —‏ فیلِپّیان ۴ :‏ ۱۳‏ ،‏ ھ ن .‏ 
 ‏ برادران و خواهران‌مان چگونه می‌توانند به ما قوّت و دلگرمی دهند ؟‏ 
 آری ،‏ ما از کمک‌های گوناگونی برخورداریم ،‏ و نباید از دریافت آن‌ها کوتاهی کنیم .‏ 
 به گفتهٔ کتاب مقدّس اگر در روز سختی ناامید شویم ضعیف و ناتوان خواهیم شد .‏ 
 (‏ امثال ۲۴ :‏ ۱۰ )‏ همان طور که موریانه می‌تواند خانه‌ای چوبی را به ویرانه‌ای مبدّل کند ،‏ یأس و ناامیدی هم می‌تواند پای‌بندی ما را به ارزش‌های مسیحی سست و نابود سازد .‏ 
 برای جلوگیری از این خطر ،‏ یَهُوَه خدا از خادمینش برای کمک و یاری ما استفاده می‌کند .‏ 
 برای نمونه ،‏ فرشته‌ای به عیسی ظاهر شد و او را در شب دستگیری‌اش نیرو و قوّت بخشید .‏ 
 (‏ لوقا ۲۲ :‏ ۴۳‏ )‏ نمونهٔ دیگر آن پولُس است .‏ 
 هنگامی که او را به زندان روم منتقل می‌کردند با دیدن برادرانش در بازار اَپِیوس و سه‌دکان قوّت گرفت ،‏ و ‹ خدا را شکر نمود .‏ › 
 (‏ اَعمال ۲۸ :‏ ۱۵‏ )‏ خواهری جوان ،‏ اهل آلمان به اردوگاه اسیران در راوِنزبرُوک فرستاده شد .‏ 
 او هنوز کمک‌هایی را که هنگام ورودش به آنجا دریافت کرد فراموش نکرده است و می‌گوید :‏ « به محض ورودم به آنجا خواهری مسیحی مرا دید و به گرمی از من استقبال کرد .‏ 
 خواهر دیگری همچون مادری مهربان و دلسوز به نیازهای روحانی من رسیدگی کرد و مونس و همدم من بود .‏ »‏ 
 امین و وفادار 
 ‏ چه خصوصیتی ایّوب را قادر ساخت تا در برابر حملات شیطان مقاومت کند ؟‏ 
 یَهُوَه در کتاب مقدّس ایّوب را مردی وفادار و باایمان توصیف می‌کند .‏ 
 (‏ ایّوب ۲ :‏ ۳ )‏ با وجود اینکه ایّوب مأیوس و دلسرد شده بود و از علّت مشکلات و سختی‌هایش کاملاً بی‌اطلاع بود اما همچنان به یَهُوَه وفادار ماند و به راهی که در زندگی پیش گرفته بود پای‌بند ماند .‏ 
 او بر این موضوع تأکید کرد که تا پای مرگ نیز اصول الٰهی را زیر پا نخواهد گذاشت .‏ —‏ ایّوب ۲۷ :‏ ۵ .‏ 
 ‏ داشتن اراده‌ای محکم چه پاداشی به همراه دارد ؟‏ 
 اگر ما نیز همچون ایّوب اراده‌ای محکم داشته باشیم می‌توانیم تحت هر شرایطی به موازین الٰهی پای‌بند بمانیم ؛‏ به خصوص هنگامی که با وسوسه‌ها ،‏ مخالفت‌ها و ناملایمات زندگی روبرو می‌شویم .‏ 
 عیسی در این ارتباط به جماعت اِسْمِیرنا گفت :‏ « از رنجی که خواهی کشید ،‏ مترس .‏ 
 باخبر باش که ابلیس برخی از شما را به زندان خواهد افکند تا آزموده شوید و ده روز آزار [ ظلم ،‏ ناراحتی و مصیبت ] خواهید دید .‏ 
 لیکن تا پای جان وفادار بمان که من تاج حیات را به تو خواهم بخشید .‏ » —‏ مکاشفه ۲ :‏ ۱۰‏ ،‏ ھ ن .‏ 
 ۲۱ ،‏ ۲۲ .‏ 
 دانستن چه موضوعی به ما کمک می‌کند تا در سختی بردبار باشیم ؟‏ 
 در این دنیا که تحت حکم‌فرمایی شیطان است صبر و ایمانمان مورد آزمایش قرار خواهد گرفت .‏ 
 همان طور که عیسی در آیهٔ بالا به ما اطمینان می‌دهد آینده‌ای فوق‌العاده در انتظار ماست به همین دلیل هیچ چیز نباید ما را نگران و مضطرب سازد .‏ 
 مهم آن است که تا آخر امین و وفادار باقی بمانیم .‏ 
 پولُس می‌گوید که مصیبت‌ها و سختی‌ها در مقایسه با « جلال جاودانی » که خدا به ما وعده داده است مانند یک ‹ لحظه › است .‏ 
 (‏ ۲قُرِنتیان ۴ :‏ ۱۷ ،‏ ۱۸‏ )‏ زحمات و سختی‌های ایّوب نیز در مقایسه با سال‌های خوش زندگی‌اش موقتی و زودگذر بود .‏ 
 او سالیان سال قبل از مصیبت‌هایش و بعد از آن از زندگی‌ای شاد و لذّت‌بخش برخوردار بود .‏ —‏ ایّوب ۴۲ :‏ ۱۶ .‏ 
 با این وجود ممکن است در زندگی‌مان با مصیبت‌هایی روبرو شویم که به نظر تمام‌نشدنی و غیرقابل تحمّل باشد .‏ 
 در مقالهٔ بعدی خواهیم دید که شرح حال ایّوب چگونه به ما کمک می‌کند تا در سختی‌ها بردبار باشیم .‏ 
 همچنین روش‌هایی را می‌آموزیم که چطور دیگران را هنگام ناملایمات زندگی تقویت کنیم .‏ 
 مروری بر مقاله 
 ‏ • شیطان چه سؤال مهمی را در ارتباط با وفاداری ایّوب مطرح نمود ؟‏ 
 ‏ • چرا سختی‌ها و مصیبت‌ها نباید ما را متعجب سازد ؟‏ 
 ‏ • یَهُوَه چگونه به ما کمک می‌کند تا در مقابل سختی‌ها بردبار باشیم ؟‏ 
 ‏ [ تصاویر در صفحهٔ ۱۰ ]‏ 
 تحقیق و بررسی در کلام خدا ،‏ صحبت با مسیحیان باتجربه و دعای از صمیم دل ما را در تحمّل سختی‌ها یاری می‌کند 
 زبان خود را با محبت کردن و احترام گذاشتن مهار کنید 
 ‏ « هر یکی از شما نیز زن خود را مثل نَفْس خود محبت بنماید و زن شوهر خود را باید احترام نمود .‏ » —‏ اَفَسُسیان ۵ :‏ ۳۳‏ .‏ 
 ۱ ،‏ ۲ .‏ 
 افراد متأهل چه سؤالی باید از خود بکنند و چرا ؟‏ 
 فرض کنید هدیه‌ای با یک بسته‌بندی قشنگ به شما می‌دهند .‏ 
 متوجه می‌شوید روی آن برچسبی زده‌اند بدین عنوان :‏ « با احتیاط حمل کنید .‏ » 
 آیا به توصیهٔ برچسب عمل خواهید کرد یا نه ؟‏ 
 بدیهی است که با دیدن چنین توصیه‌ای بسته را به دقت و با احتیاط حمل خواهید کرد به خصوص اگر از محتوای آن باخبر نباشید .‏ 
 نَعُومی ،‏ بیوه‌زنی اسرائیلی ،‏ به دو عروسش به نام‌های عُرْفَه و روت که هر دو شوهرانشان را از دست داده بودند گفت :‏ ‏ « خداوند به شما عطا کند که هر یکی از شما در خانهٔ شوهر خود راحت یابید .‏ » 
 (‏ روت ۱ :‏ ۳ -‏ ۹ )‏ در کتاب مقدّس در خصوص زنِ خوب آمده است :‏ « خانه و دولت ارث اجدادی است ،‏ اما زوجهٔ عاقله از جانب خداوند است .‏ » 
 (‏ امثال ۱۹ :‏ ۱۴ )‏ چیزی که « عطا » می‌گردد در واقع هدیه‌ای است که به کسی بخشیده می‌شود .‏ 
 از این رو ،‏ اگر شما متأهلید باید همسر خود را به چشم یک عطیه نگاه کنید یعنی هدیه‌ای از جانب خدا .‏ 
 حال ،‏ با این عطیه یا هدیه چگونه رفتار می‌کنید ؟‏ 
 ‏ پولُس رسول چه اصل پرفایده را به زنان و شوهران گوشزد کرد ؟‏ 
 پولُس رسول به مسیحیان قرن اوّل نوشت :‏ « هر یکی از شما نیز زن خود را مثل نَفْس خود محبت بنماید و زن شوهر خود را باید احترام نمود .‏ » 
 (‏ اَفَسُسیان ۵ :‏ ۳۳‏ )‏ در این مقاله خواهیم خواند که زنان و شوهران چگونه می‌توانند این اصل را در مورد طرز صحبتشان به کار بگیرند .‏ 
 مواظب ‹ شریر سرکش › باشید 
 ‏ چگونه است که زبان می‌تواند دردآور یا التیام‌بخش باشد ؟‏ 
 یعقوب ،‏ یکی از نگارندگان کتاب مقدّس می‌گوید که زبان « شرارتی سرکش و پر از زهر قاتل [ کشنده ] است !‏ » 
 (‏ یعقوب ۳ :‏ ۸‏ )‏ یعقوب یک چیز را خوب می‌دانست :‏ زبان نیشدار و زهرآگین هلاکت می‌آورد .‏ 
 بی‌شک یعقوب با این مَثَل کتاب امثال که سخنان نسنجیده و باطل به مانند « ضرب شمشیر » است آشنا بود .‏ 
 اما در همین مَثَل آمده است که « زبان حکیمان شفا می‌بخشد .‏ » 
 (‏ امثال ۱۲ :‏ ۱۸ )‏ در حقیقت ،‏ طرز صحبت می‌تواند تأثیری بسیار عمیق بر شنونده بگذارد ؛‏ می‌تواند دردآور باشد یا التیام‌بخش .‏ 
 طرز صحبت شما چگونه است ؟‏ 
 آیا بر همسرتان تأثیر خوب می‌گذارد یا بد ؟‏ 
 اگر همین سؤال را از همسرتان بکنید ،‏ به نظر شما جواب او چه خواهد بود ؟‏ 
 ۵ ،‏ ۶ .‏ 
 چه عواملی مهار کردن زبان را برای بعضی از افراد سخت می‌کند ؟‏ 
 اگر زندگی زناشویی شما نیز پر از سخنان دردآور شده است نومید نشوید .‏ 
 چاره‌ای برای حل این مسئله وجود دارد .‏ 
 برای بهبود بخشیدن اوضاع باید زحمت بکشید ،‏ چرا که با نَفْس ناکامل و زبون خود روبرو هستید .‏ 
 گناه ناشی از ناکاملیت موروثی بر افکار ما در مورد دیگران و نحوهٔ صحبت با ایشان اثر منفی می‌گذارد .‏ 
 یعقوب می‌نویسد :‏ « اگر کسی در سخن گفتن نلغزد ،‏ او مرد کامل است و می‌تواند عنان تمام جسد خود را بکشد .‏ » —‏ یعقوب ۳ :‏ ۲‏ .‏ 
 سوای ناکاملی ،‏ عاملی دیگر هست که باعث می‌شود شخص عنان زبانش را از دست بدهد .‏ 
 برخی در خانواده‌هایی بزرگ شده‌اند که والدینشان « کینه‌دل و .‏ .‏ .‏ 
 ناپرهیز و بی‌مروت » بوده‌اند .‏ 
 (‏ ۲تیموتاؤس ۳ :‏ ۱ -‏ ۳‏ )‏ طبعاً چنین کسانی از رفتار والدین خود الگو می‌گیرند و بعدها خود نیز همین رفتار را در خانواده‌شان پیش می‌گیرند .‏ 
 اما ناکاملی و محیط ناسالم خانوادگی را نباید بهانه‌ای برای سخنان دردآور قرار داد .‏ 
 البته ،‏ آگاهی از تأثیر قوی این عوامل بر رفتار ،‏ به ما کمک می‌کند تا پی ببریم که چرا مهار کردن زبان برای بعضی‌ها سخت است ،‏ به خصوص وقتی که در وضعیتی دشوار قرار می‌گیرند .‏ 
 ‏ ‹ بدگویی را ترک کنید ›‏ 
 ‏ منظور پِطْرُس رسول از این که مسیحیان ‹ هر قِسم بدگویی را ترک کنند › چه بود ؟‏ 
 گذشته از عوامل مذکور ،‏ کسی که به طور دردآور و آزاردهنده با همسرش صحبت می‌کند در اصل نشان می‌دهد که همسرش را دوست ندارد و برایش احترام قائل نیست .‏ 
 بدین جهت پِطْرُس رسول به مسیحیان تذکر داد که ‹ هر قِسم بدگویی را ترک کنند .‏ › 
 (‏ ۱پِطْرُس ۲ :‏ ۱‏ )‏ کلمهٔ یونانی‌ای که در اینجا « بدگویی » ترجمه شده است مفهوم « سخن توهین‌آمیز » را دارد که در اصل یک نوع حمله به شخص مقابل محسوب می‌شود .‏ 
 چه تعریف واضحی از اثرات زبان عنان‌گسیخته !‏ 
 ۸ ،‏ ۹ .‏ 
 سخنان نیشدار چه عواقبی به همراه دارد و چرا زن و شوهر نباید این گونه سخنان را به زبان آورند ؟‏ 
 شاید برای بعضی‌ها سخنان اهانت‌آمیز آنقدرها جدّی نباشد .‏ 
 ولی باید تأثیرات مضر آن را روی احساسات یکی از طرفین ،‏ زن یا شوهر ،‏ در نظر گرفت .‏ 
 مثلاً اگر کسی همسر خود را کودن ،‏ تنبل یا خودخواه بخواند در واقع شخصیت او را حقیر جلوه می‌دهد .‏ 
 آیا چنین سخنانی دردآور نیست ؟‏ 
 گاهی اوقات شخص ممکن است ضعف همسرش را بیش از حد بزرگ کرده ،‏ با قطعیت و مبالغهٔ تمام به وی تهمت‌های بی‌جا بزند .‏ 
 آیا سخنانی همچون « همیشه به فکر خودتی » یا ‏ « اصلاً مرا دوست نداری » اغراق محض نمی‌باشند ؟‏ 
 سخنانی از این قبیل ،‏ طرف صحبت را تحریک و وادار می‌کند تا به دفاع از خود برآید .‏ 
 این گونه عکس‌العمل‌ها جرقهٔ لازم را برای یک مشاجرهٔ سخت فراهم می‌کند .‏ —‏ یعقوب ۳ :‏ ۵‏ .‏ 
 گفتگویی که پر از سخنان نیشدار باشد رابطهٔ زن و شوهر را شدیداً تحت فشار قرار می‌دهد که بی‌شک عواقبی بد به همراه خواهد داشت .‏ 
 امثال ۲۵ :‏ ۲۴ می‌گوید :‏ « ساکن بودن در گوشهٔ پشت‌بام بهتر است از بودن با زن جنگجو در خانهٔ مشترک .‏ » 
 البته همین مَثَل را می‌توان در بارهٔ شوهر جنگجو به کار برد .‏ 
 به مرور زمان سخنان دردآور شوهر یا زن چنان رابطهٔ زناشویی آن‌ها را به مخاطره می‌اندازد که ممکن است زن یا شوهر به این نتیجه برسد که همسرش او را نمی‌خواهد یا اصلاً دوست ندارد ،‏ و از آن بدتر متقاعد شود که شخصی فرومایه و دوست‌نداشتنی است .‏ 
 پس مهار کردن زبان بسیار مهم است .‏ 
 این کار را چگونه می‌توان کرد ؟‏ 
 ‏ ‹ عنان زبان خود را بکشید ›‏ 
 ‏ چرا لازم است عنان زبان خود را بکشیم ؟‏ 
 یعقوب ۳ :‏ ۸ می‌گوید :‏ « زبان را کسی از مردمان نمی‌تواند رام کند .‏ » 
 انسان با گذاشتن افسار بر دهان اسب ،‏ می‌تواند آن را رام و هدایت کند .‏ 
 همین طور با گذاشتن عنان بر زبان خود ،‏ می‌تواند آن را بکشد یعنی بر آن تسلّط یابد .‏ 
 به گفتهٔ یعقوب :‏ « اگر کسی از شما گمان برد که پرستندهٔ خدا است و عنان زبان خود را نکشد بلکه دل خود را فریب دهد ،‏ پرستش او باطل است .‏ » 
 (‏ یعقوب ۱ :‏ ۲۶ ؛‏ ۳ :‏ ۲ ،‏ ۳‏ )‏ از این آیه پی می‌بریم که طرز صحبت کردن امری بسیار جدّی و مهم است ؛‏ نه فقط بر رابطهٔ زن و شوهر اثر می‌گذارد بلکه بر رابطهٔ شخصی آن‌ها با یَهُوَه خدا نیز تأثیر می‌گذارد .‏ —‏ ۱پِطْرُس ۳ :‏ ۷‏ .‏ 
 ‏ یکی از دو همسر چگونه می‌تواند اختلافات را زود رفع کند تا به مشاجره و بگومگو نینجامد ؟‏ 
 پس عاقلانه است که به هنگام صحبت با همسرمان مواظب حرف زدنمان باشیم .‏ 
 در مواقع بحرانی یا ناخوشایند از کشمکش و درگیری بکاهیم .‏ 
 برای مثال به وضعیتی که در خانوادهٔ اسحاق و زنش رِفقَه پیش آمد نگاهی بیندازیم .‏ 
 در پیدایش ۲۷ :‏ ۴۶ –‏ ۲۸ :‏ ۴ آمده است :‏ « رِفقَه به اسحاق گفت :‏ ‹ به سبب دختران حِتّ از جان خود بیزار شده‌ام .‏ 
 اگر یعقوب زنی از دختران حِتّ ،‏ مثل اینانی که دختران این زمینند بگیرد ،‏ مرا از حیات چه فایده خواهد بود .‏ › 
 » از قرار معلوم اسحاق در مقابل شکایت همسرش عکس‌العملی حاد و شدید از خود نشان نداد .‏ 
 بلکه پسرش یعقوب را نزد خویشان خود فرستاد تا زنی خداترس برای خود اختیار کند که مطمئناً دلواپسی و نگرانی مادرش رِفقَه را برطرف می‌ساخت .‏ 
 فرض کنید بین شما و همسرتان اختلاف‌نظر پیش آمده است .‏ 
 اگر به جای به کار بردن ضمیر « تو ،‏ » به طور سنجیده از ضمیر « ما » استفاده کنید بسیاری از اختلافات کوچک را رفع خواهید کرد قبل از این که شدّت یافته ،‏ به بگومگو و مشاجره بینجامند .‏ 
 مثلاً به جای این که بگویید :‏ « تو هیچ وقت به من توجه نمی‌کنی » می‌توانید بگویید :‏ « کاش می‌شد اوقات بیشتری را در کنار هم بگذرانیم .‏ » 
 بدین صورت انگشت روی مشکل گذاشته‌اید نه روی نقطه ضعف شخص .‏ 
 از ثابت کردن چه کسی حق دارد و چه کسی مقصر است خودداری کنید .‏ 
 رومیان ۱۴ :‏ ۱۹ در ترجمهٔ انجیل شریف می‌گوید :‏ « آنچه را که موجب صلح و سازش و تقویت یکدیگر می‌شود دنبال کنیم .‏ »‏ 
 ‏ ‹ تلخی و غیظ و خشم را از خود دور کنید ›‏ 
 ‏ برای مهار کردن زبان خود چه چیزی را باید از خدا بطلبیم و چرا ؟‏ 
 مهار کردن زبان فقط به این مفهوم نیست که مواظب حرف زدنمان باشیم .‏ 
 کلامی که از دهان بیرون می‌آید در واقع از دل می‌آید نه از دهان .‏ 
 عیسی گفت :‏ « آدم نیکو از خزینهٔ [ گنج‌خانه ] خوب دل خود چیز نیکو برمی‌آورد و شخص شریر از خزینهٔ بد دل خویش چیز بد بیرون می‌آورد .‏ 
 زیرا که از زیادتی دل زبان سخن می‌گوید .‏ » 
 (‏ لوقا ۶ :‏ ۴۵‏ )‏ پس برای مهار کردن زبانمان باید مثل داود از خدا چنین بطلبیم :‏ « ای خدا دل طاهر در من بیافرین و روح مستقیم در باطنم تازه بساز .‏ » —‏ مزمور ۵۱ :‏ ۱۰ .‏ 
 ‏ چگونه ممکن است « تلخی و غیظ و خشم » به « فریاد و بدگویی » بینجامد ؟‏ 
 پولُس رسول به مسیحیان شهر اَفَسُس تأکید کرد که هم از به زبان آوردن سخنان نیشدار و دردآور خودداری کنند و هم بر احساسات قوی‌ای که محرک این سخنان ناشایست است چیره شوند .‏ 
 وی نوشت :‏ « هر قِسم تلخی و غیظ و خشم و فریاد و بدگویی و خباثت را از خود دور کنید .‏ » 
 (‏ اَفَسُسیان ۴ :‏ ۳۱‏ )‏ توجه کنید که پولُس قبل از اشاره به « فریاد و بدگویی ،‏ » به « تلخی و غیظ و خشم » اشاره کرد .‏ 
 پس خشم و غیظ اوّل درون انسان شعله‌ور می‌شود و بعد با سخنان زهرآگین و ناهنجار به بیرون فوران می‌کند .‏ 
 پس مهم است که از خود بپرسید :‏ ‹ آیا خشم و کینه مانند آتش زیر خاکستر در دلتان روشن است ؟‏ › 
 آیا ‹ شخصی تندخو و کج‌خلق هستید › ؟‏ 
 (‏ امثال ۲۹ :‏ ۲۲ )‏ اگر این توصیف در مورد شما مصداق دارد دست کمک به سوی یَهُوَه دراز کنید و از او بخواهید تا در چیره شدن بر این عیوب شما را یاری کند .‏ 
 از او کمک بخواهید تا تسلّط بیشتری بر نَفْس خود داشته ،‏ کنترلتان را از دست ندهید .‏ 
 مزمور ۴ :‏ ۴ می‌گوید :‏ « خشم گیرید و گناه مورزید .‏ 
 در دل‌ها بر بسترهای خود تفکّر کنید و خاموش باشید .‏ » 
 اگر در موقعیتی قرار گرفتید که ممکن است کنترل خود را از دست بدهید ،‏ زود به نصیحت امثال ۱۷ :‏ ۱۴ عمل کنید که می‌گوید :‏ « مخاصمه را ترک کن قبل از آنکه به مجادله برسد .‏ » 
 چند دقیقه خود را از مخمصه کنار بکشید تا عصبانیت‌تان بخوابد و خطر بگذرد .‏ 
 ‏ کینه‌توزی چه صدمه‌ای به زندگی زناشویی وارد می‌آورد ؟‏ 
 روبرو شدن با ‹ غیظ یا عصبانیت و خشم › کار آسانی نیست به خصوص اگر ،‏ به نقل از پولُس ،‏ از « تلخی » دل منشأ شده باشد .‏ 
 کلمهٔ یونانی‌ای که پولُس در اینجا استفاده کرده ،‏ « رنجیدگی خاطر و روحیهٔ آشتی‌ناپذیر » یا به عبارت دیگر کینه‌توزی و حس انتقامجویی توصیف شده است .‏ 
 گاهی اوقات خصومت مانند دیواری قطور و بلند میان زن و شوهر فاصله‌ای طولانی ایجاد می‌کند .‏ 
 این وضعیت باعث می‌شود سکوتی سرد و سنگین در خانه حکمفرما شود .‏ 
 با کینه‌توزی یا دلخوری از اشتباهات گذشته مشکل حل نمی‌شود .‏ 
 گذشته را نمی‌توان تغییر داد .‏ 
 اگر از اشتباهی گذشت کردید آن را دوباره به یاد نیاورید .‏ 
 فراموش نکنید ،‏ محبت « سوءظن ندارد » یعنی کینهٔ گذشته‌ها را به دل نمی‌گیرد و به یاد نمی‌آورد .‏ —‏ ۱قُرِنتیان ۱۳ :‏ ۴ ،‏ ۵‏ .‏ 
 ‏ آنانی که به سخنان خشن و ناملایم عادت کرده‌اند چگونه می‌توانند در طرز صحبت خود اصلاحاتی به وجود آورند ؟‏ 
 چنانچه در خانواده‌ای بزرگ شده‌اید که سخنان خشن و ناملایم در آن مرسوم بوده و عادت شما شده است چکار باید بکنید ؟‏ 
 شما می‌توانید در خود اصلاحاتی به وجود آورید .‏ 
 مطمئناً تا امروز با مواردی خاص در زندگی روبرو شده و با قرار دادن حد و مرز بر یک سری رفتارهایتان غالب آمده‌اید .‏ 
 حال ،‏ در مورد طرز صحبت‌تان چطور ؟‏ 
 آیا می‌توانید در این زمینه نیز حد و مرزی برای خود قرار دهید ؟‏ 
 آیا قبل از این که ناسزا بگویید می‌توانید جلوی زبانتان را بگیرید ؟‏ 
 رعایت حد و مرزی که اَفَسُسیان ۴ :‏ ۲۹ برای همهٔ ما گذاشته است بسیار عاقلانه است .‏ 
 در آنجا می‌خوانیم :‏ « هیچ سخن بد از دهان شما بیرون نیاید .‏ » 
 برای این کار باید اوّل ‹ شخصیت کهنه را با اَعمالش از خود بیرون کنید و شخصیت تازه را بپوشید که به صورت خالق آن شخصیت ،‏ با معرفت و شناخت کامل ،‏ تازه می‌شود .‏ › —‏ کُولُسیان ۳ :‏ ۹ ،‏ ۱۰‏ .‏ 
 باید مشورت کنید 
 ‏ چرا سکوت اختیار کردن و حرف نزدن برای زن و شوهر زیان‌آور است ؟‏ 
 اگر زن و شوهری سکوت اختیار کرده ،‏ با یکدیگر حرف نزنند گره‌ای را از مشکلات خانوادگی‌شان باز نخواهند کرد و نتیجهٔ آن اسفبار خواهد بود .‏ 
 دلیل چنین سکوتی حتماً این نیست که یکی از آن‌ها می‌خواهد دیگری را تنبیه کند ،‏ بلکه ممکن است نتیجهٔ درماندگی و سرخوردگی باشد .‏ 
 با این حال تنها نتیجه‌ای که از چنین سکوتی عاید می‌شود افزایش تنش و فشار روحی است و هیچ کمکی به حل مسئله نمی‌کند .‏ 
 زنی می‌گوید :‏ « البته من و شوهرم بعد از مدتی دوباره با هم صحبت می‌کنیم ،‏ ولی هیچ وقت در مورد مشکلمان حرف نمی‌زنیم .‏ »‏ 
 ‏ مسیحیان برای حل مشکلات زناشویی‌شان چه باید بکنند ؟‏ 
 وقتی درگیری‌های زناشویی ادامه می‌یابد ،‏ حل آن مشکل می‌شود .‏ 
 امثال ۱۵ :‏ ۲۲ هشدار می‌دهد :‏ « از عدم مشورت تدبیرها باطل می‌شود .‏ 
 اما از کثرت مشورت‌دهندگان برقرار می‌ماند .‏ » 
 برای حل مشکل باید با همسرتان صحبت کنید .‏ 
 سعی کنید با فکر و دلی باز به حرف‌های همسرتان گوش کنید .‏ 
 اگر تلاش‌هایتان به جایی نرسید ،‏ برای کمک گرفتن از پیران جماعت درنگ نکنید .‏ 
 این مردان بالغ با کلام خدا آشنایند و در کاربرد اصول و آیات آن تجربه دارند .‏ 
 آن‌ها می‌توانند برای شما « مثل پناه‌گاهی از باد و پوششی از طوفان » باشند .‏ —‏ اِشَعْیا ۳۲ :‏ ۲ .‏ 
 زبان سرکش را می‌توانید مهار کنید 
 ‏ در رومیان ۷ :‏ ۱۸ -‏ ۲۳ چه کشمکش و نبرد درونی توصیف شده است ؟‏ 
 مهار کردن زبان نبردی بسیار سخت است .‏ 
 کنترل کردن رفتار و اَعمالمان نیز آسان‌تر نیست .‏ 
 پولُس رسول این کشمکش و نبرد درونی را چنین توصیف کرده است :‏ « می‌دانم که در من یعنی در جسدم هیچ نیکویی ساکن نیست ،‏ زیرا که اراده در من حاضر است اما صورت نیکو کردن نی .‏ 
 زیرا آن نیکویی را که می‌خواهم نمی‌کنم ،‏ بلکه بدی را که نمی‌خواهم می‌کنم .‏ 
 پس چون آنچه را نمی‌خواهم می‌کنم ،‏ من دیگر فاعل [ عمل‌کنندهٔ ] آن نیستم بلکه گناه که در من ساکن است .‏ » 
 از آنجا که « شریعت گناه که در اعضای » ما فعال است ،‏ گرایش و تمایل نَفْسانی ما را وادار می‌کند از زبانمان و اعضای دیگر بدنمان به طرز نادرست و ناخوشایند استفاده کنیم .‏ 
 (‏ رومیان ۷ :‏ ۱۸ -‏ ۲۳‏ )‏ ولی باید با این گرایشات نَفْسانی به نبرد برخیزیم و با کمک خدا پیروز خواهیم شد .‏ 
 ۱۹ ،‏ ۲۰ .‏ 
 الگوی عیسی چگونه می‌تواند به زنان و شوهران در مهار کردن زبان خود کمک کند ؟‏ 
 وقتی رابطهٔ زناشویی دو همسر پر از محبت و عشق و احترام باشد ،‏ دیگر جایی برای سخنان دردآور و نیشدار وجود نخواهد داشت .‏ 
 به عیسی فکر کنیم .‏ 
 او هرگز با شاگردانش با تندی و خشونت صحبت نکرد .‏ 
 در آخرین شب عیسی ،‏ شاگردانش با هم مشاجره می‌کردند که کدام یک از آن‌ها بزرگ‌تر می‌باشد .‏ 
 حتی در آن موقعیت عیسی آن‌ها را سرزنش نکرد و به آن‌ها تشر نزد .‏ 
 (‏ لوقا ۲۲ :‏ ۲۴ -‏ ۲۷‏ )‏ کتاب مقدّس این طور نصیحت می‌کند :‏ « ای شوهران زنان خود را محبت نمایید ،‏ چنانکه مسیح هم کلیسا را محبت نمود و خویشتن را برای آن داد .‏ » —‏ اَفَسُسیان ۵ :‏ ۲۵‏ .‏ 
 به زنان چطور ؟‏ 
 به زنان نیز این طور نصیحت داده شده است :‏ « زن شوهر خود را باید احترام نمود .‏ » 
 (‏ اَفَسُسیان ۵ :‏ ۳۳‏ )‏ آیا زنی که برای شوهرش احترام قائل است داد و فریاد کرده ،‏ بدوبیراه می‌گوید ؟‏ 
 پولُس نوشت :‏ « می‌خواهم شما بدانید که سر هر مرد ،‏ مسیح است و سر زن ،‏ مرد و سر مسیح ،‏ خدا .‏ » 
 (‏ ۱قُرِنتیان ۱۱ :‏ ۳‏ )‏ بنابراین ،‏ زن باید مطیع سر خود یعنی شوهرش باشد همان طور که عیسی نیز مطیع سر خود یعنی یَهُوَه است .‏ 
 (‏ کُولُسیان ۳ :‏ ۱۸‏ )‏ هیچ انسان ناکاملی نمی‌تواند کاملاً از الگوی عیسی تقلید کند .‏ 
 ولی اگر زن و شوهر بکوشند « در اثر قدم‌های وی » گام بردارند آنگاه می‌توانند زبان خود را مهار کنند .‏ —‏ ۱پِطْرُس ۲ :‏ ۲۱‏ .‏ 
 چه آموختید ؟‏ 
 ‏ • زبان سرکش چه صدمه‌ای به زندگی زناشویی می‌زند ؟‏ 
 ‏ • چرا مهار کردن زبان سخت است ؟‏ 
 ‏ • چگونه می‌توانیم مواظب حرف زدنمان باشیم ؟‏ 
 ‏ • اگر دچار مسائل زناشویی شدید چه باید بکنید ؟‏ 
 ‏ [ تصویر در صفحهٔ ۸ ]‏ 
 پیران جماعت می‌توانند با کتاب مقدّس به شما کمک کنند 
 آیا اموری را که یَهُوَه مقدّس خوانده است مقدّس می‌دانید ؟‏ 
 ‏ « مواظب باشید .‏ .‏ .‏ 
 کسی گرفتار زنا و بی‌عفتی نشود و یا در مورد امور الٰهی لاقید نگردد .‏ » —‏ عبرانیان ۱۲ :‏ ۱۵ ،‏ ۱۶‏ ،‏ ترجمهٔ تفسیری .‏ 
 ‏ خادمان خدا از چه روحیه‌ای اجتناب می‌کنند ؟‏ 
 آنچه در گذشته برای مردم جوامع بشری مقدّس و الٰهی شمرده می‌شد ،‏ امروزه تقدّس خود را از دست داده است .‏ 
 جامعه‌شناسی فرانسوی به نام اِدگار مُرین در این خصوص می‌گوید :‏ « تمام ستون‌هایی که روزگاری بنای اصول اخلاق و رفتار جامعه بر آن استوار بود فرو ریخته‌اند .‏ 
 جامعه دیگر نه برای خدا ارج و منزلتی قائل است و نه برای چیزهایی مثل طبیعت ،‏ وطن ،‏ تاریخ و خرد .‏ .‏ .‏ .‏ 
 امروزه هر کس در این بازار مکّاره ارزشی را برمی‌گزیند و آن را ملاک اَعمال خود قرار می‌دهد .‏ » 
 کتاب مقدّس این روحیهٔ خودرأی مردمان زمان ما را « روح این جهان » خوانده است .‏ 
 (‏ ۱قُرِنتیان ۲ :‏ ۱۲ ؛‏ اَفَسُسیان ۲ :‏ ۲‏ )‏ البته ،‏ کسانی نیز هستند که چنین روحیه‌ای از خود نشان نمی‌دهند .‏ 
 آنان خود را تمام و کمال به یَهُوَه وقف کرده‌اند و مطیع حکمرانی این حاکمِ برحقِ عالَمند .‏ 
 (‏ رومیان ۱۲ :‏ ۱ ،‏ ۲‏ )‏ این خادمان خدا به خوبی پی برده‌اند که انسانِ خداپرست باید آنچه را که یَهُوَه مقدّس می‌شمارد مقدّس بداند .‏ 
 چه چیزهایی باید در زندگی خادم خدا مقدّس شمرده شود ؟‏ 
 در این مقاله به پنج مورد اشاره خواهیم نمود و در مقاله بعدی به مقدّس بودن جلسات مسیحی خواهیم پرداخت .‏ 
 حال ببینیم « مقدّس » به چه مفهوم است ؟‏ 
 ۲ ،‏ ۳ .‏ 
 الف )‏ کتاب مقدّس در مورد تقدّس یَهُوَه چه می‌گوید ؟‏ 
 ب )‏ چگونه می‌توانیم نام یَهُوَه را مقدّس بشماریم ؟‏ 
 واژهٔ « مقدّس » در متون عبری کتاب مقدّس مفهوم جداشده را تداعی می‌کند .‏ 
 در خداپرستی اموری « مقدّس » خوانده می‌شود که برای کاربردی غیرمعمول کنار گذاشته شده باشد .‏ 
 یَهُوَه به معنای واقعی کلمه مقدّس است .‏ 
 او در کتاب مقدّس « قدّوس » یعنی بسیار مقدّس خوانده شده است .‏ 
 (‏ امثال ۹ :‏ ۱۰ ؛‏ ۳۰ :‏ ۳ )‏ در اسرائیل باستان روی صفحه‌ای از جنس طلا در مقابل عمامهٔ کاهن اعظم این کلام مرقوم شده بود :‏ « قدّوسیت برای یَهُوَه .‏ » 
 (‏ خروج ۲۸ :‏ ۳۶ ،‏ ۳۷ )‏ همچنین کتاب اِشَعْیا از کرّوبیان و سرافینی سخن به میان آورده است که بر فراز تخت یَهُوَه ندا می‌کنند :‏ « قدّوس قدّوس قدّوس یَهُوَه .‏ » 
 (‏ اِشَعْیا ۶ :‏ ۲ ،‏ ۳ ؛‏ مکاشفه ۴ :‏ ۶ -‏ ۸‏ )‏ تکرار واژه قدّوس بیانگر تقدّس و خلوص و پاکی یَهُوَه در حد اعلای آن است .‏ 
 در واقع یَهُوَه سرچشمهٔ تمام امور مقدّس است .‏ 
 نام یَهُوَه نیز مقدّس است .‏ 
 مزمورنویس می‌گوید :‏ « نام تو را حمد بگویند که چه مهیب و عظیم و مقدّس است .‏ » 
 (‏ مزمور ۹۹ :‏ ۳ ،‏ د ج ‏ )‏ عیسی به شاگردانش گفت که چنین دعا کنند :‏ « ای پدر ما که در آسمانی ،‏ نام تو مقدّس باد .‏ » 
 (‏ متّیٰ ۶ :‏ ۹‏ )‏ مریم ،‏ مادر عیسی در مورد یَهُوَه گفت :‏ ‹ جان من یَهُوَه را تمجید می‌کند ،‏ .‏ .‏ .‏ 
 آن قادر ،‏ به من کارهای عظیم کرده و نام او قدّوس است .‏ › 
 (‏ لوقا ۱ :‏ ۴۶ ،‏ ۴۹‏ )‏ ما خادمان یَهُوَه نام او را مقدّس می‌دانیم و از کارهایی که ممکن است خدشه‌ای به نام او وارد آورد پرهیز می‌کنیم .‏ 
 به علاوه ،‏ ما آنچه را یَهُوَه مقدّس می‌خواند مقدّس می‌شماریم .‏ —‏ عاموس ۵ :‏ ۱۴ ،‏ ۱۵ .‏ 
 لزوم احترام عمیق به عیسی 
 ‏ چرا کتاب مقدّس عیسی را مقدّس خوانده است ؟‏ 
 یَهُوَه که خود قدّوس است ،‏ عیسی « پسر یگانهٔ » خود را نیز مقدّس آفرید .‏ 
 (‏ یوحنّا ۱ :‏ ۱۴ ؛‏ کُولُسیان ۱ :‏ ۱۵ ؛‏ عبرانیان ۱ :‏ ۱ -‏ ۳‏ )‏ به همین دلیل عیسی « قدّوس خدا » خوانده شده است .‏ 
 (‏ یوحنّا ۶ :‏ ۶۹‏ ،‏ ترجمهٔ هزارهٔ نو ‏ )‏ حتی زمانی که حیات او از آسمان به رحم مریم انتقال یافت از تقدّس آن کاسته نشد ،‏ زیرا مریم تا زمان تولّد عیسی تحت پوشش روح مقدّس یَهُوَه قرار داشت .‏ 
 فرشته‌ای به او گفته بود :‏ « روح‌القدس بر تو خواهد آمد .‏ .‏ .‏ 
 از آن جهت ،‏ آن مولود ،‏ مقدّس .‏ .‏ .‏ 
 خواهد شد .‏ » 
 (‏ لوقا ۱ :‏ ۳۵‏ )‏ مسیحیان اورشلیم در دعای خود دو بار از عیسی به عنوان « بندهٔ قدّوس » یَهُوَه یاد کردند .‏ —‏ اَعمال ۴ :‏ ۲۷ ،‏ ۳۰‏ .‏ 
 ‏ عیسی چه وظیفهٔ مقدّسی را بر روی زمین به انجام رساند ،‏ و چرا خون عیسی مقدّس شمرده می‌شود ؟‏ 
 عیسی بر روی زمین می‌بایست وظیفه‌ای مقدّس را به انجام می‌رساند .‏ 
 در سال ۲۹ م .‏ 
 عیسی به عنوان کاهن اعظمِ معبد عظیم یَهُوَه مسح شد .‏ 
 (‏ لوقا ۳ :‏ ۲۱ ،‏ ۲۲ ؛‏ عبرانیان ۷ :‏ ۲۶ ؛‏ ۸ :‏ ۱ ،‏ ۲‏ )‏ بعد از آن می‌بایست خود را به صورت قربانی می‌گذراند تا ارزش خونش انسان گناهکار را از محکومیت به مرگ ابدی برهاند .‏ 
 (‏ متّیٰ ۲۰ :‏ ۲۸ ؛‏ عبرانیان ۹ :‏ ۱۴‏ )‏ به همین دلیل خون عیسی نیز مقدّس و « گران‌بها » می‌باشد .‏ —‏ ۱پِطْرُس ۱ :‏ ۱۹‏ .‏ 
 ‏ ما باید چه دیدگاهی نسبت به عیسی مسیح داشته باشیم ،‏ چرا ؟‏ 
 پولُس رسول در مورد ارزش و احترامی که می‌باید برای پادشاه و کاهن اعظم خود عیسی مسیح قائل باشیم نوشت :‏ « خدا نیز او را به غایت سرافراز کرد و نامی برتر از همهٔ نام‌ها بدو بخشید ،‏ تا به نام عیسی هر زانویی خم شود ،‏ در آسمان ،‏ بر زمین و در زیر زمین ،‏ و هر زبانی اقرار کند که عیسی مسیحْ ‹ خداوند › است ،‏ برای جلال خدای پدر .‏ » 
 (‏ فیلِپّیان ۲ :‏ ۹ -‏ ۱۱‏ )‏ اگر می‌خواهیم آنچه را یَهُوَه مقدّس خوانده است مقدّس بشماریم باید با جان و دل مطیع کسی باشیم که او به عنوان رهبر ،‏ پادشاه و سرپرست جماعت مسیحی قرار داده است .‏ —‏ متّیٰ ۲۳ :‏ ۱۰ ؛‏ کُولُسیان ۱ :‏ ۱۸‏ .‏ 
 ‏ کسی که مطیع عیسی است می‌باید مطیع چه کسان دیگری نیز باشد ؟‏ 
 ما زمانی می‌توانیم بگوییم واقعاً مطیع عیسی هستیم که مطیع سرپرستانی باشیم که او برای فعالیت‌های مسیحی برمی‌گزیند .‏ 
 وظایف مسح‌شدگانی که هیئت اداره‌کننده را تشکیل می‌دهند و همچنین وظایف سرپرستانی که این هیئت برای دفاتر بیت‌ئیل و برای ناحیه‌ها ،‏ حوزه‌ها و جماعات برمی‌گزینند مقدّس شمرده می‌شود .‏ 
 ما باید برای این سازماندهی احترام قائل شویم .‏ —‏ عبرانیان ۱۳ :‏ ۷ ،‏ ۱۷‏ .‏ 
 مردمی مقدّس 
 ۸ ،‏ ۹ .‏ 
 الف )‏ چرا قوم اسرائیل مقدّس بود ؟‏ 
 ب )‏ یَهُوَه چگونه اهمیت امور مقدّس را برای اسرائیلیان مشخص کرد ؟‏ 
 یَهُوَه با اسرائیلیان عهدی بست .‏ 
 این عهد قوم اسرائیل را در موقعیتی ویژه قرار داد و آنان را از قوم‌های دیگر مجزا ساخت یا به عبارت دیگر مقدّس منظور داشت .‏ 
 یَهُوَه خود به آنان گفت :‏ ‹ برای من مقدّس باشید زیرا که من یَهُوَه قدّوس هستم ،‏ و شما را از امّت‌ها متمایز کرده‌ام تا از آن من باشید .‏ › —‏ لاویان ۱۹ :‏ ۲ ؛‏ ۲۰ :‏ ۲۶ .‏ 
 یَهُوَه از همان آغاز ،‏ اصل تقدّس را برای قوم اسرائیل روشن ساخت .‏ 
 یَهُوَه اسرائیلیان را از نزدیک شدن به کوه سینا اکیداً منع کرد و کسی که چنین می‌کرد کشته می‌شد .‏ 
 دلیل آن این بود که ده فرمان از آنجا نازل شده بود .‏ 
 در واقع ،‏ یَهُوَه کوه سینا را مقدّس منظور داشته بود .‏ 
 (‏ خروج ۱۹ :‏ ۱۲ ،‏ ۲۳ )‏ همچنین کهانت ،‏ خیمهٔ عبادت و اثاث داخل خیمه همگی مقدّس محسوب می‌شدند .‏ 
 (‏ خروج ۳۰ :‏ ۲۶ -‏ ۳۰ )‏ آیا اصل تقدّس در مورد جماعت مسیحی نیز صدق می‌کند ؟‏ 
 ۱۰ ،‏ ۱۱ .‏ 
 چرا جماعت مسیحیان مسح‌شده را باید مقدّس شمرد ،‏ این مطلب چه تأثیری بر « گوسفندان دیگر » عیسی دارد ؟‏ 
 مسیحیان مسح‌شده نیز در نظر یَهُوَه مقدّس شمرده می‌شوند .‏ 
 (‏ ۱قُرِنتیان ۱ :‏ ۲‏ )‏ کل جماعت مسیحیان مسح‌شده روی زمین در هر مقطع تاریخ به یک هیکل یا معبدِ مقدّس تشبیه شده است .‏ 
 البته این معبد ،‏ معبد روحانی و عظیم یَهُوَه نیست .‏ 
 ولی یَهُوَه می‌گوید با روح خود در آن ساکن خواهد بود .‏ 
 پولُس رسول نوشت :‏ « در او [ عیسی مسیح ] تمامی این بنا به هم می‌پیوندد و به صورت معبدی مقدّس در خداوند برپا می‌شود .‏ 
 و در او شما نیز با هم بنا می‌شوید تا به صورت مسکنی درآیید که خدا به واسطهٔ روحش در آن ساکن است .‏ » —‏ اَفَسُسیان ۲ :‏ ۲۱ ،‏ ۲۲‏ ،‏ ھ ن ؛‏ ۱پِطْرُس ۲ :‏ ۵ ،‏ ۹‏ .‏ 
 پولُس همچنین به مسیحیان مسح‌شده نوشت :‏ « آیا نمی‌دانید که هیکل [ معبد ] خدا هستید و روح خدا در شما ساکن است ؟‏ .‏ .‏ .‏ 
 هیکل [ معبد ] خدا مقدّس است و شما آن هستید .‏ » 
 (‏ ۱قُرِنتیان ۳ :‏ ۱۶ ،‏ ۱۷‏ )‏ یَهُوَه با روح مقدّس خود در میان مسح‌شدگان ساکن است و ‹ در میانشان راه می‌رود .‏ › 
 (‏ ۲قُرِنتیان ۶ :‏ ۱۶‏ )‏ به این مفهوم که یَهُوَه همواره این « غلامِ » امین خود را راهنمایی می‌کند .‏ 
 (‏ متّیٰ ۲۴ :‏ ۴۵ -‏ ۴۷‏ )‏ « گوسفندان دیگرِ » عیسی نیز این را سعادت بزرگی می‌دانند که با مسح‌شدگان که ‹ معبد › خدا خوانده شده‌اند همکاری کنند .‏ —‏ یوحنّا ۱۰ :‏ ۱۶ ؛‏ متّیٰ ۲۵ :‏ ۳۷ -‏ ۴۰‏ .‏ 
 امور مقدّس در زندگی مسیحیان 
 ‏ چه اموری در زندگی مسیحیان مقدّس شمرده می‌شود ،‏ و چرا ؟‏ 
 امور بسیاری هستند که در زندگی مسیحیان مسح‌شده و یاران ایشان مقدّس شمرده می‌شود .‏ 
 یکی از این امور رابطهٔ دوستی ایشان با یَهُوَه خداست .‏ 
 (‏ ۱تواریخ ۲۸ :‏ ۹ ؛‏ مزمور ۳۶ :‏ ۷ )‏ این پیوند دوستی آنقدر برای ما باارزش است که نمی‌خواهیم هیچ امری یا هیچ شخصی آن سست کند یا بگسلد .‏ 
 (‏ ۲تواریخ ۱۵ :‏ ۲ ؛‏ یعقوب ۴ :‏ ۷ ،‏ ۸‏ )‏ دعا نقش بسیار مهمی در استوار نگاه داشتن این پیوند دوستی ایفا می‌کند .‏ 
 دعا به قدری برای دانیال نبی با ارزش و مقدّس بود که حاضر شد حتی جانش را در راه آن به خطر بیندازد .‏ 
 (‏ دانیال ۶ :‏ ۸ -‏ ۱۲ )‏ کتاب مقدّس « دعاهای مقدّسین » یعنی مسح‌شدگان را به بخوری تشبیه کرده است که در زمان قدیم به منظور پرستش یَهُوَه در معبد سوزانده می‌شد .‏ 
 (‏ مکاشفه ۵ :‏ ۸ ؛‏ ۸ :‏ ۳ ،‏ ۴ ؛‏ لاویان ۱۶ :‏ ۱۲ ،‏ ۱۳ )‏ این تشبیه به خوبی مقدّس بودن دعا را مشخص می‌کند .‏ 
 به راستی که چه موهبت بزرگی داریم که می‌توانیم با سلطان عالَم صحبت کنیم !‏ 
 پس چقدر مهم است که دعا را جزو امور مقدّس زندگی خود بدانیم .‏ 
 ‏ چه نیرویی مقدّس خوانده شده است ،‏ و برای این که در زندگی ما عمل کند چه کار باید بکنیم ؟‏ 
 در زندگی مسیحیان مسح‌شده و یاران ایشان نیرویی در حال فعالیت است که هیچ شکی در تقدّس آن وجود ندارد .‏ 
 این نیرو همان روح‌القدس یا نیروی فعال یَهُوَه خداست .‏ 
 از آنجایی که خدای مقدّسمان این نیرو را همواره در راه انجام ارادهٔ خود به کار می‌گیرد ،‏ روح مقدّس خوانده می‌شود .‏ 
 (‏ یوحنّا ۱۴ :‏ ۲۶ ؛‏ رومیان ۱ :‏ ۴‏ )‏ یَهُوَه با روح مقدّس خود به خادمانش نیروی لازم را برای بشارت دادن می‌دهد .‏ 
 (‏ اَعمال ۱ :‏ ۸ ؛‏ ۴ :‏ ۳۱‏ )‏ او روحش را تنها به « مطیعان » خود می‌دهد ؛‏ یعنی کسانی که ‹ به روح رفتار می‌کنند › و بردهٔ امیال نَفْسانی خود نیستند .‏ 
 (‏ اَعمال ۵ :‏ ۳۲ ؛‏ غَلاطیان ۵ :‏ ۱۶ ،‏ ۲۵ ؛‏ رومیان ۸ :‏ ۵ -‏ ۸‏ )‏ این نیروی عظیم به فرد مسیحی توانایی می‌دهد که خصوصیاتی نیکو را که « ثمرهٔ روح » است در خود پرورش دهد و زندگی‌ای مقدّس و رفتاری خداپسندانه اختیار کند .‏ 
 (‏ غَلاطیان ۵ :‏ ۲۲ ،‏ ۲۳ ؛‏ ۲پِطْرُس ۳ :‏ ۱۱‏ )‏ کسی که روح‌القدس را مقدّس می‌شمارد دست به کاری نمی‌زند که روح یَهُوَه را محزون سازد ؛‏ یعنی مانع فعالیت آن شود .‏ —‏ اَفَسُسیان ۴ :‏ ۳۰‏ .‏ 
 ‏ مسح‌شدگان چه مأموریت مقدّسی را انجام می‌دهند ،‏ و چگونه این موهبت را با گوسفندان دیگر عیسی نیز شریک شده‌اند ؟‏ 
 به علاوه ما از این سعادت بزرگ برخورداریم که نام مقدّس یَهُوَه را بر خود داریم .‏ 
 (‏ اِشَعْیا ۴۳ :‏ ۱۰ -‏ ۱۲ ،‏ ۱۵ )‏ یَهُوَه مسیحیان مسح‌شده را لایق دانسته است که ‹ خادمان عهد جدید › او باشند .‏ 
 (‏ ۲قُرِنتیان ۳ :‏ ۵ ،‏ ۶‏ )‏ به این مفهوم که مأموریت دارند که مژدهٔ حکومت خدا را به جهانیان برسانند و از میان مردم همهٔ ملل جهان ‹ شاگرد بسازند .‏ › 
 (‏ متّیٰ ۲۴ :‏ ۱۴ ؛‏ ۲۸ :‏ ۱۹ ،‏ ۲۰‏ )‏ آنان با وفاداری این مأموریت را انجام می‌دهند .‏ 
 در نتیجه میلیون‌ها نفر با آغوش باز دعوت ایشان را پذیرفته و می‌گویند :‏ « همراه شما می‌آییم زیرا شنیده‌ایم که خدا با شما است .‏ » 
 (‏ زَکَرِیّا ۸ :‏ ۲۳ )‏ این همراهان وفادار به مفهوم نبوی ،‏ همچون باغبانان زمین‌های « خدّام خدا » یعنی برادران مسح‌شده خود را شخم می‌زنند و به تاکستان‌های ایشان رسیدگی می‌کنند ؛‏ به این معنی که گوسفندان دیگر عیسی به آنان در انجام خدمت مقدّسشان کمک می‌کنند .‏ —‏ اِشَعْیا ۶۱ :‏ ۵ ،‏ ۶ .‏ 
 ‏ پولُس رسول چه خدمتی را مقدّس شمرد ،‏ و چرا ما نیز آن را مقدّس می‌دانیم ؟‏ 
 پولُس رسول موعظه را خدمتی مقدّس می‌دانست .‏ 
 او خود را « خادم عیسی مسیح » خواند و اشاره نمود که با این « خدمت مقدّس » مژدهٔ پادشاهی خدا را به مردم ملل دیگر اعلام می‌نماید .‏ 
 (‏ رومیان ۱۵ :‏ ۱۶‏ ،‏ د ج ‏ )‏ پولُس در رساله‌ای به مسیحیان قُرِنتُس ،‏ موعظه کردن را گنجی ذی‌قیمت خواند .‏ 
 (‏ ۲قُرِنتیان ۴ :‏ ۱ ،‏ ۷‏ )‏ از طریق این فعالیت پرارزش است که « کلام مقدّس » خدا به گوش همگان می‌رسد .‏ 
 (‏ ۱پِطْرُس ۴ :‏ ۱۱‏ ،‏ د ج ‏ )‏ ما چه مسح‌شده باشیم ،‏ چه نباشیم موعظه را موهبتی بزرگ می‌دانیم .‏ 
 ‏ « قدّوسیت را در خداترسی به کمال رسانیم »‏ 
 ‏ چه پندی به ما کمک می‌کند که « در امور الٰهی لاقید » نگردیم ؟‏ 
 پولُس رسول به هم‌ایمانان خود تأکید کرد که مراقب باشند « در امور الٰهی لاقید » نگردند .‏ 
 همچنین به آنان چنین توصیه کرد :‏ « زندگی مقدّس داشته باشید .‏ .‏ .‏ .‏ 
 دقت کنید تلخی در میان شما ریشه ندواند ،‏ زیرا باعث اضطراب شده ،‏ به زندگی روحانی بسیاری لطمه خواهد زد .‏ » 
 (‏ عبرانیان ۱۲ :‏ ۱۴ -‏ ۱۶‏ ،‏ تفس ‏ )‏ « تلخی » در این آیه به معدود افرادی در جماعت مسیحی اشاره دارد که از امور جماعت ایراد می‌گیرند .‏ 
 شاید این افراد بر این اعتقاد باشند که یَهُوَه چندان به تقدّس ازدواج یا حفظ پاکی اخلاق اهمیت نمی‌دهد .‏ 
 (‏ ۱تَسّالونیکیان ۴ :‏ ۳ -‏ ۷ ؛‏ عبرانیان ۱۳ :‏ ۴‏ )‏ یا چه بسا عقاید و « یاوه‌گویی‌های حرامِ » مرتدان را که ‹ از حقیقت برگشته‌اند › ترویج می‌دهند .‏ —‏ ۲تیموتاؤس ۲ :‏ ۱۶ -‏ ۱۸‏ .‏ 
 ‏ چرا مسیحیان مسح‌شده نیاز به تلاش مستمر دارند تا اموری را که یَهُوَه مقدّس می‌شمارد مقدّس بدانند ؟‏ 
 پولُس رسول به برادران مسح‌شدهٔ خود گفت :‏ « ای عزیزان ،‏ .‏ .‏ .‏ 
 خویشتن را از هر نجاست جسم و روح طاهر بسازیم و قدّوسیت را در خداترسی به کمال رسانیم .‏ » 
 (‏ ۲قُرِنتیان ۷ :‏ ۱‏ )‏ این آیه نشان می‌دهد که آن گروه از مسیحیانی که در ‹ دعوت سماوی شریکند › باید همواره اموری را که یَهُوَه مقدّس می‌شمارد مقدّس بدانند .‏ 
 (‏ عبرانیان ۳ :‏ ۱‏ )‏ پِطْرُس رسول نیز برادران مسح‌شدهٔ خود را چنین ترغیب کرد :‏ « مثل فرزندانی که مطیع خدا هستند نگذارید آن تمایلات نَفْسانی که به دوران جهالت گذشته شما مربوط است زندگی شما را تحت تأثیر قرار دهند ،‏ بلکه چنانکه خدایی که شما را خوانده است پاک است شما نیز در تمام رفتارتان پاک باشید .‏ » —‏ ۱پِطْرُس ۱ :‏ ۱۴ ،‏ ۱۵‏ ،‏ انجیل شریف .‏ 
 ۱۸ ،‏ ۱۹ .‏ 
 الف )‏ چگونه « گروه عظیم » نشان می‌دهند که اموری را که یَهُوَه مقدّس می‌شمارد مقدّس می‌دانند ؟‏ 
 ب )‏ در مقالهٔ بعدی چه امر مقدّس دیگری را مورد بررسی قرار خواهیم داد ؟‏ 
 حال در مورد « گروه عظیم » یعنی مسیحیانی که از « عذاب سخت » بیرون خواهند آمد چه می‌توان گفت ؟‏ 
 آنان نیز باید اموری را که یَهُوَه مقدّس خوانده است مقدّس بدانند .‏ 
 کتاب مکاشفه در مورد آنان می‌گوید که در صحن زمینی معبد روحانی یَهُوَه برای خدا ‹ خدمتی مقدّس › انجام می‌دهند .‏ 
 آنان به ارزش خونی که عیسی برای گناهان آنان پرداخت به خوبی واقفند و به زبان سمبولیک « لباس خود را به خون برّه شست و شو کرده ،‏ سفید نموده‌اند .‏ » 
 (‏ مکاشفه ۷ :‏ ۹ ،‏ ۱۴ ،‏ ۱۵‏ )‏ درست است که خون مسیح آنان را پاک ساخته است ولی این مسئولیت را نیز بر دوش ایشان گذاشته است که ‹ خویشتن را از هر نجاست جسم و روح طاهر بسازند .‏ ›‏ 
 یکی از مهم‌ترین امور زندگی مسح‌شدگان و یاران ایشان حضور مرتب در جلسات مسیحی و مطالعهٔ کلام خداست .‏ 
 یَهُوَه این جلسات را مقدّس می‌داند .‏ 
 سؤال اینجاست که چرا ما نیز باید جلسات مسیحی را مقدّس بشماریم ؟‏ 
 این مطلب را در مقالهٔ بعدی مورد بررسی قرار خواهیم داد .‏ 
 مرور 
 ‏ • خادمان یَهُوَه از چه نگرش دنیوی‌ای پرهیز می‌کنند ؟‏ 
 ‏ • چرا می‌توان گفت که یَهُوَه سرچشمهٔ تمام امور مقدّس است ؟‏ 
 ‏ • چگونه می‌توانیم نشان دهیم که عیسی را مقدّس می‌دانیم ؟‏ 
 ‏ • چه اموری را باید در زندگی مقدّس بشماریم ؟‏ 
 ‏ [ تصویر در صفحهٔ ۲۳ ]‏ 
 در اسرائیل باستان کهانت ،‏ خیمهٔ عبادت و تمام اثاثیهٔ آن مقدّس محسوب می‌شد 
 ‏ [ تصویر در صفحهٔ ۲۴ ]‏ 
 گروه مسیحیان مسح‌شده روی زمین معبدی مقدّس را تشکیل می‌دهند 
 ‏ [ تصاویر در صفحهٔ ۲۵ ]‏ 
 دعا و موعظه موهباتی مقدّس به حساب می‌آیند 
 جلسات مسیحی را مقدّس بشماریم 
 ‏ « ایشان را به کوه قدس خود خواهم آورد و ایشان را در خانهٔ عبادت خود شادمان خواهم ساخت .‏ » —‏ اِشَعْیا ۵۶ :‏ ۷ .‏ 
 ‏ چگونه کتاب مقدّس بر اهمیت گردهمایی‌های قوم خدا تأکید کرده است ؟‏ 
 یَهُوَه مسیحیان مسح‌شده و یاران ایشان را گرد هم آورده است تا در « کوه قدس خود » او را عبادت کنند .‏ 
 یَهُوَه به این ترتیب مردم خود را در « خانهٔ عبادت » خویش یا به عبارت دیگر معبد روحانی‌اش که « خانهٔ عبادت خود برای تمامی قوم‌ها » نام گرفته است مسرور و شادمان می‌سازد .‏ 
 (‏ اِشَعْیا ۵۶ :‏ ۷ ؛‏ مَرقُس ۱۱ :‏ ۱۷‏ )‏ این امر نشانگر این مطلب است که پرستش خدا مقدّس ،‏ پاک و رفیع است .‏ 
 کسی که برای جلسات مسیحی ،‏ مطالعهٔ کلام خدا و همچنین پرستش او ارزش قائل است نشان می‌دهد آنچه را یَهُوَه مقدّس خوانده مقدّس می‌شمارد .‏ 
 ‏ چه مطلبی نشان می‌دهد که یَهُوَه اماکنی را که برای پرستش برمی‌گزید مقدّس می‌شمرد ،‏ و عیسی چگونه این مطلب را نشان می‌داد ؟‏ 
 اسرائیلیان عهد باستان می‌بایست اماکنی را که یَهُوَه برای عبادت برمی‌گزید مقدّس می‌شمردند .‏ 
 خیمهٔ عبادت و همچنین تمام اسباب و لوازم داخل آن می‌بایست مسح و تقدیس می‌شد تا حقیقتاً « قدسِ اقداس » باشد .‏ 
 (‏ خروج ۳۰ :‏ ۲۶ -‏ ۲۹ )‏ نام‌های دو بخش خیمهٔ عبادت ،‏ یعنی « قدس » و « قدس‌الاقداس » کاملاً مؤید تقدّس این اماکن است .‏ 
 (‏ عبرانیان ۹ :‏ ۲ ،‏ ۳‏ )‏ بعدها معبد به جای خیمه برای عبادت قوم تعیین شد .‏ 
 اورشلیم نیز از آنجا که مرکز پرستش یَهُوَه بود ،‏ « شهر مقدّس » خوانده می‌شد .‏ 
 (‏ نَحَمِیا ۱۱ :‏ ۱ ؛‏ متّیٰ ۲۷ :‏ ۵۳‏ )‏ عیسی طی خدمت زمینی خویش همواره حرمت معبد را حفظ می‌کرد و از دیدن این که عده‌ای سودجو معبد را محل کسب و کار خود کرده بودند و یا مردم برای کوتاه کردن مسیر خود از صحن معبد می‌گذشتند ،‏ برآشفته می‌شد .‏ —‏ مَرقُس ۱۱ :‏ ۱۵ ،‏ ۱۶‏ .‏ 
 ‏ چه مطلبی نشانگر مقدّس بودن گردهمایی‌های اسرائیلیان باستان بود ؟‏ 
 اسرائیلیان به طور مرتب برای پرستش یَهُوَه و شنیدن احکام او گرد هم جمع می‌شدند .‏ 
 در این گردهمایی‌ها روزهای به خصوصی را « محفل‌های مقدّس » یا « جشن مقدّس » می‌خواندند .‏ 
 (‏ لاویان ۲۳ :‏ ۲ ،‏ ۳ ،‏ ۳۶ ،‏ ۳۷ )‏ در یکی از این گردهمایی‌ها در زمان عَزْرا و نَحَمِیا هنگامی که لاویان ‹ تورات را برای قوم تفسیر می‌کردند › مردم « چون کلام تورات را شنیدند گریستند .‏ » 
 لاویان مردم را آرام کردند و گفتند :‏ « امروز روز مقدّس است .‏ » 
 پس اسرائیلیان به مدت هفت روز با « شادی بسیار عظیمی » عید خیمه‌ها را برگزار کردند .‏ 
 همچنین « هر روز از روز اوّل تا روز آخر ،‏ کتاب تورات خدا را می‌خواندند و هفت روز عید را نگاه داشتند .‏ 
 و در روز هشتم ،‏ محفل مقدّس برحسب قانون برپا شد .‏ » 
 (‏ نَحَمِیا ۸ :‏ ۷ -‏ ۱۱ ،‏ ۱۷ ،‏ ۱۸ )‏ حاضران می‌بایست حرمت این محفل مقدّس را حفظ می‌کردند و توجه کامل به مطالبی که گفته می‌شد مبذول می‌داشتند .‏ 
 جلسات مسیحی نیز گردهمایی‌هایی مقدّس می‌باشند 
 ۴ ،‏ ۵ .‏ 
 چرا می‌توان گفت که جلسات مسیحی باید مقدّس شمرده شوند ؟‏ 
 البته ،‏ یَهُوَه امروزه دیگر روی زمین شهری را مقدّس منظور نداشته است و همچنین دیگر معبدی را مختص پرستش خود قرار نداده است .‏ 
 با این حال ،‏ نباید این موضوع را از نظر دور بداریم که جلساتی که برای پرستش یَهُوَه در نظر گرفته شده است گردهمایی‌هایی مقدّس می‌باشند .‏ 
 ما سه بار در هفته گرد هم جمع می‌شویم تا کلام خدا را بخوانیم و بررسی کنیم .‏ 
 در این جلسات است که آیات کتاب مقدّس برای ما باز می‌شوند تا ما نیز مانند مردم زمان نَحَمِیا ‹ آنچه را که می‌خوانیم بفهمیم .‏ › 
 (‏ نَحَمِیا ۸ :‏ ۸ )‏ تمام جلسات ما با دعا آغاز می‌شود و با دعا خاتمه می‌یابد و در اغلب این جلسات با خواندن سرود ،‏ یَهُوَه را ستایش می‌کنیم .‏ 
 (‏ مزمور ۲۶ :‏ ۱۲ )‏ جلسات بخشی از دیانت مسیحی ماست و لازم است نگرشمان به آن توأم با قدردانی و احترام باشد .‏ 
 وقتی خادمان یَهُوَه برای پرستش او و مطالعهٔ کلامش و برای معاشرت گرم با برادران خود گرد هم می‌آیند از برکات عظیم یَهُوَه برخوردار می‌شوند .‏ 
 و چنان که کتاب مقدّس می‌گوید با حضور در این گردهمایی‌هاست که ‹ خداوند برکت خود را › نصیب ایشان می‌گرداند .‏ 
 (‏ مزمور ۱۳۳ :‏ ۱ ،‏ ۳ )‏ نصیب بردن از این برکات مستلزم حضور مرتب در جلسات و توجه به برنامه‌های آن است .‏ 
 به علاوه ،‏ عیسی اظهار نمود :‏ « جایی که دو یا سه نفر به اسم من جمع شوند ،‏ آنجا در میان ایشان حاضرم .‏ » 
 اگرچه مضمون این بخش کتاب مقدّس در مورد جلساتی است که پیران مسیحی برای حل و فصل اختلافات میان اعضای جماعت برگزار می‌کنند ،‏ اما گردهمایی‌های مسیحی را نیز شامل می‌گردد .‏ 
 (‏ متّیٰ ۱۸ :‏ ۲۰‏ )‏ حال که مسیح از طریق روح مقدّس یَهُوَه در جلسات مسیحی حضور دارد مسلّماً می‌توانیم این جلسات را مقدّس بخوانیم .‏ 
 ‏ خادمان یَهُوَه می‌باید چه نگرشی نسبت به گردهمایی‌های بزرگ و کوچک مسیحی داشته باشند ؟‏ 
 البته ،‏ یَهُوَه در ساختمان‌های ساخت دست انسان ساکن نمی‌شود .‏ 
 با این حال ،‏ ساختمان‌هایی همچون سالن‌های ملکوت را برای پرستش پاک منظور داشته است .‏ 
 (‏ اَعمال ۷ :‏ ۴۸ ؛‏ ۱۷ :‏ ۲۴‏ )‏ ما در این سالن‌ها گرد هم می‌آییم تا کلام یَهُوَه را مطالعه کنیم ،‏ به او دعا کنیم و با خواندن سرود او را ستایش کنیم .‏ 
 گاهی نیز اماکنی همچون سالن‌های کنگره ،‏ تالارهای سخنرانی ،‏ نمایشگاه‌ها یا استادیوم‌های ورزشی به عنوان مکان پرستش و برای گردهمایی‌های مقدّسمان استفاده می‌شوند .‏ 
 ما می‌باید با رفتار پسندیده‌مان حرمت این گردهمایی‌ها را چه بزرگ و چه کوچک نگه داریم .‏ 
 چگونه می‌توانیم حرمت گردهمایی‌های مسیحی را نگه داریم ؟‏ 
 ‏ یکی از طرق مهمی که می‌توانیم حرمت گردهمایی‌های مسیحی را حفظ کنیم چیست ؟‏ 
 ما به طرق مختلف می‌توانیم حرمت گردهمایی‌های مسیحی را نگه داریم .‏ 
 یکی از این طرق حضور به موقع در جلسات است ؛‏ یعنی پیش از آغاز سرود .‏ 
 این سرودها اغلب به شکل نیایش و دعاست و حفظ حرمت آن ضروری می‌باشد .‏ 
 پولُس رسول با نقل مزمورِ ۲۲ که کلامی نبوی در مورد عیساست گفت :‏ « نام تو را به برادرانم اعلام خواهم کرد ؛‏ در میان جماعت تو را حمد خواهم خواند .‏ » 
 (‏ عبرانیان ۲ :‏ ۱۲‏ ،‏ انجیل شریف ‏ )‏ لذا ،‏ می‌باید مصمم باشیم که پیش از آن که مجری آغازِ برنامه سرود را اعلام کند روی صندلی خود نشسته باشیم و هنگام خواندن سرود به مفهوم آنچه می‌خوانیم توجه کنیم .‏ 
 چقدر شایسته است که ما نیز مانند مزمورنویس بگوییم :‏ ‏ « خداوند را به تمامی دل حمد خواهم گفت ،‏ در مجلس راستان و در جماعت .‏ » 
 (‏ مزمور ۱۱۱ :‏ ۱ )‏ آری ،‏ خواندن سرودها انگیزهٔ خوبی است تا به موقع در جلسه حاضر شویم و تا پایان جلسه بمانیم .‏ 
 ‏ چه نمونه‌ای در کتاب مقدّس نشان می‌دهد که هنگام دعا می‌باید به آنچه گفته می‌شود توجه کنیم ؟‏ 
 نکتهٔ دیگری که ارزش جلسات مسیحی را بالا می‌برد دعاهای گرمی است که از طرف جمع به پیشگاه یَهُوَه آورده می‌شود .‏ 
 مسیحیان قرن اوّل در اورشلیم در یکی از گردهمایی‌های خود به دلیل آزار و شکنجهٔ شدید « آواز خود را به یکدل به خدا بلند کرده » از یَهُوَه کمک خواستند .‏ 
 در نتیجه قدرت یافتند که « کلام خدا را به دلیری » موعظه کنند .‏ 
 (‏ اَعمال ۴ :‏ ۲۴ -‏ ۳۱‏ )‏ آیا می‌توانید تصوّر کنید که طی آن دعا کسی به موضوع دیگری فکر کرده باشد ؟‏ 
 مسلّماً خیر ،‏ آنان « به یکدل » دعا کردند .‏ 
 دعاهای عمومی در جلسات نیز می‌باید منعکس‌کنندهٔ احساسات کل حضار باشد و حضار نیز می‌باید با دقت به آنچه گفته می‌شود گوش دهند .‏ 
 ‏ چگونه می‌توانیم با طرز لباس پوشیدن و رفتارمان حرمت گردهمایی‌های مسیحی را نگاه داریم ؟‏ 
 ما همچنین می‌توانیم با نحوهٔ لباس پوشیدنمان حرمت گردهمایی‌های مقدّسمان را نگه داریم .‏ 
 لباس مناسب و موهای آراسته به قدر و منزلت جلسات می‌افزاید .‏ 
 پولُس رسول مسیحیان را چنین نصیحت کرد :‏ « آرزوی این دارم که مردان ،‏ دست‌های مقدّس را بدون غیظ و جدال برافراخته ،‏ در هر جا دعا کنند .‏ 
 و همچنین زنان خویشتن را بیارایند به لباس مزیّن به حیا و پرهیز نه به زلف‌ها و طلا و مروارید و رخت گرانبها ؛‏ بلکه چنانکه زنانی را می‌شاید که دعوی دینداری می‌کنند .‏ » 
 (‏ ۱تیموتاؤس ۲ :‏ ۸ -‏ ۱۰‏ )‏ در کنگره‌های بزرگی که در استادیوم‌های سرباز برگزار می‌شود لباسمان می‌باید مناسب آب و هوا و در ضمن موقر باشد .‏ 
 برای حفظ حرمت مجمع‌ها و کنگره‌ها می‌باید از خوردن غذا و یا جویدن آدامس در طول برنامه خودداری کنیم .‏ 
 ما با لباس مناسب و رفتار شایسته‌مان در واقع به یَهُوَه خدا ،‏ پرستش پاک او و همچنین به برادران و خواهرانمان احترام می‌گذاریم .‏ 
 رفتاری شایستهٔ خانهٔ خدا 
 ‏ پولُس رسول چطور نشان داد که باید در جلسات مسیحی رفتاری شایسته داشته باشیم ؟‏ 
 در اوّل قُرِنتیان باب ۱۴ پولُس رسول نصایح حکیمانه‌ای در خصوص چگونگی ادارهٔ جماعت مسیحی ارائه می‌دهد و در پایان می‌گوید :‏ « همه چیز به شایستگی و انتظام باشد .‏ » 
 (‏ ۱قُرِنتیان ۱۴ :‏ ۴۰‏ )‏ جلسات بخش مهمی از فعالیت‌های مسیحی ماست .‏ 
 لذا رفتارمان در آنجا می‌باید شایستهٔ خانهٔ خدا باشد .‏ 
 ۱۱ ،‏ ۱۲ .‏ 
 الف )‏ فرزندان خردسالمان چه مطلبی را باید در مورد جلسات مسیحی درک کنند ؟‏ 
 ب )‏ خردسالان چگونه می‌توانند در جلسات ایمان نوپای خود را به زبان آورند ؟‏ 
 به خصوص باید به فرزندان خردسالمان آموزش دهیم که طی جلسات آرام و مؤدب باشند .‏ 
 والدین مسیحی می‌باید به فرزندان خود توضیح دهند که سالن ملکوت و مکان مطالعهٔ کتاب در واقع جای پرستش یَهُوَه و آموختن کتاب مقدّس است ،‏ نه بازی کردن .‏ 
 سلیمان حکیم نوشت :‏ « وقتی وارد خانهٔ خدا می‌شوی ،‏ مواظب رفتارت باش .‏ .‏ .‏ .‏ 
 وقتی به آنجا می‌روی گوش‌های خود را باز کن تا چیزی یاد بگیری .‏ » 
 (‏ جامعه ۵ :‏ ۱ ،‏ ترجمهٔ تفسیری ‏ )‏ موسی به اسرائیلیان آموخت که با ‹ اطفالشان › در گردهمایی‌ها شرکت کنند .‏ 
 او گفت :‏ « قوم را .‏ .‏ .‏ 
 جمع کن تا بشنوند ،‏ و تعلیم یافته ،‏ از یَهُوَه خدای شما بترسند و به عمل نمودن جمیع سخنان این تورات هوشیار باشند .‏ 
 و تا پسران ایشان که ندانسته‌اند ،‏ بشنوند ،‏ و تعلیم یابند .‏ » —‏ تثنیه ۳۱ :‏ ۱۲ ،‏ ۱۳ .‏ 
 امروزه نیز نوجوانان به منظور شنیدن کلام خدا و تعلیم یافتن ،‏ همراه والدین خود به جلسات مسیحی می‌روند .‏ 
 کودکی که حداقل برخی مطالب پایه‌ای کتاب مقدّس را درک کرده است می‌تواند ایمان نوپای خود را در جلسه ابراز کند و به سؤالاتی که می‌فهمد پاسخ دهد .‏ 
 (‏ رومیان ۱۰ :‏ ۱۰‏ )‏ در آغاز شاید جواب خود را از روی مطالب داخل بند بخواند ،‏ ولی بعد از مدتی می‌تواند از کلمات خود استفاده کند .‏ 
 این کار برای وی هم بسیار مفید است ،‏ هم لذّت‌بخش .‏ 
 به علاوه ،‏ شنیدن این جواب‌های آنی از زبان کودکی خردسال دل ما را نیز به وجد می‌آورد .‏ 
 در صورت امکان خوب است که کودکان کتاب مقدّس خود ،‏ کتابچهٔ سرود و نشریهٔ مورد مطالعهٔ آن روز را همراه خود داشته باشند .‏ 
 به آنان باید آموخته شود که ارزش این نشریات را بدانند .‏ 
 همهٔ این‌ها باعث می‌شود که فرزندانمان به مقدّس بودن جلسات مسیحی پی ببرند .‏ 
 ‏ آرزوی ما برای کسانی که به جمع ما در جلسات جماعت می‌پیوندند چیست ؟‏ 
 جلسات جماعت نباید مثل مراسم کلیساها برگزار شود .‏ 
 آن جلسات اغلب یا خشک و بی‌روح است یا پر سروصدا مثل کنسرت‌های راک .‏ 
 جلسات مسیحی باید گرم و دلپذیر باشد ولی به حالتی در نیاید که حاضران تصوّر کنند به مهمانی آمده‌اند .‏ 
 ما برای پرستش یَهُوَه در جلسات مسیحی حضور می‌یابیم ،‏ لذا حفظ حرمت این جلسات ضروری می‌باشد .‏ 
 آرزوی ما این است که وقتی شخصی به جمع ما می‌پیوندد از دیدن رفتار نیکوی اعضای جماعت ،‏ رفتار پسندیدهٔ فرزندان آنان و دقتی که به برنامه‌ها نشان می‌دهند ،‏ بگوید :‏ ‹ حقیقتاً خدا در میان شما است .‏ › —‏ ۱قُرِنتیان ۱۴ :‏ ۲۵‏ .‏ 
 یکی از جنبه‌های مهم پرستش یَهُوَه 
 ۱۴ ،‏ ۱۵ .‏ 
 الف )‏ برای آن که ‹ در بارهٔ خانهٔ خدا غفلت ننماییم › چه باید بکنیم ؟‏ 
 ب )‏ چگونه می‌توانیم تحقق اِشَعْیا ۶۶ :‏ ۲۳ را حتی امروزه مشاهده کنیم ؟‏ 
 چنان که پیش از این اشاره کردیم یَهُوَه مردمش را جمع می‌کند تا در « خانهٔ عبادت خود » آنان را شاد سازد .‏ 
 (‏ اِشَعْیا ۵۶ :‏ ۷ )‏ نَحَمِیا ،‏ خادم وفادار خدا به یهودیان زمان خود یادآور شد که برای حفظ حرمت معبد لازم است مخارج آن را تأمین کنند .‏ 
 او آنان را ترغیب کرد که در خصوص ‹ خانهٔ خدا غفلت ننمایند .‏ › 
 (‏ نَحَمِیا ۱۳ :‏ ۱۱ )‏ به علاوه ،‏ رفتن به « خانهٔ عبادتِ » یَهُوَه دعوتی است از سوی او و ما نباید در قبول این دعوت الٰهی غفلت نماییم .‏ 
 اِشَعْیا در مورد اهمیت حضور مرتب در گردهمایی‌ها به منظور پرستش یَهُوَه نوشت :‏ ‏ « خداوند می‌گوید که از غرّهٔ ماه [ ماه نو ] تا غرّهٔ دیگر و از سَبَّت تا سَبَّت دیگر تمامی بشر خواهند آمد تا به حضور من سجده نمایند .‏ » 
 (‏ اِشَعْیا ۶۶ :‏ ۲۳ )‏ این مطلب امروزه هم حائز اهمیت است .‏ 
 اکنون نیز مسیحیان تمام هفته‌های ماه گرد هم می‌آیند تا یَهُوَه را پرستش کنند .‏ 
 از جنبه‌های مهم پرستش آنان می‌توان به حضور در جلسات و موعظه کردن اشاره کرد .‏ 
 آیا شما نیز به جمع کسانی پیوسته‌اید که اینچنین ‹ به حضور یَهُوَه سجده می‌کنند .‏ ›‏ 
 ‏ چرا می‌توان گفت که حضور مرتب در جلسات تا به ابد ادامه خواهد داشت ؟‏ 
 البته تحقق کامل اِشَعْیا ۶۶ :‏ ۲۳ در دنیای جدیدی که یَهُوَه وعده داده است خواهد بود .‏ 
 در آن زمان « تمامی بشر » به معنای واقعی هر ماه و هر هفته تا ابد به حضور یَهُوَه سجده و او را پرستش خواهند کرد .‏ 
 حال که می‌دانیم گردهمایی به جهت پرستش یَهُوَه تا به ابد جزء لاینفک زندگی ما خواهد بود آیا بهتر نیست از همین حالا حضور مرتب در گردهمایی‌های مقدّسمان را جزو برنامهٔ زندگی خود کنیم ؟‏ 
 ‏ چرا در این ایّام آخر به جلسات مسیحی نیاز داریم ؟‏ 
 همچنان که به پایان این نظام کهنه نزدیک‌تر می‌شویم می‌باید بیش از پیش مصمم گردیم که از حضور در جلسات مسیحی غفلت نورزیم .‏ 
 حفظ حرمت این جلسات حکم می‌کند که نگذاریم مشغلهٔ کاری ،‏ تکالیف مدرسه و یا تحصیلات شبانه ما را از حضور مرتب در جلسات و بودن با هم‌ایمانانمان باز دارد .‏ 
 ما به این جلسات نیاز داریم .‏ 
 ما از بودن با برادران و خواهرانمان قوّت‌قلب می‌گیریم ،‏ این فرصت را می‌یابیم تا یکدیگر را بهتر بشناسیم و آنان را به « اَعمال نیکو ترغیب » کنیم .‏ 
 ما به این جلسات نیاز داریم به ویژه چون روز عظیم یَهُوَه بسیار نزدیک است .‏ 
 (‏ عبرانیان ۱۰ :‏ ۲۴ ،‏ ۲۵‏ )‏ باشد که همواره با لباس مناسبمان ،‏ رفتار نیکوی‌مان و حضور مرتبمان در جلسات حرمت گردهمایی‌های مقدّس را حفظ کنیم .‏ 
 بدین ترتیب نشان می‌دهیم که آنچه را یَهُوَه مقدّس می‌خواند مقدّس می‌شماریم .‏ 
 سؤالاتی برای مرور 
 ‏ • چه مطلبی نشان می‌دهد که گردهمایی برای پرستش یَهُوَه مقدّس شمرده می‌شود ؟‏ 
 ‏ • چه جنبه‌هایی از جلسات مسیحی بیانگر مقدّس بودن آن‌هاست ؟‏ 
 ‏ • کودکان خردسال چگونه می‌توانند حرمت جلسات را حفظ کنند ؟‏ 
 ‏ • چرا بجاست که حضور مرتب در جلسات را جزو برنامهٔ زندگی خود کنیم ؟‏ 
 ‏ [ تصاویر در صفحهٔ ۲۸ ]‏ 
 گردهمایی برای پرستش یَهُوَه هر جا که برگزار شود مقدّس می‌باشد 
 ‏ [ تصویر در صفحهٔ ۳۱ ]‏ 
 ما فرزندان خردسالمان را برای شنیدن کلام خدا و تعلیم یافتن به جلسات می‌بریم 
 همواره خود را در محبت خدا حفظ کنید !‏ 
 ‏ ‹ اما شما ای حبیبان ،‏ خویشتن را در محبت خدا محفوظ دارید و منتظر حیات جاودانی باشید .‏ › —‏ یهودا ۲۰ ،‏ ۲۱‏ .‏ 
 ۱ ،‏ ۲ .‏ 
 چگونه می‌توان در محبت خدا ماند ؟‏ 
 یَهُوَه خدا به جهان بشر آنقدر محبت دارد که پسر یگانهٔ خود را داد تا هر که بر پسرش ایمان آورد ،‏ حیات جاودانی یابد .‏ 
 (‏ یوحنّا ۳ :‏ ۱۶‏ )‏ به راستی که محبتی والاتر از این نیست !‏ 
 اگر شما نیز یکی از عابدان یَهُوَه هستید به حتم آرزو دارید تا ابد از این محبت خدا بهره‌مند شوید .‏ 
 یهودا ،‏ یکی از شاگردان عیسی در قرن اوّل در نامه‌اش به جماعات مسیحی آن زمان آشکار کرد که چطور می‌توان همواره زیر چتر محبت خدا ماند .‏ 
 در آنجا می‌خوانیم :‏ « خود را به ایمان اقدس خود بنا کرده و در روح‌القدس عبادت نموده ،‏ خویشتن را در محبت خدا محفوظ دارید و منتظر رحمت خداوند ما عیسی مسیح برای حیات جاودانی بوده باشید .‏ » 
 (‏ یهودا ۲۰ ،‏ ۲۱‏ )‏ مطالعهٔ فردی کتاب مقدس و موعظهٔ مژدهٔ ملکوت خدا به شما کمک می‌کند که در « ایمان اقدس » یعنی تعالیم مسیحی بنا شوید .‏ 
 و نیز شکی نیست که اگر بخواهد در محبت خدا بماند باید ‹ در روح‌القدس عبادت نماید › یعنی همواره تحت نفوذ آن دعا کند .‏ 
 علاوه بر این‌ها ،‏ اگر بخواهد در نهایت از حیات جاودانی برخوردار شود باید به فدیه‌ای که عیسی مسیح با قربانی کردن جانش عطا کرد همواره ایمان بورزد .‏ —‏ ۱یوحنّا ۴ :‏ ۱۰‏ .‏ 
 ‏ چرا عده‌ای امروز دیگر جزو شاهدان یَهُوَه نیستند ؟‏ 
 کسانی هستند که سابقاً ایمان داشتند ولی متأسفانه در محبت خدا نماندند .‏ 
 از آنجا که این عده راه گناه را در پیش گرفته‌اند ،‏ دیگر شاهد یَهُوَه محسوب نمی‌شوند .‏ 
 حال ،‏ شما که موضع خویش را رها نکرده‌اید چگونه می‌توانید از راهی که این عده انتخاب کرده‌اند اجتناب کنید ؟‏ 
 در دنبالهٔ مقاله نکاتی مطرح می‌شود که با رعایت آن‌ها می‌توانید از ارتکاب عمدی گناه دوری و خود را همواره در محبت خدا حفظ کنید .‏ 
 خدادوستی را در عمل نشان دهید 
 ‏ اطاعت از خدا از چه اهمیتی برخوردار است ؟‏ 
 با اطاعت کردن از خدا نشان دهید که به او محبت دارید .‏ 
 (‏ متّیٰ ۲۲ :‏ ۳۷‏ )‏ یوحنّای رسول نوشت :‏ « همین است محبت خدا که احکام او را نگاه داریم و احکام او گران [ یعنی سنگین ] نیست .‏ » 
 (‏ ۱یوحنّا ۵ :‏ ۳‏ )‏ اگر اطاعت از خدا برایتان عادت شود ایستادگی در مقابل وسوسه آسان‌تر خواهد بود و شادی می‌آورد .‏ 
 مزمورنویس گفت :‏ ‹ خوشا به حال کسی که به مشورت شریران نرود بلکه رغبت او در شریعت یَهُوَه است .‏ › —‏ مزمور ۱ :‏ ۱ ،‏ ۲ .‏ 
 ‏ محبت به یَهُوَه شما را به چه نوع رفتاری وامی‌دارد ؟‏ 
 محبت به یَهُوَه باعث می‌شود دست به خطایی نزنید که نام او را چرکین کند .‏ 
 آکور چنین به خدا دعا کرد :‏ ‹ مرا نه فقر ده و نه دولت .‏ 
 به خوراکی که نصیب من باشد مرا بپرور ،‏ مبادا سیر شده ،‏ تو را انکار نمایم و بگویم که یَهُوَه کیست ؟‏ 
 و مبادا فقیر شده ،‏ دزدی نمایم ،‏ و اسم خدای خود را به باطل برم .‏ › 
 (‏ امثال ۳۰ :‏ ۱ ،‏ ۸ ،‏ ۹ )‏ مصمم باشید هرگز نام یَهُوَه را ننگین نسازید و ‹ اسم خدای خود را به باطل نبرید .‏ › 
 در عوض همواره بکوشید درستکار باشید تا تمجید و حمدی برای خدا باشد .‏ —‏ مزمور ۸۶ :‏ ۱۲ .‏ 
 ‏ اگر عمداً گناه کنید چه عاقبتی در انتظارتان است ؟‏ 
 مرتب به پدر آسمانی‌تان دعا کنید که قوّت لازم را به شما بدهد تا تسلیم وسوسهٔ گناه نشوید .‏ 
 (‏ متّیٰ ۶ :‏ ۱۳ ؛‏ رومیان ۱۲ :‏ ۱۲‏ )‏ همواره نصایح خدا را به کار گیرید ،‏ وگرنه دعاهایتان مستجاب نخواهد شد .‏ 
 (‏ ۱پِطْرُس ۳ :‏ ۷‏ )‏ اگر عمداً گناه کنید عواقب بسیار دردناکی در انتظارتان خواهد بود زیرا یَهُوَه به هیچ یک از دعاهایتان گوش نخواهد داد .‏ 
 همان طور که ابری سیاه مانع از دیدن آفتاب می‌شود ،‏ یَهُوَه خدا نیز مانع از رسیدن دعاهای سرکشان به بارگاه خود می‌شود .‏ 
 (‏ مراثی ۳ :‏ ۴۲ -‏ ۴۴ )‏ پس باید متواضع بود و دعا کرد تا خطایی مرتکب نشد که یَهُوَه دعایی را مستجاب نکند .‏ —‏ ۲قُرِنتیان ۱۳ :‏ ۷‏ .‏ 
 نشان دهید پسر خدا را دوست دارید 
 ۷ ،‏ ۸ .‏ 
 اطاعت کردن از فرامین عیسی چگونه به شما کمک می‌کند تا از گناه دوری کنید ؟‏ 
 اطاعت کردن از فرامین عیسی مسیح نشان می‌دهد که او را دوست دارید و برایش احترام قائلید .‏ 
 با این کار آسان‌تر می‌توانید از گناه دوری کنید .‏ 
 عیسی گفت :‏ « اگر احکام مرا نگاه دارید ،‏ در محبت من خواهید ماند ،‏ چنانکه من احکام پدر خود را نگاه داشته‌ام و در محبت او می‌مانم .‏ » 
 (‏ یوحنّا ۱۵ :‏ ۱۰‏ )‏ چگونه می‌توان سخنان عیسی را در زندگی به کار برد و همواره در محبت خدا ماند ؟‏ 
 توجه دقیق به سخنان عیسی باعث می‌شود کمال اخلاقی خود را حفظ کنید .‏ 
 مثلاً شریعت خدا به اسرائیلیان صرفاً دستور داده بود :‏ « زنا مکن .‏ » 
 (‏ خروج ۲۰ :‏ ۱۴ )‏ اما عیسی اصلی را که در پس آن قانون نهفته است با این سخنان آشکار کرد :‏ « هر کس به زنی نظر شهوت اندازد ،‏ همان دَم در دل خود با او زنا کرده است .‏ » 
 (‏ متّیٰ ۵ :‏ ۲۷ ،‏ ۲۸‏ )‏ پِطْرُس رسول نیز در نوشته‌هایش آشکار کرد که بعضی‌ها در جماعات مسیحی قرن اوّل ‹ چشم‌های پر از زنا داشتند و کسان ناپایدار را به دام می‌کشیدند .‏ › 
 (‏ ۲پِطْرُس ۲ :‏ ۱۴‏ )‏ بر خلاف آن عده ،‏ اگر خدا و مسیح را دوست داشته باشید و از آن‌ها اطاعت کنید می‌توانید از گناهان جنسی و اَعمال غیراخلاقی اجتناب کنید .‏ 
 بدین شکل ثابت می‌کنید که به هیچ وجه نمی‌خواهید به رابطهٔ خودتان با آن‌ها لطمه بزنید .‏ 
 بگذارید روح یَهُوَه شما را هدایت کند 
 ‏ اگر عمداً به گناه کردن ادامه دهید یَهُوَه چه خواهد کرد ؟‏ 
 دعا کنید تا روح‌القدس خدا را دریافت کنید و اجازه دهید شما را هدایت کند .‏ 
 (‏ لوقا ۱۱ :‏ ۱۳ ؛‏ غَلاطیان ۵ :‏ ۱۹ -‏ ۲۵‏ )‏ اما اگر گناهی مرتکب شوید و به ارتکاب آن ادامه دهید یَهُوَه روح خود را از شما می‌گیرد .‏ 
 وقتی داود با بَتْشَبَع دست به گناهی بزرگ زد از کردهٔ خود پشیمان شده ،‏ به خدا التماس کرد :‏ « مرا از حضور خود مینداز ،‏ و روح قدّوس خود را از من مگیر .‏ » 
 (‏ مزمور ۵۱ :‏ ۱۱ )‏ برعکس ،‏ شاؤل پادشاه از روح خدا محروم شد چون که به گناهکاری ناتوبه‌کار تبدیل شده بود .‏ 
 شاؤل ،‏ نه تنها برخلاف شریعت قربانی سوختنی اهدا کرد بلکه گله‌های گوسفند و گاو و همچنین پادشاه عَمالَقه را که می‌باید از دم شمشیر می‌گذراند زنده نگه داشت .‏ 
 پس از این وقایع ،‏ یَهُوَه روح‌القدس خویش را از شاؤل سلب کرد .‏ —‏ ۱سموئیل ۱۳ :‏ ۱ -‏ ۱۴ ؛‏ ۱۵ :‏ ۱ -‏ ۳۵ ؛‏ ۱۶ :‏ ۱۴ -‏ ۲۳ .‏ 
 ‏ چرا نباید اجازه دهید حتی فکر ارتکاب گناه به ذهنتان راه یابد ؟‏ 
 اجازه ندهید حتی فکر ارتکاب گناه به ذهنتان راه یابد .‏ 
 چرا ؟‏ 
 پولُس رسول این طور جواب می‌دهد :‏ « زیرا که بعد از پذیرفتن معرفت راستی اگر عمداً گناهکار شویم ،‏ دیگر قربانی گناهان باقی نیست .‏ » 
 (‏ عبرانیان ۱۰ :‏ ۲۶ -‏ ۳۱‏ )‏ واقعاً که چه اسفناک خواهد بود اگر کسی بدین حد در گناه پیشروی کند !‏ 
 به دیگران محبت واقعی نشان دهید 
 ۱۱ ،‏ ۱۲ .‏ 
 محبت و احترام چگونه از ارتکاب گناه جنسی جلوگیری می‌کند ؟‏ 
 محبت به همنوع شما را از گناه جنسی باز می‌دارد .‏ 
 (‏ متّیٰ ۲۲ :‏ ۳۹‏ )‏ چنین محبتی باعث می‌شود دل خود را از گناه حفظ کنید تا مبادا وسوسه شوید دل شخصی را که همسر کسی دیگر است بربایید .‏ 
 این کار ممکن است به زنا و خیانت منتهی می‌شود .‏ 
 (‏ امثال ۴ :‏ ۲۳ ؛‏ اِرْمیا ۴ :‏ ۱۴ ؛‏ ۱۷ :‏ ۹ ،‏ ۱۰ )‏ باید مثل ایّوب باشید که اصلاً به خود اجازه نمی‌داد به زنی که همسرش نیست بیش از حد نظر کند .‏ —‏ ایّوب ۳۱ :‏ ۱ .‏ 
 نگاه داشتن حرمت زناشویی عاملی دیگر است که نمی‌گذارد دست به گناه بزرگ بزنید .‏ 
 ارادهٔ خدا این است که زندگی زناشویی پاک و روابط جنسی بین زن و شوهر وسیله‌ای برای زاد و ولد باشد .‏ 
 (‏ پیدایش ۱ :‏ ۲۶ -‏ ۲۸ )‏ پس نباید فراموش کرد که آلت تناسلی زن و مرد مستقیماً به جان و حیات انسان که در نظر خدا مقدّس است مربوط می‌شود .‏ 
 بدین دلیل ،‏ کسانی که دست به رابطهٔ جنسی نامشروع می‌زنند نه فقط از خدا اطاعت نمی‌کنند بلکه رابطهٔ جنسی را به عملی پست تبدیل کرده ،‏ به حرمت و تقدّس زناشویی تجاوز می‌کنند و با این کار علیه تن خود گناه می‌ورزند .‏ 
 (‏ ۱قُرِنتیان ۶ :‏ ۱۸‏ )‏ ولی اگر شخص به خدا و همسایه‌اش محبت داشته ،‏ مطیع خدا باشد مطمئناً از رفتار و کارهایی که ممکن است به اخراج او از جماعت مسیحی منجر شود دوری خواهد کرد .‏ 
 ‏ شخص زناکار چگونه « اموال را تلف می‌نماید » ؟‏ 
 اگر نمی‌خواهید باعث درد و محنت عزیزانتان شوید لازم است افکار گناه‌آلود را از ذهن خود بیرون کنید .‏ 
 امثال ۲۹ :‏ ۳ می‌گوید :‏ « کسی که حکمت را دوست دارد پدر خویش را مسرور می‌سازد ،‏ اما کسی که با فاحشه‌ها معاشرت کند اموال [ چیزهای باارزش زندگی‌اش ] را تلف می‌نماید .‏ » 
 شخص زناکاری که از کارش توبه نمی‌کند هم رابطه‌اش را با خدا قطع می‌کند هم پیوندهای خانوادگی را پاره می‌سازد .‏ 
 همسر بی‌گناه وی می‌تواند با استناد به دلیلی موجه و شرعی از او طلاق بگیرد .‏ 
 (‏ متّیٰ ۱۹ :‏ ۹‏ )‏ مقصر چه زن باشد چه شوهر ،‏ ازهم‌پاشیدگی خانواده به همسر بی‌گناه و فرزندانشان لطمه‌ای بزرگ وارد می‌آورد .‏ 
 پس با توجه به عواقب دردناک و مخرّب رابطهٔ جنسی نامشروع آیا نباید از ارتکاب آن هراس داشت و قاطعانه از هر گونه وسوسه گریخت ؟‏ 
 ‏ در خصوص خطاکاری چه درسی از امثال ۶ :‏ ۳۰ -‏ ۳۵ می‌توان گرفت ؟‏ 
 واقعیت این است که صدمات زنا جبران‌ناپذیر است .‏ 
 همین باید شخص را قانع سازد تا هرگز دست به چنین عملی خودپرستانه نزند .‏ 
 امثال ۶ :‏ ۳۰ -‏ ۳۵ نشان می‌دهد که مردم در مواردی ممکن است برای کسی که قحطی و گرسنگی او را به دزدی واداشته است دلسوزی کنند .‏ 
 اما کمتر کسی را می‌توان یافت که از شخص زناکار بیزار و روی‌گردان نشود چون که زناکار نیّتی پلید دارد .‏ 
 چنین کسی « جان خود را هلاک خواهد ساخت .‏ » 
 اگر شریعت موسی امروزه شامل حال مسیحیان می‌شد ،‏ شخص زناکار محکوم به مرگ می‌بود .‏ 
 (‏ لاویان ۲۰ :‏ ۱۰ )‏ کسی که زنا می‌کند دل دیگران را برای ارضای شهوت خود می‌شکند .‏ 
 اگر چنین کسی توبه نکند دیگر نمی‌تواند در محبت خدا بماند بلکه وی را باید از جماعت پاک مسیحی اخراج کرد .‏ 
 وجدان خود را پاک نگاه دارید 
 ‏ وجدانی که به اصطلاح « داغ » شده است در چه وضعیتی قرار دارد ؟‏ 
 اگر می‌خواهید در محبت خدا بمانید نباید بگذارید وجدانتان حساسیت خود را به گناه از دست بدهد .‏ 
 پس باید معیارهای فاسد دنیا را رد کرد و در زمینهٔ معاشرت ،‏ تفریح و همچنین مطالب خواندنی بسیار احتیاط به خرج داد .‏ 
 پولُس هشدار داد :‏ « در زمان آخر بعضی از ایمان برگشته ،‏ به ارواح مُضِل و تعالیم شیاطین اِصغا [ گوش ] خواهند نمود ،‏ به ریاکاری دروغ‌گویان که ضمایر [ وجدان‌های ] خود را داغ کرده‌اند .‏ » 
 (‏ ۱تیموتاؤس ۴ :‏ ۱ ،‏ ۲‏ )‏ وجدانی که به اصطلاح داغ شده است مثل سوختگی پوست است که التیام یافته ولی کاملاً بی‌حس شده است .‏ 
 این گونه وجدان دیگر قادر نیست خطر ارتداد و وضعیت بحرانی را تشخیص داده ،‏ به موقع شخص را بیدار کند تا مبادا ایمان خود را از دست دهد .‏ 
 ‏ چرا حفظ وجدانی پاک پراهمیت است ؟‏ 
 نجات آتی شخص به وجدان پاک وی بستگی دارد .‏ 
 (‏ ۱پِطْرُس ۳ :‏ ۲۱‏ )‏ به دلیل ایمانش به خون ریخته‌شدهٔ عیسی است که از اَعمال مرده و پوچ دست کشیده ،‏ وجدانش را پاک نموده است ‹ تا خدای زنده را خدمت نماید .‏ › 
 (‏ عبرانیان ۹ :‏ ۱۳ ،‏ ۱۴‏ )‏ اگر عمداً گناه کند وجدانش آلوده می‌شود و در نظر خدا دیگر شخصی پاک نخواهد بود تا بتواند خدمتی مقبول او ارائه دهد .‏ 
 (‏ تیطُس ۱ :‏ ۱۵‏ )‏ اما با کمک یَهُوَه می‌تواند به وجدانی پاک و طاهر دست یابد .‏ 
 چند روش دیگر برای جلوگیری از رفتار نادرست 
 ‏ ‹ پیروی کامل › از یَهُوَه چه فایده‌ای دارد ؟‏ 
 یَهُوَه را مثل کالیب در اسرائیل باستان ‹ پیروی کامل کنید .‏ › 
 (‏ تثنیه ۱ :‏ ۳۴ -‏ ۳۶ )‏ بدین مفهوم که آنچه را یَهُوَه خدا از ما انتظار دارد به جا آورید و هرگز به « مایدهٔ دیوها » یعنی سفرهٔ شیاطین نزدیک نشوید .‏ 
 (‏ ۱قُرِنتیان ۱۰ :‏ ۲۱‏ )‏ ارتداد را قاطعانه رد کنید .‏ 
 از غذاهای لذیذ روحانی سفره‌ای که یَهُوَه برایمان چیده است پروار شوید و نگذارید معلّمان دروغین یا دیوهای پلید شما را اغوا و منحرف کنند .‏ 
 (‏ اَفَسُسیان ۶ :‏ ۱۲ ؛‏ یهودا ۳ ،‏ ۴‏ )‏ توجه خود را بر امور روحانی از قبیل مطالعهٔ فردی کتاب مقدّس ،‏ حضور در جلسات و شرکت در خدمت موعظه متمرکز کنید .‏ 
 اگر از یَهُوَه پیروی کامل و همیشه خود را غرق کارهای او کنید مطمئناً فردی شاد خواهید بود .‏ —‏ ۱قُرِنتیان ۱۵ :‏ ۵۸‏ .‏ 
 ‏ ترس از یَهُوَه خدا چه تأثیری بر رفتار می‌گذارد ؟‏ 
 مصمم باشید تا ‹ خدا را به خُشوع و تقوا عبادت پسندیده نمایید .‏ › 
 (‏ عبرانیان ۱۲ :‏ ۲۸‏ )‏ تقوا و پارسایی باعث می‌شود با قاطعیت تمام راه کج را طرد کنید .‏ 
 در ضمن ترغیب می‌شوید مطابق نصیحت پِطْرُس همچون مسح‌شدگان رفتار کنید :‏ « چون او را پدر می‌خوانید که بدون ظاهربینی برحسب اَعمال هر کس داوری می‌نماید ،‏ پس هنگام غربتِ خود را با ترس صرف نمایید .‏ » —‏ ۱پِطْرُس ۱ :‏ ۱۷‏ .‏ 
 ‏ چرا باید مدام آنچه را از کلام خدا می‌آموزید به کار گیرید ؟‏ 
 مدام آنچه را از کلام خدا می‌آموزید به کار گیرید .‏ 
 با این کار از ارتکاب گناهان بزرگ دوری می‌کنید زیرا شما نیز جزو کسانی خواهید بود « که حواسّ خود را به موجب عادت ،‏ ریاضت داده‌اند تا تمییز نیک و بد را بکنند .‏ » 
 (‏ عبرانیان ۵ :‏ ۱۴‏ )‏ بکوشید در رفتار و سخن دقت و احتیاط به خرج دهید تا مثل فهیمان رفتار کنید و در این روزهای شریر « وقت را دریابید ،‏ » ‹ بفهمید که ارادهٔ یَهُوَه چیست › و آن را به جا آورید .‏ —‏ اَفَسُسیان ۵ :‏ ۱۵ -‏ ۱۷ ؛‏ ۲پِطْرُس ۳ :‏ ۱۷‏ .‏ 
 ‏ چرا باید از طمع اجتناب کرد ؟‏ 
 نگذارید طمع یعنی حرصِ داشتنِ چیزی که به شما تعلّق ندارد به زندگی‌تان راه یابد .‏ 
 یکی از ده فرمان می‌گوید :‏ « به خانهٔ همسایهٔ خود طمع مورز ،‏ و به زن همسایه‌ات و غلامش و کنیزش و گاوش و الاغش و به هیچ چیزی که از آن همسایهٔ تو باشد ،‏ طمع مکن .‏ » 
 (‏ خروج ۲۰ :‏ ۱۷ )‏ تحت این فرمان ،‏ اموال شخص و همچنین خانه و همسر و خادمان و حیوانات و هر چیز دیگری که مال او به حساب می‌آمد محافظت می‌شد .‏ 
 ولی مهم‌ترین دلیل اجتناب از طمع را عیسی مطرح کرد که طمع ،‏ شخص طمّاع را آلوده می‌سازد .‏ —‏ مَرقُس ۷ :‏ ۲۰ -‏ ۲۳‏ .‏ 
 ۲۱ ،‏ ۲۲ .‏ 
 شخص مسیحی چگونه می‌تواند از گرفتار شدن در گناه جلوگیری کند ؟‏ 
 باید نهایت سعی خود را به عمل آورید تا مبادا خواست‌ها و آرزوهایتان ندانسته به گناه منجر شوند .‏ 
 یعقوب شاگرد نوشت :‏ « لٰکن هر کس در تجربه می‌افتد وقتی که شهوت [ خواهش جسم ] وی او را می‌کشد و فریفته می‌سازد .‏ 
 پس شهوت آبستن شده ،‏ گناه را می‌زاید و گناه به انجام رسیده ،‏ موت را تولید می‌کند .‏ » 
 (‏ یعقوب ۱ :‏ ۱۴ ،‏ ۱۵‏ )‏ برای مثال ،‏ اگر کسی در گذشته به مشروبات الکلی اعتیاد داشته است ،‏ برای جلوگیری از اعتیاد دوباره بهتر است هیچ گونه مشروبات الکلی در دسترس نداشته باشد .‏ 
 و اگر کارمند یا کارگری مسیحی در کنار همکاری از جنس مخالف وسوسه می‌شود ،‏ بهتر است یا مکان کار خود را عوض کند یا کلاً یک شغل دیگر پیدا کند .‏ —‏ امثال ۶ :‏ ۲۳ -‏ ۲۸ .‏ 
 مراقب باشید که حتی یک قدم هم به سوی گناه برندارید .‏ 
 لاس زدن و پروراندن تخیّلات شهوانی در سر به فسق و زنا می‌انجامد .‏ 
 دروغ‌های کوچک یا مصلحتی بعد از مدتی به دروغ‌های بزرگ‌تر تبدیل می‌شود و از شخص یک گناهکار می‌سازد .‏ 
 دزدی‌های کوچک نیز به مرور زمان وجدان شخص را چنان بی‌حس می‌کند که دزدی‌های بزرگ ،‏ دیگر عذابش نمی‌دهد .‏ 
 و اگر شخص ارتداد را حتی برای لحظه‌ای تحمّل و قبول کند خود نیز ممکن است به تدریج مرتد شود .‏ —‏ امثال ۱۱ :‏ ۹ ؛‏ مکاشفه ۲۱ :‏ ۸‏ .‏ 
 در صورت ارتکاب گناه چه باید کرد ؟‏ 
 ۲۳ ،‏ ۲۴ .‏ 
 از خواندن دوّم تواریخ ۶ :‏ ۲۹ ،‏ ۳۰ و امثال ۲۸ :‏ ۱۳ چه تسلّی‌ای می‌یابیم ؟‏ 
 همهٔ انسان‌ها ناکاملند .‏ 
 (‏ جامعه ۷ :‏ ۲۰ )‏ حال اگر به دلایلی مرتکب گناهی بزرگ و جدّی شده‌اید ،‏ مطمئناً محتوای دعای سلیمان پادشاه در مراسم اهدا و گشایش معبد یَهُوَه برایتان دلگرم‌کننده است .‏ 
 سلیمان به خدا دعا کرده ،‏ گفت :‏ « آنگاه هر دعا و هر استغاثه‌ای که از هر مرد یا از تمامی قوم تو اسرائیل کرده شود که هر یک از ایشان بلا و غم دل خود را خواهد دانست ،‏ و دست‌های خود را به سوی این خانه دراز خواهد کرد ،‏ آنگاه از آسمان که مکان سکونت تو باشد بشنو و بیامرز و به هر کس که دل او را می‌دانی به حسب راه‌هایش جزا [ عوض ] بده ،‏ زیرا که تو به تنهایی عارف قلوب جمیع بنی‌آدم هستی .‏ » —‏ ۲تواریخ ۶ :‏ ۲۹ ،‏ ۳۰ .‏ 
 بلی ،‏ خدا عارف قلوب است و بسیار بخشنده .‏ 
 امثال ۲۸ :‏ ۱۳ می‌گوید :‏ « هر که گناه خود را بپوشاند ،‏ برخوردار نخواهد شد ؛‏ اما هر که آن را اعتراف کند و ترک نماید رحمت خواهد یافت .‏ » 
 پس اگر شخص به گناه خود اعتراف کند و توبه نماید از رحمت خدا برخوردار خواهد شد .‏ 
 حال اگر ایمانتان تضعیف شده است چه می‌توانید بکنید تا در محبت خدا باقی بمانید ؟‏ 
 چه جواب می‌دهید ؟‏ 
 ‏ • چگونه می‌توانید خود را در محبت خدا نگاه دارید ؟‏ 
 ‏ • محبت خدا و مسیح چگونه باعث می‌شوند طریق گناه را طرد کنید ؟‏ 
 ‏ • چرا محبت به دیگران شخص را از ارتکاب گناه جنسی دور می‌سازد ؟‏ 
 ‏ • چگونه می‌توان از رفتار غلط اجتناب کرد ؟‏ 
 ‏ [ تصویر در صفحهٔ ۴ ]‏ 
 یهودا نشان می‌دهد چگونه می‌توانیم در محبت خدا بمانیم 
 ‏ [ تصویر در صفحهٔ ۶ ]‏ 
 ازهم‌پاشیدگی زندگی زناشویی به همسر بی‌گناه و فرزندان لطمهٔ بزرگی وارد می‌کند 
 ‏ [ تصویر در صفحهٔ ۷ ]‏ 
 آیا مانند کالیب مصمم هستید ‹ کاملاً از یَهُوَه پیروی نمایید › ؟‏ 
 ‏ [ تصویر در صفحهٔ ۸ ]‏ 
 مرتب دعا کنید تا تسلیم وسوسه نشوید ؟‏ 
 همیشه تأدیب یَهُوَه را بپذیرید 
 ‏ ‹ تأدیب یَهُوَه را .‏ .‏ .‏ 
 مکروه مدار .‏ › —‏ امثال ۳ :‏ ۱۱ .‏ 
 ‏ چرا باید تأدیب الٰهی را پذیرفت ؟‏ 
 سلیمان پادشاه اسرائیل باستان سخنان قانع‌کنندهٔ زیادی به قلم آورده است که خوانندهٔ امروزی را به حرف‌شنوی از خدا و قبول تأدیب و نصایح او ترغیب می‌کند .‏ 
 سلیمان تذکر می‌دهد که :‏ ‹ ای پسر من ،‏ تأدیب یَهُوَه را خوار مشمار ،‏ و توبیخ او را مکروه مدار .‏ 
 زیرا یَهُوَه هر که را دوست دارد تأدیب می‌نماید ،‏ مثل پدرْ پسر خویش را که از او مسرور می‌باشد .‏ › 
 (‏ امثال ۳ :‏ ۱۱ ،‏ ۱۲ )‏ بلی پدر آسمانی ،‏ شما را تأدیب می‌کند زیرا دوستتان دارد .‏ 
 ‏ « تأدیب » را تعریف و طریق‌های اِعمال آن را توصیف کنید .‏ 
 ‏ « تأدیب » در اینجا به مفهوم ادب کردن ،‏ اصلاح کردن ،‏ رهنمود کردن و تعلیم دادن است .‏ 
 پولُس رسول در مورد تأثیر این تأدیب می‌گوید :‏ « هر تأدیب در حال ،‏ نه از خوشی‌ها بلکه از دردها می‌نماید ،‏ اما در آخر میوهٔ عدالت سلامتی را برای آنانی که از آن ریاضت [ تربیت ] یافته‌اند بار می‌آورد .‏ » 
 (‏ عبرانیان ۱۲ :‏ ۱۱‏ )‏ با پذیرفتن تأدیب الٰهی و پیروی از آن در طریق درستکاری گام برمی‌دارید و در نتیجه به یَهُوَه ،‏ خدای مقدّس و پاک نزدیک‌تر می‌شوید .‏ 
 (‏ مزمور ۹۹ :‏ ۵ )‏ یَهُوَه با سخنان و کمک‌های هم‌ایمانانمان ،‏ از طریق جلسات مسیحی و کلام مقدّسش و نشریات « ناظر امین و دانا » ما را اصلاح می‌کند .‏ 
 (‏ لوقا ۱۲ :‏ ۴۲ -‏ ۴۴‏ )‏ پس اگر در مورد نکته‌ای که نیاز به اصلاح دارید به یکی از طرق بالا به شما تذکر داده می‌شود بسیار سپاسگزار باشید .‏ 
 حال اگر شخصی گناهی سنگین و جدّی مرتکب شد ،‏ برای تأدیب وی چه اقدامی باید کرد ؟‏ 
 چرا بعضی‌ها اخراج می‌شوند 
 ‏ شخص در چه شرایطی از جماعت مسیحی اخراج می‌شود ؟‏ 
 خادمان خدا مرتباً کتاب مقدّس و نشریات مسیحی را می‌خوانند و مطالعه می‌کنند .‏ 
 در جلسات مسیحی ،‏ مجامع و کنگره‌ها نیز مرتباً از معیارهای یَهُوَه صحبت می‌شود .‏ 
 بنابراین ،‏ مسیحیان کاملاً واقفند یَهُوَه از ایشان چه انتظاراتی داد .‏ 
 شخص مسیحی زمانی از جماعت اخراج می‌شود که گناهی سنگین مرتکب شده ،‏ توبه نمی‌کند بلکه همچنان به ارتکاب گناه خود ادامه می‌دهد .‏ 
 ۴ ،‏ ۵ .‏ 
 چه مثالی از اخراج در کتاب مقدّس می‌خوانیم و چرا جماعت ترغیب شد خطاکار را پس از توبه‌اش مجدّداً در جماعت بپذیرد ؟‏ 
 برای توضیح بیشتر عمل اخراج از جماعت مثالی از کتاب مقدّس بیاوریم .‏ 
 در جماعت مسیحی قُرِنتُس در قرن اوّل موردی از زناکاری رخ داده بود ولی ‹ چنان زنایی که در میان امّت‌ها هم نبود ؛‏ که شخصی زن پدر خود را داشت .‏ › 
 پولُس رسول به آن جماعت نامه‌ای نوشت و تذکر داد « که چنین شخص به شیطان سپرده شود به جهت هلاکت جسم ،‏ تا روح در روز خداوند عیسی نجات یابد .‏ » 
 (‏ ۱قُرِنتیان ۵ :‏ ۱ -‏ ۵‏ )‏ وقتی آن شخص از جماعت اخراج و به دست شیطان سپرده شد ،‏ در نظر بقیه او دوباره بخشی از دنیای شیطان به حساب می‌آمد .‏ 
 (‏ ۱یوحنّا ۵ :‏ ۱۹‏ )‏ با بیرون کردن او نفوذ عنصری نَفْسانی در جماعت از میان رفت تا « روح » جماعت یعنی جوّ روحانی حاکم در جماعت حفظ شود .‏ —‏ ۲تیموتاؤس ۴ :‏ ۲۲ ؛‏ ۱قُرِنتیان ۵ :‏ ۱۱ -‏ ۱۳‏ .‏ 
 مدت خیلی زیادی نگذشته بود که پولُس رسول جماعت مسیحی قُرِنتُس را ترغیب کرد آن خطاکار را مجدّداً به درون جماعت بپذیرند .‏ 
 به چه دلیل ؟‏ 
 پولُس گفت که مبادا ‹ شیطان بر آن مسیحیان برتری یابد .‏ › 
 از قرار معلوم آن شخص خطاکار از گناه خود توبه و زندگی خود را از زنا و فساد پاک کرده بود .‏ 
 (‏ ۲قُرِنتیان ۲ :‏ ۸ -‏ ۱۱‏ )‏ حال اگر جماعت او را دوباره در جمع خود نمی‌پذیرفت شیطان بر آن‌ها برتری یا غلبه می‌یافت چون که دل‌های آن‌ها به سختی دل شیطان و خالی از عفو و بخشش می‌شد .‏ 
 هدف شیطان نیز همین بود .‏ 
 احتمالاً چندی پس از آن ،‏ جماعت شخص توبه‌کار را ‹ عفو نموده ،‏ تسلّی دادند .‏ › —‏ ۲قُرِنتیان ۲ :‏ ۵ -‏ ۷‏ .‏ 
 ‏ اخراج چه نتایجی به همراه دارد ؟‏ 
 اخراج به چه منظور صورت می‌گیرد ؟‏ 
 با اخراج شخص خطاکار ،‏ نام مقدّس یَهُوَه از هر گونه ننگ و عار پاک می‌ماند و شهرت و نیک‌نامی قومش نیز محفوظ می‌شود .‏ 
 (‏ ۱پِطْرُس ۱ :‏ ۱۴ -‏ ۱۶‏ )‏ بیرون کردن خطاکاری که از گناه خود توبه نمی‌کند ،‏ بر معیارهای یَهُوَه صحه می‌گذارد و پاکی و خلوص روحانی جماعت را حفظ می‌کند .‏ 
 در ضمن ،‏ شخص ناتوبه‌کار را نیز ممکن است به خود آورد .‏ 
 توبه از وخامت اوضاع می‌کاهد 
 ‏ اعتراف نکردن به خطا چه تأثیری روی داود گذاشته بود ؟‏ 
 اکثر آنانی که مرتکب گناهی بزرگ می‌شوند خالصانه از عمل خود توبه می‌کنند .‏ 
 این گونه افراد لازم نیست از جماعت اخراج شوند .‏ 
 اما بعضی‌ها به آسانی توبه نمی‌کنند .‏ 
 داود ،‏ پادشاه اسرائیل باستان که مزمور ۳۲ را سراییده است نمونهٔ بارزی از این مطلب است .‏ 
 از آن سرود مذکور پیداست که داود پس از این که گناهی بزرگ با بَتْشَبَع مرتکب شد خطای خود را برای مدتی پنهان نگاه داشت .‏ 
 مثل درختی که در گرمای سوزان تابستان نم و طراوت خود را از دست می‌دهد سرّ گناهی که داود در سینه مخفی کرده بود توان او را تحلیل برده بود .‏ 
 عذاب وجدان داود را از پا انداخته بود تا این که خطای ‹ خود را نزد یَهُوَه اقرار نمود و یَهُوَه نیز گناهش را عفو کرد .‏ › 
 (‏ مزمور ۳۲ :‏ ۳ -‏ ۵ )‏ داود گفت :‏ ‹ خوشا به حال کسی که یَهُوَه به وی جرمی در حساب نیاوَرَد .‏ › 
 (‏ مزمور ۳۲ :‏ ۱ ،‏ ۲ )‏ برای داود چه خوب بود که توانست از رحمت خدا بهره‌مند شود !‏ 
 ۸ ،‏ ۹ .‏ 
 توبه چگونه نشان داده می‌شود و در تصمیم به پذیرش مجدّد شخص در جماعت مسیحی از چه اهمیتی برخوردار است ؟‏ 
 پس مشخص است که گناهکار باید توبه کند تا به او رحمت شود .‏ 
 اما نباید به اشتباه تصوّر کرد که ابراز شرمندگی یا ترس از رسوایی توبه محسوب می‌شود .‏ 
 توبه کردن یعنی تغییر و تحوّل در طرز فکر در خصوص رفتار نادرست در اثر پشیمانی قلبی .‏ 
 شخصی که از خطای خویش توبه کرده است « دل شکسته و کوبیده » دارد و در صورت امکان شدیداً خواهان جبران خطایش است .‏ —‏ مزمور ۵۱ :‏ ۱۷ ؛‏ ۲قُرِنتیان ۷ :‏ ۱۱‏ .‏ 
 توبه شرط بسیار مهم در تصمیم به پذیرش مجدّد شخص در جماعت مسیحی است .‏ 
 پذیرش مجدّد شخصی که از جماعت اخراج شده است بعد از مدتی خاص خودبه‌خود صورت نمی‌گیرد .‏ 
 قبل از این که به چنین شخصی اجازه داده شود دوباره به جماعت ملحق گردد باید نیّت و احساسات قلبی او کاملاً عوض شده باشد .‏ 
 باید متوجه وخامت اوضاع و نتایج دردناک گناهش شده باشد و بداند چقدر مایهٔ ننگ و آبروریزی یَهُوَه و جماعتش شده است .‏ 
 گناهکار باید توبه و در دعا به خدا التماس کند تا او را عفو کند و زندگی خود را با قوانین راستی و درستکاری خدا هماهنگ سازد .‏ 
 وقتی چنین شخصی تقاضای پذیرش مجدّد در جماعت می‌کند باید ثابت کرده باشد که واقعاً توبه کرده است و ‹ اَعمال لایقهٔ توبه را به جا می‌آورد .‏ › —‏ اَعمال ۲۶ :‏ ۲۰‏ .‏ 
 چرا باید به خطای خود اعتراف کرد ؟‏ 
 ۱۰ ،‏ ۱۱ .‏ 
 چرا نباید گناه را صرفاً پنهان و فراموش کرد ؟‏ 
 بعضی‌ها که مرتکب گناه سنگین می‌شوند گمان می‌کنند که اگر به گناه خود اعتراف کنند آن وقت مجبورند با سؤالات خجالت‌آوری روبرو و سپس اخراج شوند .‏ 
 به این دلیل به نتیجه می‌رسند که با سکوت از این وضعیت اجتناب می‌کنند و هیچ کس در جماعت باخبر نمی‌شود .‏ 
 آن‌ها با این گونه استدلال چندین نکات بسیار مهم را غفلتاً از یاد می‌برند .‏ 
 این نکات کدامند ؟‏ 
 یَهُوَه خدا « خدای رحیم و رئوف و دیرخشم و کثیراحسان و وفا [ است و ] نگاه‌دارندهٔ رحمت برای هزاران ،‏ و آمرزندهٔ خطا و عصیان و گناه .‏ » 
 با این حال ،‏ قوم خود را ‹ به انصاف تأدیب می‌کند .‏ › 
 (‏ خروج ۳۴ :‏ ۶ ،‏ ۷ ؛‏ اِرْمیا ۳۰ :‏ ۱۱ )‏ اگر گناهی جدّی مرتکب شده و آن را مخفی نگاه داشته‌اید چگونه می‌توانید انتظار داشته باشید که مورد رحمت خدا قرار بگیرید ؟‏ 
 یَهُوَه از گناه شما باخبر است و آن را نادیده نمی‌گیرد .‏ —‏ امثال ۱۵ :‏ ۳ ؛‏ حَبَقُّوق ۱ :‏ ۱۳ .‏ 
 ۱۲ ،‏ ۱۳ .‏ 
 اگر بکوشید گناه خود را پنهان کنید وضعیت به کجا می‌انجامد ؟‏ 
 اگر گناهی سنگین از شما سر زده است اعتراف کردن به آن شما را از عذاب وجدان نجات می‌دهد .‏ 
 (‏ ۱تیموتاؤس ۱ :‏ ۱۸ -‏ ۲۰‏ )‏ ولی اگر به گناهتان اعتراف نکنید وجدانتان شما را به گمراهی و گناه بیشتر می‌کشد .‏ 
 نباید فراموش کنید که گناه شما فقط علیه انسانی دیگر یا جماعتتان نیست بلکه بر ضدّ خدا است .‏ 
 مزمورنویس گفت :‏ ‹ یَهُوَه در هیکل قدس خود است و کرسی یَهُوَه در آسمان .‏ 
 چشمان او می‌نگرد ،‏ پلک‌های وی بنی‌آدم را می‌آزماید .‏ 
 یَهُوَه مرد عادل [ و مرد شریر ] را امتحان می‌کند .‏ › —‏ مزمور ۱۱ :‏ ۴ ،‏ ۵ .‏ 
 یَهُوَه کسی را که مرتکب گناه جدّی می‌شود و آن را از دیگران مخفی می‌کند تا همچنان در جماعت پاک مسیحی بماند ،‏ هرگز برکت نخواهد داد .‏ 
 (‏ یعقوب ۴ :‏ ۶‏ )‏ پس اگر در دام گناهی گرفتار شده‌اید و می‌خواهید درست عمل کنید ،‏ بی‌درنگ و صادقانه به خطای خود اعتراف کنید .‏ 
 وگرنه دچار عذاب وجدان خواهید شد ،‏ مخصوصاً زمانی که اصلاح و تأدیبی را در مورد خطایتان بشنوید و بخوانید .‏ 
 اگر یَهُوَه روح خود را از شما بگیرد ،‏ همان طور که از شاؤل گرفت ،‏ چه اتفاقی برایتان می‌افتد ؟‏ 
 (‏ ۱سموئیل ۱۶ :‏ ۱۴ )‏ اگر وضعیت به جایی برسد که روح خدا کاملاً از شما گرفته شود ،‏ بیشتر و بیشتر در گناه جدّی غرق خواهید شد .‏ 
 به برادران وفادارتان اعتماد کنید 
 ‏ چرا به صلاح شخص خطاکار است نصیحت یعقوب ۵ :‏ ۱۴ ،‏ ۱۵ را دنبال کند ؟‏ 
 بنابراین از خطاکاری که توبه کرده است چه انتظاری می‌رود ؟‏ 
 یعقوب می‌گوید :‏ ‹ پیران جماعت را طلب کند تا برایش دعا نمایند و او را به نام یَهُوَه به روغن تدهین کنند .‏ 
 و دعای ایمان ،‏ مریض شما را شفا خواهد بخشید و یَهُوَه او را خواهد برخیزانید .‏ › 
 (‏ یعقوب ۵ :‏ ۱۴ ،‏ ۱۵‏ )‏ اعتراف کردن نزد پیران یک « ثمرهٔ شایستهٔ توبه » است که شخص می‌تواند از خود نشان دهد .‏ 
 (‏ متّیٰ ۳ :‏ ۸‏ )‏ این مردان وفادار و مهربان ‹ او را به نام یَهُوَه و با روغن کلام تدهین خواهند کرد .‏ › 
 آن‌ها نصایح کتاب مقدّس را مثل روغنی فرح‌بخش به کار می‌برند تا توبه‌کار واقعی تسلّی یابد .‏ —‏ اِرْمیا ۸ :‏ ۲۲ .‏ 
 ۱۵ ،‏ ۱۶ .‏ 
 پیران جماعت چگونه از رفتار یَهُوَه که در حِزْقِیال ۳۴ :‏ ۱۵ ،‏ ۱۶ توصیف شده است تقلید می‌کنند ؟‏ 
 شبانمان یَهُوَه در این زمینه نمونه است زیرا وقتی که یهودیان را در سال ۵۳۷ ق .‏ 
 م .‏ 
 از اسارت بابل رها کرد و وقتی که اسرائیل روحانی را در سال ۱۹۱۹ از « بابل عظیم » آزاد ساخت ،‏ مهربانی خود را به کمال نشان داد .‏ 
 (‏ مکاشفه ۱۷ :‏ ۳ -‏ ۵ ؛‏ غَلاطیان ۶ :‏ ۱۶‏ )‏ وی با این کار به وعده‌اش وفا کرد چون این طور قول داده بود :‏ « من گوسفندان خود را خواهم چرانید و من ایشان را خواهم خوابانید .‏ 
 گم‌شدگان را خواهم طلبید و رانده‌شدگان را باز خواهم آورد و شکسته‌ها را شکسته‌بندی نموده ،‏ بیماران را قوّت خواهم داد .‏ » —‏ حِزْقِیال ۳۴ :‏ ۱۵ ،‏ ۱۶ .‏ 
 یَهُوَه گوسفندان مجازی خویش را خوراک داد و گذاشت آن‌ها در آسودگی و امنیت بخوابند و هر کدام را که گم شده بود جستجو کرد .‏ 
 شبانان مسیحی نیز اطمینان حاصل می‌کنند که گلّهٔ خدا از خوراک روحانی تغذیه شود و در امنیت و آرامش به سر برد .‏ 
 پیران جماعت نیز وقتی ببینند که گوسفندانی از گله دور و گم شده‌اند فوراً به جستجوی آن‌ها می‌شتابند .‏ 
 همان طور که خدا بر زخم ‹ شکسته‌دلان › مرهم می‌گذاشت ،‏ پیران نیز بر زخم دل کسانی که یا از سخنان دیگران به درد آمده‌اند یا از اشتباهات خود سرخورده شده‌اند مرهم می‌گذارند .‏ 
 علاوه بر آن ،‏ همان طور که خدا ‹ بیماران را قوّت داد › پیران جماعت نیز به یاری کسانی می‌شتابند که به علّت خطایشان ،‏ در ایمان ضعیف و بیمار شده‌اند .‏ 
 شبانان چگونه کمک لازم را فراهم می‌کنند ؟‏ 
 ‏ چرا هیچ گاه نباید از درخواست کمک روحانی از پیران دریغ کرد ؟‏ 
 در یهودا ۲۳ آمده است :‏ « بر بعضی با خوف رحمت کنید .‏ » 
 پیران مشتاقانه این پند را به کار می‌گیرند .‏ 
 بعضی از مسیحیان با گرفتار شدن در امور جنسی نامشروع مرتکب گناهی بزرگ می‌شوند .‏ 
 با وجود این ،‏ اگر واقعاً توبه کنند پی خواهند برد که پیران با رحمت و اشتیاق تمام کمک لازم را برای شفای روحانی آن‌ها فراهم می‌کنند .‏ 
 وقتی پولُس در این مورد می‌نوشت ،‏ خود را نیز شامل بحث کرده ،‏ گفت :‏ « نه آنکه بر ایمان شما حکم کرده باشیم بلکه شادی شما را مددکار هستیم زیرا که به ایمان قائم هستید .‏ » 
 (‏ ۲قُرِنتیان ۱ :‏ ۲۴‏ )‏ بنابراین ،‏ هیچ گاه از درخواست کمک روحانی از آنان دریغ نکنید .‏ 
 ‏ پیران جماعت با شخص خطاکار چه برخوردی دارند ؟‏ 
 اگر مرتکب گناهی سنگین شده‌اید به پیران اعتماد کنید .‏ 
 چرا ؟‏ 
 چون که وظیفهٔ اصلی پیران جماعت شبانی گلّهٔ خداست .‏ 
 (‏ ۱پِطْرُس ۵ :‏ ۱ -‏ ۴‏ )‏ هیچ شبان بامحبتی گوسفندی را که خود را زخمی کرده و نالهٔ بع‌بع سر داده است با چوب نمی‌زند .‏ 
 پس وقتی پیران با هم‌ایمانی روبرو می‌شوند که دچار خطا شده است هدفشان مجازات او نیست بلکه در صورت امکان بازگرداندن طراوت و سلامت روحانی اوست .‏ 
 (‏ یعقوب ۵ :‏ ۱۳ -‏ ۲۰‏ )‏ پیران باید منصفانه قضاوت کنند و ‹ بر گلّه ترحّم نمایند .‏ › 
 (‏ اَعمال ۲۰ :‏ ۲۹ ،‏ ۳۰ ؛‏ اِشَعْیا ۳۲ :‏ ۱ ،‏ ۲ )‏ پیران جماعت نیز مانند بقیهٔ مسیحیان موظفند ‹ انصاف را به جا آورند و رحمت را دوست بدارند و در حضور خدای خویش با فروتنی سلوک نمایند .‏ › 
 (‏ میکاه ۶ :‏ ۸ )‏ این خصوصیات پیران به ویژه هنگامی حیاتی است که تصمیماتشان بر زندگی و خدمت مقدّس ‹ گوسفندان مرتع یَهُوَه › عمیقاً تأثیر بگذارند .‏ —‏ مزمور ۱۰۰ :‏ ۳ .‏ 
 ‏ پیران مسیحی با چه نگرشی می‌کوشند شخص خطاکار را اصلاح کنند ؟‏ 
 پیران را روح‌القدس در جماعت منصوب کرده است .‏ 
 از این رو مایلند که روح آن‌ها را هدایت کند .‏ 
 پس « اگر کسی به خطایی گرفتار شود » یعنی شخص غافلگیر شده ،‏ در دام گناه افتد پیران که روحانی و بالغند ‹ چنین شخص را به روح تواضع اصلاح می‌کنند .‏ › 
 (‏ غَلاطیان ۶ :‏ ۱ ؛‏ اَعمال ۲۰ :‏ ۲۸‏ )‏ همان طور که پزشکی بااحتیاط می‌کوشد با حداقل درد و ناراحتی استخوان شکستهٔ بیمار را درست جا اندازد پیران جماعت نیز در این گونه موارد با قاطعیت معیارهای الٰهی را رعایت می‌کنند ولی با ملایمت می‌کوشند طرز فکر خطاکار را اصلاح نمایند .‏ 
 (‏ کُولُسیان ۳ :‏ ۱۲‏ )‏ نباید فراموش کرد که پیران با دعا و استناد به کلام خدا تصمیم می‌گیرند که آیا به خطاکار رحمت نشان دهند و ارفاق کنند یا نه .‏ 
 پس می‌توان گفت که تصمیم آن‌ها نشانگر دیدگاه خدا در مورد خطای آن شخص است .‏ —‏ متّیٰ ۱۸ :‏ ۱۸‏ .‏ 
 ‏ چه زمانی لازم است توبیخ شخصی در جماعت اعلام شود ؟‏ 
 اگر عدهٔ زیادی از گناه خطاکار آگاهند یا به زودی آگاه خواهند شد ،‏ صلاح است اظهاریه‌ای در جماعت اعلام شود تا به شهرت و نیکنامی جماعت لطمه‌ای وارد نیاید .‏ 
 در بعضی موارد لازم است جماعت در وضعیتی خاص آگاه شود که در آن صورت نیز باید اعلامیه‌ای بیان شود .‏ 
 مدت زمانی را که شخص توبیخ‌شده کم‌کم سلامتی روحانی خود را به دست می‌آورد می‌توان به دورهٔ نقاهت شخصی مجروح تشبیه کرد که تا جراحاتش التیام نیافته‌اند موقتاً از فعالیت‌هایش کاسته می‌شود .‏ 
 بدین علّت به صلاح شخص توبه‌کار است که مدتی فقط به گوش کردن در جلسات اکتفا کند و از تفسیر و جواب دادن خودداری نماید .‏ 
 در بعضی موارد نیز پیران جماعت ترتیبی می‌دهند تا در زمینهٔ اصلاح نقطه‌ضعف شخص کتاب مقدّس با وی مطالعه شود و بتواند سلامتی روحانی خود را مجدّداً به دست آورد .‏ 
 (‏ تیطُس ۲ :‏ ۲‏ )‏ این روند تماماً و خصوصاً به منظور کمک به خطاکار در نظر گرفته شده است نه برای مجازات او .‏ 
 ‏ به بعضی از خطایا چگونه باید رسیدگی نمود ؟‏ 
 پیران جماعت به طرق دیگری نیز می‌توانند به دیگران کمک روحانی برسانند .‏ 
 برای مثال ،‏ فرض کنیم در جماعت برادری هست که سابقاً در نوشیدن مشروبات الکلی افراط می‌کرده و به آن معتاد شده بود .‏ 
 اما یک یا دو مرتبه که در خانه تنهاست به افراط مشروب می‌نوشد .‏ 
 یا فرض کنیم کسی هست که سابقاً دخانیات مصرف می‌کرده ولی مدتی زیاد است که آن را ترک کرده است .‏ 
 او نیز وقتی در خانه یا محلّی تنهاست و تحت فشار روحی قرار می‌گیرد یکی دو بار سیگار یا دخانیات می‌کشد .‏ 
 چنین شخصی حتی اگر به یَهُوَه دعا کند و باور داشته باشد که یَهُوَه او را بخشیده است باید برای کمک به پیران جماعت رجوع کند تا گناهش تبدیل به عادت نشود .‏ 
 در چنین موردی یک یا دو پیر جماعت برای رسیدگی به مشکل کافی خواهد بود .‏ 
 این دو پیر مراتب امر را با سرپرست مسئول جماعت در میان می‌گذارند زیرا عوامل دیگری نیز ممکن است در این قضیه تأثیر بگذارند .‏ 
 همچنان تأدیب الٰهی را بپذیرید 
 ۲۲ ،‏ ۲۳ .‏ 
 چرا باید همواره تأدیب الٰهی را پذیرفت ؟‏ 
 هر مسیحی که می‌خواهد مورد لطف یَهُ‍وَه باشد باید به تأدیب او توجه کند .‏ 
 (‏ ۱تیموتاؤس ۵ :‏ ۲۰‏ )‏ پس وقتی که کلام خدا و نشریات مسیحی را می‌خوانید و یا در جلسات ،‏ مجامع و کنگره‌های قوم یَهُوَه کلام او را می‌شنوید همان موقع تأدیبش را از ته دل بپذیرید تا بتواند شما را اصلاح کند .‏ 
 در انجام ارادهٔ یَهُوَه ساعی باشید .‏ 
 تأدیب الٰهی به شما کمک می‌کند در مقابل گناه و خطا دیواری بلند و ضخیم بکشید .‏ 
 در ضمن ،‏ پذیرفتن تأدیب خدا ماندن در محبت او را برایتان امکان‌پذیر می‌سازد .‏ 
 بعضی‌ها را چاره‌ای جز اخراج از جماعت نیست ،‏ اما این بدین مفهوم نیست که شما هم ممکن است از جماعت اخراج شوید .‏ 
 تا زمانی که ‹ دل خود را به حفظ تمام نگاه دارید › و ‹ چون حکیمان به دقت رفتار نمایید › می‌توانید در محبت خدا بمانید .‏ 
 (‏ امثال ۴ :‏ ۲۳ ؛‏ اَفَسُسیان ۵ :‏ ۱۵‏ )‏ اگر در حال حاضر از جماعت اخراج شده‌اید بکوشید قدم‌های مثبت به سوی پذیرش مجدّد بردارید .‏ 
 خواست خدا این است که هر خادم وقف‌شده ،‏ او را با وفاداری و « خوشی دل » خدمت کند .‏ 
 (‏ تثنیه ۲۸ :‏ ۴۷ )‏ اگر همیشه تأدیب یَهُوَه را بپذیرید تا ابد او را با شادمانی تمام خدمت خواهید کرد .‏ —‏ مزمور ۱۰۰ :‏ ۲ .‏ 
 چه جواب می‌دهید ؟‏ 
 ‏ • چرا بعضی‌ها از جماعت مسیحی اخراج می‌شوند ؟‏ 
 ‏ • توبهٔ واقعی چیست ؟‏ 
 ‏ • چرا باید به گناه جدّی اعتراف کرد ؟‏ 
 ‏ • پیران جماعت مسیحی چگونه به خطاکارانی که توبه کرده‌اند کمک می‌کنند ؟‏ 
 ‏ [ تصویر در صفحهٔ ۹ ]‏ 
 چرا پولُس رسول به جماعت مسیحی قُرِنتُس در خصوص اخراج خطاکار از جماعت تذکر داد ؟‏ 
 ‏ [ تصویر در صفحهٔ ۱۲ ]‏ 
 پیران جماعت نیز مانند شبانان دوران گذشته گوسفندان مجروح خدا را ‹ شکسته‌بندی › می‌کنند 
 خدایی را که به شما محبت دارد دوست بدارید 
 ‏ ‹ یَهُوَه خدای خود را به همهٔ دل و تمامی نَفْس و تمامی فکر خود محبت نما .‏ › —‏ متّیٰ ۲۲ :‏ ۳۷‏ .‏ 
 ۱ ،‏ ۲ .‏ 
 احتمالاً چه عاملی موجب شده بود تا مردم بپرسند کدام یک از فرامین شریعت مهم‌ترین است ؟‏ 
 سؤالی از عیسی پرسیدند که موضوع آن بی‌شک یکی از داغ‌ترین بحث‌های روزگار وی بود ،‏ به خصوص میان فریسیان .‏ 
 سؤال این بود که کدام قانون از شریعت موسی که بیش از ۶۰۰ قانون داشت مهم‌ترین است .‏ 
 آیا قانون قربانی مهم‌ترین بود ؟‏ 
 البته ،‏ اهمیت قربانی‌های شریعت بر هیچ کس پوشیده نبود چون که هم برای طلب آمرزش گناهان لازم بود هم به منزلهٔ سپاسگزاری از خدا اهدا می‌شد .‏ 
 آیا ختنه مهم‌ترین قانون بود ؟‏ 
 اهمیت قانون ختنه نیز کمتر از قوانین دیگر شریعت نبود زیرا ختنه نشانهٔ عهدی بود که یَهُوَه خدا با ابراهیم بسته بود .‏ —‏ پیدایش ۱۷ :‏ ۹ -‏ ۱۳ .‏ 
 اما از دیدگاه فریسیان محافظه‌کار هر یک از فرامین شریعت خدا مهم و والا بود .‏ 
 بعضی از آن فرامین به نظر کم‌اهمیت جلوه می‌کردند ،‏ اما اشتباه می‌بود اگر فرمانی را برتر از فرامین دیگر شریعت خدا می‌دانستند .‏ 
 در هر صورت ،‏ فریسیان تصمیم گرفتند این سؤال جنجال‌برانگیز را از عیسی بپرسند تا شاید با جوابش به دام بیفتد و اعتبار خود را از دست بدهد .‏ 
 با این نیّت ،‏ یکی از آنان نزدیک شده ،‏ از عیسی پرسید :‏ « ای استاد ،‏ کدام حکم در شریعت بزرگ‌تر است ؟‏ » —‏ متّیٰ ۲۲ :‏ ۳۴ -‏ ۳۶‏ .‏ 
 ‏ به نقل از عیسی بزرگ‌ترین فرمان کدام است ؟‏ 
 جوابی که عیسی داد برای ما از اهمیتی فوق‌العاده برخوردار است .‏ 
 عیسی در جواب خود اصل محوری و ابدی پرستش حقیقی را در چند کلام خلاصه کرد .‏ 
 وی از تثنیه ۶ :‏ ۵ نقل‌قول کرده ،‏ گفت :‏ ‹ « اینکه یَهُوَه خدای خود را به همهٔ دل و تمامی نَفْس و تمامی فکر خود محبت نما .‏ » 
 این است حکم اوّل و اعظم .‏ › 
 فریسیان از عیسی خواسته بودند که فقط یک فرمان را نام ببرد ولی عیسی یک فرمان دیگر نیز نام برد .‏ 
 وی به نقل از لاویان ۱۹ :‏ ۱۸ گفت :‏ « و دوّم مثل آن است یعنی ‹ همسایهٔ خود را مثل خود محبت نما .‏ › 
 » عیسی با جواب خود می‌خواست نشان دهد که این دو فرمان تمامی اصول و جوانب پرستش پاک و خالص را در بر می‌گیرند .‏ 
 پس برای این که مانع پرس‌وجوی بی‌دلیل آن‌ها شود و نخواهند فهرستی بلندبالا از قوانین شریعت را برایشان به ترتیب اهمیت نام ببرد ،‏ مطلب را با این سخن فیصله داد و گفت :‏ « بدین دو حکم ،‏ تمام تورات و صُحُف انبیا متعلّق است .‏ » 
 (‏ متّیٰ ۲۲ :‏ ۳۷ -‏ ۴۰‏ )‏ این مقاله بزرگ‌ترینِ این دو فرمان را مورد بررسی قرار می‌دهد .‏ 
 در این راستا سؤالاتی مطرح می‌شود از این قبیل :‏ چرا باید برای خدا محبت داشته باشیم ؟‏ 
 چگونه می‌توانیم نشان دهیم که برای یَهُوَه محبت داریم ؟‏ 
 چگونه می‌توانیم چنین محبتی را در دل خود ایجاد کنیم ؟‏ 
 یافتن و درک جواب این سؤالات بسیار حائز اهمیت است چون که اگر بخواهیم یَهُوَه را با پرستش خود خوشنود کنیم باید او را با دل و جان و تمامی فکر و ذهن خود دوست داشته باشیم .‏ 
 اهمیت محبت 
 ۴ ،‏ ۵ .‏ 
 الف )‏ چرا آن فریسی از جواب عیسی تعجب نکرد ؟‏ 
 ب )‏ چیست که بیش از هدیه و قربانی برای خدا اهمیت دارد ؟‏ 
 از قرار معلوم آن فریسیِ به ظاهر کنجکاو از جواب عیسی جا نخورد و تعجب هم نکرد .‏ 
 با این که در اکثر مردم آن زمان اثری از محبت به خدا دیده نمی‌شد ،‏ برای وی روشن بود که محبت به خدا بخش اصلی پرستش حقیقی را تشکیل می‌دهد .‏ 
 چرا که در کنایس آن دوران رسم بود دعای « شِما » را که دعای ابراز ایمان بود با صدای بلند بخوانند .‏ 
 این دعا شامل سخنان تثنیه ۶ :‏ ۴ -‏ ۹ می‌شد که عیسی نیز از آن در جوابش اقتباس کرد .‏ 
 مکالمه‌ای که در بالا ذکر شد در انجیل مَرقُس نیز گزارش شده است .‏ 
 گزارش مَرقُس نشان می‌دهد که آن فریسی از جواب آگاه بود زیرا به عیسی گفت :‏ « آفرین ای استاد ،‏ نیکو گفتی ،‏ زیرا ‹ خدا واحد است و سوای او دیگری نیست ،‏ › و او را به تمامی دل و تمامی فهم و تمامی نَفْس و تمامی قوّت محبت نمودن و همسایهٔ خود را مثل خود محبت نمودن ،‏ از همهٔ قربانی‌های سوختنی و هدایا افضل است .‏ » —‏ مَرقُس ۱۲ :‏ ۳۲ ،‏ ۳۳‏ .‏ 
 به تأیید سخنان بالا ،‏ اهدای هدایا و گذراندن قربانی از واجبات شریعت بود .‏ 
 ولی آنچه برای خدا اهمیت بیشتری داشت قلبی سرشار از محبت در سینهٔ خادمانش بود .‏ 
 اهدای یک گنجشک همراه با قلبی پر از مهر و نیایش خدا ارزشش بیشتر از قربانی کردن هزار قوچ فربه ولی با انگیزه‌ای نادرست بود .‏ 
 (‏ میکاه ۶ :‏ ۶ -‏ ۸ )‏ این گفته ما را به یاد بیوه‌زن محتاج می‌اندازد که عیسی در معبد اورشلیم دید .‏ 
 آن دو فِلس ناچیزی که پیرزن در صندوق انداخت قیمت یک گنجشک هم نمی‌شد .‏ 
 با وجود این ،‏ همان دو فِلس کم‌بها که با قلبی مملوّ از عشق به یَهُوَه اهدا شد برای عیسی خیلی بیشتر از اعانات کلانی که ثروتمندان از مازاد خود می‌دادند ارزش داشت .‏ 
 (‏ مَرقُس ۱۲ :‏ ۴۱ -‏ ۴۴‏ )‏ واقعاً مایهٔ دلگرمی است که بدانیم یَهُوَه برای چیزی اهمیت قائل است که همهٔ ما ،‏ بدون توجه به شرایط زندگی‌مان می‌توانیم ابراز کنیم و نشان دهیم و آن هم محبت ما به اوست !‏ 
 ‏ پولُس رسول در مورد اهمیت محبت چه گفت ؟‏ 
 پولُس رسول نیز از اهمیت محبت در پرستش حقیقی نوشت و گفت :‏ « اگر به زبان‌های مردم و فرشتگان سخن گویم و محبت نداشته باشم ،‏ مثل نُحاس صدادهنده و سِنج فغان‌کننده شده‌ام .‏ 
 و اگر نبوّت داشته باشم و جمیع اسرار و همهٔ علم را بدانم و ایمان کامل داشته باشم به حدّی که کوه‌ها را نقل کنم و محبت نداشته باشم ،‏ هیچ هستم .‏ 
 و اگر جمیع اموال خود را صدقه دهم و بدن خود را بسپارم تا سوخته شود و محبت نداشته باشم ،‏ هیچ سود نمی‌برم .‏ » 
 (‏ ۱قُرِنتیان ۱۳ :‏ ۱ -‏ ۳‏ )‏ پس واضح است که پرستش مقبول خدا باید بر اساس محبت باشد .‏ 
 حال ،‏ این محبت به یَهُوَه را چگونه می‌توانیم نشان دهیم ؟‏ 
 چگونه می‌توانیم محبت به یَهُوَه را نشان دهیم ؟‏ 
 ۷ ،‏ ۸ .‏ 
 چگونه می‌توانیم ثابت کنیم که به یَهُوَه محبت داریم ؟‏ 
 عموم بر این عقیده‌اند که محبت احساسی غیرقابل کنترل و مثل عاشق شدن است .‏ 
 اما محبت واقعی فقط به احساسات قلبی محدود نمی‌شود .‏ 
 محبت واقعی در عمل مشاهده می‌شود نه در ابراز احساسات عاشقانه .‏ 
 بدین علّت است که کتاب مقدّس محبت را « طریق افضل‌تر » می‌خواند که باید ‹ در پی آن کوشید .‏ › 
 (‏ ۱قُرِنتیان ۱۲ :‏ ۳۱ ؛‏ ۱۴ :‏ ۱‏ )‏ از این رو کتاب مقدّس مسیحیان را چنین تشویق می‌کند :‏ ‹ محبت را به جا آرید نه در کلام و زبان بلکه در عمل و راستی .‏ › —‏ ۱یوحنّا ۳ :‏ ۱۸‏ .‏ 
 محبت به خدا ایجاب می‌کند آنچه او را خوشنود می‌سازد انجام دهیم و با سخنان و اَعمالمان از حاکمیت و سلطنت او طرفداری و دفاع کنیم .‏ 
 محبت ما را از وابستگی و عشق به دنیای خدانشناس و راه‌هایش منع می‌کند .‏ 
 (‏ ۱یوحنّا ۲ :‏ ۱۵ ،‏ ۱۶‏ )‏ آنانی که خدا را دوست دارند از بدی متنفرند .‏ 
 (‏ مزمور ۹۷ :‏ ۱۰ )‏ در ضمن محبت به خدا شامل محبت به همسایه نیز می‌شود که در مقالهٔ بعدی بررسی خواهیم کرد .‏ 
 محبت به خدا اطاعت را نیز می‌طلبد .‏ 
 کتاب مقدّس می‌گوید :‏ « همین است محبت خدا که احکام او را نگاه داریم و احکام او گران [ سنگین ] نیست .‏ » —‏ ۱یوحنّا ۵ :‏ ۳‏ .‏ 
 ‏ عیسی چگونه ثابت کرد که به خدا محبت دارد ؟‏ 
 عیسی مفهوم محبت به خدا را برایمان کاملاً روشن کرد .‏ 
 از آنجایی که خدا را دوست داشت منزل و جایگاه آسمانی خود را ترک کرد و انسان شد تا بر زمین زندگی کند .‏ 
 محبت بود که باعث شد پدرش را با هر چه می‌کرد و تعلیم می‌داد جلال دهد .‏ 
 و از روی محبت بود که ‹ تا به موت بر چوبه مطیع گردید .‏ › 
 (‏ فیلِپّیان ۲ :‏ ۸‏ )‏ اطاعت عیسی از خدا یک طریق ابراز محبت بود که راه یافتن به درگاه خدا را برای مؤمنان وفادار میسر ساخت تا مقبول او واقع شوند .‏ 
 پولُس می‌نویسد :‏ « زیرا به همین قسمی که از نافرمانی یک شخص [ آدم ] بسیاری گناهکار شدند ،‏ همچنین نیز به اطاعت یک شخص [ عیسی مسیح ] بسیاری عادل خواهند گردید .‏ » —‏ رومیان ۵ :‏ ۱۹‏ .‏ 
 ‏ چرا محبت به خدا مستلزم اطاعت از اوست ؟‏ 
 ما نیز می‌خواهیم مثل عیسی محبت خود را به خدا با اطاعت کردن از او ثابت کنیم .‏ 
 یوحنّا ،‏ رسول محبوب عیسی می‌نویسد :‏ « این است محبت که موافق احکام او سلوک بنماییم .‏ » 
 (‏ ۲یوحنّا ۶‏ )‏ کسی که یَهُوَه را واقعاً دوست دارد جویای هدایت و راهنمایی از طرف او می‌شود .‏ 
 چنین شخصی می‌داند که به تنهایی قادر نیست در راه خویش موفق شود .‏ 
 از این رو به حکمت خدا توکّل می‌کند و مطیعانه راهنمایی او را به کار می‌گیرد .‏ 
 (‏ اِرْمیا ۱۰ :‏ ۲۳ )‏ همان طور که اهالی نجیب شهر باستانی بیریه « در کمال رضامندی کلام را پذیرفتند » دوستداران یَهُوَه نیز مشتاق انجام دادن ارادهٔ او می‌باشند .‏ 
 (‏ اَعمال ۱۷ :‏ ۱۱‏ )‏ کسی که خدا را دوست دارد به دقت کتاب مقدّس را می‌خواند تا بفهمد ارادهٔ خدا چیست و آن را بهتر و کامل‌تر انجام دهد .‏ 
 این کار او را ترغیب می‌کند تا در اطاعت از خدا کوشاتر شود .‏ 
 ‏ محبت به خدا با تمامی دل و جان و خاطر و قوّت به چه مفهوم است ؟‏ 
 همان طور که عیسی گفت ،‏ محبت به خدا ،‏ تمامی دل و تمامی جان و تمامی خاطر و تمامی قوّت ما را در بر می‌گیرد .‏ 
 (‏ مَرقُس ۱۲ :‏ ۳۰‏ )‏ چنین محبتی از اعماق دل منشأ می‌شود جایی که تمام عواطف و خواسته‌ها و عمیق‌ترین افکار باطنی ما قرار دارد و شوق خوشنود ساختن خدا را در ما به وجود می‌آورد .‏ 
 ذهن و عقل ما نیز در ابراز محبت نقش دارد ،‏ زیرا که خداپرستی ما کورکورانه نیست ؛‏ ما یَهُوَه را می‌شناسیم و خصوصیات و معیارها و مقاصد او نیز برایمان ناآشنا نیست .‏ 
 از این رو با تمام جان یعنی با تمام قوّت و نیروی خود او را خدمت و تمجید می‌کنیم .‏ 
 چرا باید به یَهُوَه محبت نماییم ؟‏ 
 ‏ چرا خدا می‌خواهد به او محبت کنیم ؟‏ 
 یک دلیل محبت ما به یَهُوَه خدا ،‏ اطاعت از خواست و ارادهٔ اوست که می‌خواهد خصوصیات و خصلت‌های او را در خود بپرورانیم .‏ 
 خدا منشأ محبت و بهترین سرمشق در محبت کردن است .‏ 
 یوحنّای رسول می‌گوید :‏ « خدا محبت است .‏ » 
 (‏ ۱یوحنّا ۴ :‏ ۸‏ )‏ ما انسان‌ها به صورت خدا و با خصوصیات او خلق شده‌ایم ؛‏ یعنی طوری آفریده شده‌ایم که خصلت و توانایی محبت داشتن و محبت کردن در ما وجود دارد .‏ 
 حتی شیوهٔ حکمرانی یَهُوَه بر اساس محبت بنا شده است .‏ 
 او تنها تابعانی را تحت سلطنت خود می‌پذیرد که هم محبت دارند هم عدل و انصاف حکومت او را دوست دارند .‏ 
 زیرا که محبت عامل حیاتی صلح و توافق میان همهٔ مخلوقات است .‏ 
 ‏ الف )‏ چرا به یهودیان گفته شده بود :‏ ‹ یَهُوَه خدای خود را محبت نما › ؟‏ 
 ب )‏ چرا معقولانه است که یَهُوَه بخواهد به او محبت نشان دهیم ؟‏ 
 دلیل دیگری که برای محبت به یَهُوَه وجود دارد قدردانی از همهٔ خوبی‌های اوست .‏ 
 عیسی خطاب به یهودیان گفت :‏ ‹ یَهُوَه خدای خود را محبت نما .‏ › 
 عیسی از آن‌ها انتظار نداشت خدایی را دوست داشته باشند که برایشان غریب بود و رفتارش سرد .‏ 
 خیر ،‏ از آن‌ها خواست به کسی محبت نشان دهند که محبت خود را برای آن‌ها ثابت و ابراز کرده بود .‏ 
 یَهُوَه خدای آن‌ها بود .‏ 
 او بود که آن‌ها را از مصر بیرون آورد و به سرزمین موعود رساند ؛‏ او بود که از آن‌ها محافظت کرد ،‏ غذایشان داد و نیکی کرد ؛‏ او بود که از روی محبت آن‌ها را تأدیب و به راه راست هدایت کرد .‏ 
 امروز ،‏ یَهُوَه خدای ما است ؛‏ یعنی همان خدایی که پسرش را برای ما فدیه داد تا روزی بتوانیم به زندگی جاودانی دست یابیم .‏ 
 پس دور از منطق نیست که یَهُوَه بخواهد ما نیز متقابلاً به او محبت نشان دهیم !‏ 
 محبتی که در واقع عکس‌العملی بیش نیست ؛‏ صرفاً از ما انتظار می‌رود خدایی را که ما را دوست دارد دوست داشته باشیم .‏ 
 محبت ما به کسی است « که او اوّل ما را محبت نمود .‏ » —‏ ۱یوحنّا ۴ :‏ ۱۹‏ .‏ 
 ‏ چگونه می‌توان محبت یَهُوَه را به محبت والدین تشبیه کرد ؟‏ 
 محبت یَهُوَه به انسان‌ها مثل محبت والدین به فرزندانشان است .‏ 
 والدین بامحبت با وجود ناکاملی به خاطر فرزندانشان سالیان دراز زحمت می‌کشند و عرق جبین می‌ریزند و سختی‌های مالی و مادی را به جان می‌خرند .‏ 
 آن‌ها فرزندانشان را آموزش می‌دهند ،‏ تشویق و حمایت می‌کنند ،‏ ادب و تربیت می‌کنند چون که می‌خواهند فرزندانشان شاد باشند و شکوفا شوند .‏ 
 والدین در قبال همهٔ این تلاش‌های خستگی‌ناپذیر از فرزندانشان چه می‌خواهند ؟‏ 
 آیا غیر از این است که محبت فرزندانشان را می‌خواهند و آرزو دارند هر آنچه به آن‌ها آموخته‌اند در زندگی به کار گیرند و موفق شوند ؟‏ 
 پس آیا امری طبیعی نیست که پدر کامل و آسمانی‌مان به دلیل نیکویی‌های بی‌شمارش از ما انتظار قدرشناسی داشته باشد ؟‏ 
 ایجاد محبت به خدا 
 ‏ اوّلین قدم در راه ایجاد محبت به خدا کدام است ؟‏ 
 هیچ یک از ما نه خدا را دیده نه صدایش را شنیده است .‏ 
 (‏ یوحنّا ۱ :‏ ۱۸‏ )‏ با وجود این ،‏ خدا از همهٔ ما دعوت می‌کند رابطه‌ای مهرآمیز با او داشته باشیم .‏ 
 (‏ یعقوب ۴ :‏ ۸‏ )‏ اما چگونه می‌توانیم به چنین رابطه‌ای دست یابیم ؟‏ 
 اوّلین قدم برای ایجاد محبت به کسی شناختن اوست ،‏ چرا که نمی‌توان شخصی غریب را مثل یک دوست محبت کرد .‏ 
 بی‌جهت نیست که یَهُوَه کلامش را در اختیار ما گذاشته است تا بتوانیم با خواندن آن با او آشنا شویم .‏ 
 به این دلیل سازمانش همیشه ما را تشویق می‌کند کتاب مقدّس را مرتب بخوانیم .‏ 
 تنها این کتاب است که ما را با خدا و خصوصیاتش آشنا می‌سازد و شخصیتش را به ترسیم می‌کشد و از رفتار چندهزارساله‌اش با انسان‌ها به ما می‌گوید .‏ 
 اگر خوب در این مطالب و گزارشات دقت و تعمّق کنیم هم با او بیشتر آشنا می‌شویم هم محبت او در دلمان رشد می‌کند .‏ —‏ رومیان ۱۵ :‏ ۴‏ .‏ 
 ‏ آشنایی با خدمت زمینی عیسی چگونه بر محبت ما به یَهُوَه می‌افزاید ؟‏ 
 بهترین راه رشد محبت به یَهُوَه آشنایی با سرگذشت عیسی و خدمت زمینی‌اش است .‏ 
 عیسی بازتاب کاملی از پدرش است .‏ 
 با توجه به این واقعیت ،‏ عیسی با اطمینان تمام گفت :‏ « کسی که مرا دید ،‏ پدر را دیده است .‏ » 
 (‏ یوحنّا ۱۴ :‏ ۹‏ )‏ وقتی رحمت و شفقّت عیسی را در مواردی مثل رستاخیز دادن تنها پسر بیوه‌زنی می‌بینیم آیا تحت تأثیر قرار نمی‌گیریم ؟‏ 
 (‏ لوقا ۷ :‏ ۱۱ -‏ ۱۵‏ )‏ آیا وقتی می‌خوانیم که پسر خدا ،‏ یعنی بزرگ‌ترین انسان تاریخ بشر ،‏ با کمال فروتنی پای‌های شاگردانش را شست ،‏ جذب شخصیت او نمی‌شویم ؟‏ 
 (‏ یوحنّا ۱۳ :‏ ۳ -‏ ۵‏ )‏ آیا وقتی می‌بینیم که چنین شخصی بزرگوار با وجود تمام حکمت و حشمتی که داشت همهٔ مردم ،‏ از جمله بچه‌های کم‌سن و سال ،‏ نزد او احساس راحتی می‌کردند ،‏ لب به تحسین باز نمی‌کنیم ؟‏ 
 (‏ مَرقُس ۱۰ :‏ ۱۳ ،‏ ۱۴‏ )‏ اگر عمیقاً به این مطالب فکر کنیم و جذب آن‌ها شویم ،‏ از مسیحیانی تقلید کرده‌ایم که به نقل از پِطْرُس رسول ‹ اگرچه عیسی را ندیده بودند او را محبت می‌نمودند .‏ › 
 (‏ ۱پِطْرُس ۱ :‏ ۸‏ )‏ هر چه محبتمان به عیسی بیشتر شود یَهُوَه را نیز بیشتر دوست خواهیم داشت .‏ 
 ۱۷ ،‏ ۱۸ .‏ 
 تفکّر در مورد چه برکاتی بر محبت ما به یَهُوَه می‌افزاید ؟‏ 
 طریق دیگری که می‌توانیم محبت به خدا را در دلمان رشد دهیم تفکّر عمیق در برکات بی‌شمار اوست که زندگی را برایمان لذّت‌بخش کرده است .‏ 
 فقط کافی است در اطرافمان به زیبایی‌های آفرینش نظر اندازیم ،‏ به خوراکی‌های لذیذ و متنوع فکر کنیم ،‏ دوستان عزیزمان را به یاد آوریم و خوشی‌های بی‌پایانی را که برای لذّت و رضایت خاطر از زندگی برایمان فراهم شده است ببینیم .‏ 
 (‏ اَعمال ۱۴ :‏ ۱۷‏ )‏ هر چه بیشتر با خدایمان آشنا شویم قدر نیکویی‌ها و سخاوت‌های او را بیشتر می‌دانیم .‏ 
 حال ،‏ قدری به آنچه یَهُوَه برای ما کرده است فکر کنیم .‏ 
 با توجه به این همه ،‏ آیا واقعاً مستحق محبت و عشق ما نیست ؟‏ 
 خدا عطایای زیادی به ما انسان‌ها داده است و یکی از آن‌ها عطیهٔ دعاست ،‏ زیرا هر لحظه که بخواهیم می‌توانیم با او راز و نیاز کنیم و ‹ اوست که دعا را می‌شنود !‏ › 
 (‏ مزمور ۶۵ :‏ ۲ )‏ یَهُوَه به پسرش اختیارات زیادی داده است تا هم حکمرانی کند هم داوری .‏ 
 اما خدا یک چیز را به هیچ کس ،‏ حتی به پسر عزیزش نیز نداده است و آن هم شنیدن دعاست .‏ 
 یَهُوَه خود شخصاً به دعا گوش می‌دهد .‏ 
 محبت و مراقبتی که به ما نشان می‌دهد ما را واقعاً به او نزدیک می‌کند .‏ 
 ‏ یَهُوَه چه وعده‌هایی داده است که ما را به سوی خود جذب می‌کند ؟‏ 
 همچنین ،‏ وقتی به آیندهٔ درخشانی که یَهُوَه برای ما انسان‌ها در نظر دارد فکر می‌کنیم قلب پر از سپاسمان ما را به او نزدیک‌تر می‌سازد .‏ 
 خدا وعده داده است که رنج و بیماری انسان را به پایان برساند و غم و ماتم مرگ را از زمین برچیند .‏ 
 (‏ مکاشفه ۲۱ :‏ ۳ ،‏ ۴‏ )‏ وقتی انسان‌ها کامل شوند دیگر هیچ کس مریض و افسرده و دلشکسته نخواهد شد و هیچ فاجعه‌ای برایش رخ نخواهد داد .‏ 
 فقر و گرسنگی و جنگ دیگر نخواهد بود .‏ 
 (‏ مزمور ۴۶ :‏ ۹ ؛‏ ۷۲ :‏ ۱۶ )‏ زمین رفته‌رفته یک بهشت می‌شود .‏ 
 (‏ لوقا ۲۳ :‏ ۴۳‏ )‏ همهٔ این برکات را یَهُوَه نه از روی اجبار بلکه با رغبت تمام خواهد داد چون که ما را دوست دارد .‏ 
 ‏ موسی در مورد برکات دوست داشتن یَهُوَه چه گفت ؟‏ 
 پس می‌بینیم که نه فقط باید بذر محبت به خدا را در دلمان بکاریم بلکه باید بگذاریم شکوفا شود .‏ 
 آیا شما نیز اجازه می‌دهید محبت خدا در دلتان ریشه کند ؟‏ 
 آیا می‌گذارید خدا مسیر زندگی‌تان را تعیین کند ؟‏ 
 انتخاب و تصمیم با خود شماست .‏ 
 موسی کسی بود که از برکات محبت به یَهُوَه آگاه بود .‏ 
 به این دلیل خطاب به قوم اسرائیل گفت :‏ « حیات را برگزین تا تو با ذریّتت زنده بمانی .‏ 
 و تا یَهُوَه خدای خود را دوست بداری و آواز او را بشنوی و به او ملصق شوی ،‏ زیرا که او حیات تو و درازی عمر توست .‏ » —‏ تثنیه ۳۰ :‏ ۱۹ ،‏ ۲۰ .‏ 
 این نکات را به یاد می‌آورید ؟‏ 
 ‏ • چرا دوست داشتن یَهُوَه ضروری است ؟‏ 
 ‏ • چگونه می‌توانیم محبت به یَهُوَه را در عمل نشان دهیم ؟‏ 
 ‏ • چرا دلایل زیادی برای دوست داشتن یَهُوَه داریم ؟‏ 
 ‏ • چگونه می‌توانیم محبت به خدا را در دل پرورش دهیم ؟‏ 
 ‏ [ تصویر در صفحهٔ ۱۸ ]‏ 
 برای یَهُوَه یک چیز بسیار مهم است ؛‏ محبتی که همهٔ ما می‌توانیم به او ابراز کنیم 
 ‏ [ تصاویر در صفحهٔ ۲۱ ]‏ 
 ‏ « کسی که مرا دید ،‏ پدر را دیده است .‏ » —‏ یوحنا ۱۴ :‏ ۹ 
 مفهوم همسایهٔ خود را محبت نمودن 
 ‏ « همسایهٔ خود را مثل خود محبت نما .‏ » —‏ متّیٰ ۲۲ :‏ ۳۹‏ .‏ 
 ‏ چگونه می‌توانیم نشان دهیم که خدا را دوست داریم ؟‏ 
 یَهُوَه خدا از عابدانش چه انتظاراتی دارد ؟‏ 
 عیسی جواب این سؤال را در چند کلام ساده خلاصه کرد .‏ 
 او گفت که بزرگ‌ترین فرمان این است که یَهُوَه خدا را با تمام دل و جان و نَفْس و ذهن و قوّت خود محبت کنند .‏ 
 (‏ متّیٰ ۲۲ :‏ ۳۷ ؛‏ مَرقُس ۱۲ :‏ ۳۰‏ )‏ همان طور که در مقالهٔ قبلی خواندیم ،‏ محبت به خدا یعنی اطاعت کردن از او و قوانینش زیرا محبتی که از او دیده‌ایم ما را به او جلب کرده است .‏ 
 برای کسانی که خدا را دوست دارند انجام دادن ارادهٔ او کار شاقی نیست بلکه لذّت‌بخش و نشاط‌آور است .‏ —‏ مزمور ۴۰ :‏ ۸ ؛‏ ۱یوحنّا ۵ :‏ ۲ ،‏ ۳‏ .‏ 
 ۲ ،‏ ۳ .‏ 
 چرا باید از فرمان محبت نمودن به همسایه اطاعت کنیم و چه سؤالاتی در این رابطه مطرح می‌شود ؟‏ 
 علاوه بر آن ،‏ عیسی گفت دوّمین فرمان یعنی « همسایهٔ خود را مثل خود محبت نما » از لحاظ اهمیت به اوّلین فرمان مربوط می‌شود .‏ 
 (‏ متّیٰ ۲۲ :‏ ۳۹‏ )‏ در این مقاله به بررسی و مطالعهٔ این فرمان می‌پردازیم که بسیار به موقع است .‏ 
 امروزه ما در دورانی زندگی می‌کنیم که کلمه‌های عشق و محبت مفهومی تحریف‌شده به خود گرفته‌اند .‏ 
 پولُس رسول تحت الهام خدا توصیفی از « ایّام آخر » یا آخر زمان نوشت که نشان می‌دهد مردم به جای این که به یکدیگر محبت کنند خودپرست ،‏ مال‌پرست و عشرت‌طلب می‌شوند .‏ 
 و می‌گوید که اکثر مردم بی‌الفت می‌شوند یا به نقل از انجیل شریف ‏ « بی‌عاطفه » می‌شوند و هیچ گونه محبت طبیعی برای خانواده‌شان در دلشان نمی‌ماند .‏ 
 (‏ ۲تیموتاؤس ۳ :‏ ۱ -‏ ۴‏ )‏ عیسی نیز در مورد همین زمان چنین پیشگویی کرد :‏ ‹ بسیاری لغزش خورده ،‏ یکدیگر را تسلیم می‌کنند و محبت بسیاری سرد خواهد شد .‏ › —‏ متّیٰ ۲۴ :‏ ۱۰ ،‏ ۱۲‏ .‏ 
 توجه کنید که عیسی نگفت محبت همهٔ مردم سرد خواهد شد .‏ 
 از ابتدای هستی بشر تا به امروز و همین طور تا به ابد همیشه کسانی بوده و خواهند بود که یَهُوَه خدا را آن طور که او می‌خواهد دوست داشته و خواهند داشت .‏ 
 آنانی که واقعاً یَهُوَه را دوست دارند می‌کوشند انسان‌های دیگر را از دیدگاه او ببینند .‏ 
 حال ،‏ همسایهٔ ما کیست که باید دوستش داشته باشیم ؟‏ 
 و چگونه باید به او محبت نماییم ؟‏ 
 کتاب مقدّس جواب این سؤالات را فراهم می‌کند .‏ 
 همسایهٔ من کیست ؟‏ 
 ‏ بنا بر لاویان باب ۱۹ یهودیان به چه کسانی باید محبت می‌نمودند ؟‏ 
 وقتی عیسی به فریسیان گفت که دوّمین فرمان از لحاظ اهمیت ،‏ محبت به همسایه است به قانونی مشخص که به اسرائیلیان داده شده بود اشاره کرد .‏ 
 این قانون در لاویان ۱۹ :‏ ۱۸ درج شده است .‏ 
 در همان باب در کتاب لاویان به یهودیان گفته شده بود که غیر از هموطنان اسرائیلی‌شان دیگران را نیز همسایهٔ خود محسوب کنند .‏ 
 در آیهٔ ۳۴ آمده است :‏ « غریبی که در میان شما مأوا گزیند ،‏ مثل متوطن از شما باشد .‏ 
 و او را مثل خود محبت نما ،‏ زیرا که شما در زمین مصر غریب بودید .‏ » 
 بدین ترتیب حتی با غیریهودیان و به خصوص نوکیشان نیز باید با محبت رفتار می‌شد .‏ 
 ‏ یهودیان زمان عیسی چه برداشتی از محبت نمودن به همسایه داشتند ؟‏ 
 البته روحانیون زمان عیسی نظری دیگر داشتند .‏ 
 در مکتب بعضی از آن‌ها کلمات « دوست » و « همسایه » فقط به یهودی اطلاق می‌شد و از غیریهودی باید نفرت می‌داشت .‏ 
 بنا بر تعالیم این روحانیون ،‏ شخص مؤمن باید از خدانشناس تنفر می‌داشت .‏ 
 یک کتاب مرجع در خصوص این مکتب می‌نویسد :‏ « در چنان جوّی آتش نفرت هرگز خاموش نمی‌شد چون که هیزم نفرت به فراوانی وجود داشت .‏ »‏ 
 ‏ وقتی عیسی در مورد محبت نمودن به همسایه صحبت می‌کرد کدام دو نکته را روشن کرد ؟‏ 
 عیسی در موعظهٔ بالای کوه هر گونه ابهام را در مورد این که به چه کسانی باید محبت نمود برطرف کرد .‏ 
 وی گفت :‏ « شنیده‌اید که گفته شده است ‹ همسایهٔ خود را محبت نما و با دشمن خود عداوت کن .‏ › 
 اما من به شما می‌گویم که دشمنان خود را محبت نمایید و برای لعن‌کنندگان خود برکت بطلبید و به آنانی که از شما نفرت کنند ،‏ احسان کنید و به هر که به شما فحش دهد و جفا رساند ،‏ دعای خیر کنید ،‏ تا پدر خود را که در آسمان است پسران شوید ،‏ زیرا که آفتاب خود را بر بدان و نیکان طالع می‌سازد و باران بر عادلان و ظالمان می‌باراند .‏ » 
 (‏ متّیٰ ۵ :‏ ۴۳ -‏ ۴۵‏ )‏ عیسی با این سخنانش دو نکته را روشن کرد .‏ 
 اوّل این که یَهُوَه نیکویی و سخاوت خود را هم شامل حال خوبان می‌کند هم بدان .‏ 
 دوّم این که ما نیز مکلفیم از او تقلید کنیم .‏ 
 ‏ از حکایت سامری نوع‌دوست چه می‌آموزیم ؟‏ 
 در موقعیتی دیگر ،‏ یکی از علمای شریعت موسی از عیسی پرسید :‏ « همسایهٔ من کیست ؟‏ » 
 در جواب سؤال او عیسی حکایتی را تعریف کرد که در آن یک سامری در جاده به یک یهودی مجروح برمی‌خورد که راه‌زنان همهٔ اموال و لباسش را دزدیده و او را نیمه‌جان در بیابان رها کرده‌اند .‏ 
 با این که یهودیان از اهالی سامره متنفر بودند این سامری زخم‌های یهودی مجروح را پانسمان می‌کند و او را به جایی امن به یک مسافرخانه می‌برد تا در آنجا کم‌کم خوب شود .‏ 
 در این حکایت چه درسی هست ؟‏ 
 محبت ما به همسایه باید از مرز نژاد و ملیت و دین فراتر رود .‏ —‏ لوقا ۱۰ :‏ ۲۵ ،‏ ۲۹ ،‏ ۳۰ ،‏ ۳۳ -‏ ۳۷‏ .‏ 
 مفهوم همسایهٔ خود را محبت نمودن 
 ‏ لاویان باب ۱۹ در مورد محبت نمودن به همسایه چه می‌گوید ؟‏ 
 محبت به همسایه مانند محبت به خدا فقط به احساسات و عواطف محدود نمی‌شود بلکه شامل عمل هم می‌شود .‏ 
 برای درک عمیق‌تر این مطلب بهتر است مضمون فرمانی را که در لاویان باب ۱۹ آمده است بررسی کنیم زیرا در آنجاست که خدا به قومش دستور می‌دهد همسایه‌شان را مثل خود محبت کنند .‏ 
 اسرائیلیان می‌باید هنگام حصاد به فقیران و غریبه‌ها اجازه می‌دادند در برداشت محصول سهم داشته باشند .‏ 
 جایی برای دزدی و مکر و دروغ باقی نمی‌ماند .‏ 
 در داوری و رسیدگی به موارد قضایی نیز نباید بین اسرائیلی و غیراسرائیلی تبعیض قائل می‌شدند .‏ 
 بدیهی است که در مواردی تنبیه و توبیخ لازم بود ولی مشخصاً آمده بود :‏ « برادر خود را در دل خود بغض [ دشمنی ] منما .‏ » 
 این چند فرمان به علاوهٔ همهٔ فرامین دیگر در این کلام خلاصه می‌شد :‏ « همسایهٔ خود را مثل خویشتن محبت نما .‏ » —‏ لاویان ۱۹ :‏ ۹ -‏ ۱۱ ،‏ ۱۵ ،‏ ۱۷ ،‏ ۱۸ .‏ 
 ‏ چرا یَهُوَه به اسرائیلیان فرمان داده بود از ملت‌های دیگر دوری کنند ؟‏ 
 با این که از اسرائیلیان انتظار می‌رفت به غیراسرائیلیان نیز محبت نشان دهند می‌باید از کسانی که خدایان دروغین را می‌پرستیدند دوری می‌کردند .‏ 
 یَهُوَه در مورد خطرات و عواقب معاشرت بد هشدار داده بود .‏ 
 برای نمونه یَهُوَه در مورد ملت‌هایی که اسرائیلیان از سرزمین موعود بیرون می‌کردند به اسرائیلیان گفته بود :‏ ‹ با ایشان مصاهرَت [ وصلت ] منما ؛‏ دختر خود را به پسر ایشان مده ،‏ و دختر ایشان را برای پسر خود مگیر .‏ 
 زیرا که اولاد تو را از متابعت من برخواهند گردانید ،‏ تا خدایان غیر را عبادت نمایند ،‏ و غضب یَهُوَه بر شما افروخته شده ،‏ شما را به زودی هلاک خواهد ساخت .‏ › —‏ تثنیه ۷ :‏ ۳ ،‏ ۴ .‏ 
 ‏ امروزه باید از چه چیز خودداری کنیم ؟‏ 
 مسیحیان نیز مانند آن اسرائیلیان از معاشرت با کسانی که ممکن است ایمانشان را تضعیف کنند خودداری می‌کنند .‏ 
 (‏ ۱قُرِنتیان ۱۵ :‏ ۳۳‏ )‏ در واقع به مسیحیان چنین فرمان داده شده است :‏ « زیر یوغ ناموافق با بی‌ایمانان مشوید .‏ » 
 که اشاره‌ای است به کسانی که خارج از جماعت مسیحی‌اند .‏ 
 (‏ ۲قُرِنتیان ۶ :‏ ۱۴‏ )‏ علاوه بر آن ،‏ به مسیحیان نصیحتی قاطع می‌شود که ‹ فقط در سَروَر › یعنی در عیسی ازدواج کنند .‏ 
 (‏ ۱قُرِنتیان ۷ :‏ ۳۹‏ )‏ با وجود این ،‏ نباید از آنانی که همپای ما یَهُوَه را نمی‌پرستند تنفر داشته باشیم .‏ 
 نباید فراموش کنیم که مسیح برای نجات گناهکاران قربانی شد و خیلی‌ها که امروزه با خدا آشتی کرده‌اند و او را می‌پرستند سابقاً در زندگی مرتکب اَعمال زشت می‌شدند .‏ —‏ رومیان ۵ :‏ ۸ ؛‏ ۱قُرِنتیان ۶ :‏ ۹ -‏ ۱۱‏ .‏ 
 ‏ بهترین راه محبت نمودن به کسانی که یَهُوَه خدا را نمی‌پرستند کدام است ؟‏ 
 برای این که بدانیم چگونه به کسانی که یَهُوَه خدا را نمی‌پرستند محبت نماییم باید از خود یَهُوَه سرمشق بگیریم .‏ 
 یَهُوَه از هر گونه شرارت نفرت دارد ولی از روی محبت به همه فرصت می‌دهد از اَعمال ناپسند خود دست بردارند و به سوی او بازگردند تا زندگی ابدی یابند .‏ 
 (‏ حِزْقِیال ۱۸ :‏ ۲۳ )‏ یَهُوَه می‌خواهد « همه به توبه گرایند .‏ » 
 (‏ ۲پِطْرُس ۳ :‏ ۹‏ )‏ ارادهٔ او این است که « جمیع مردم نجات یابند و به معرفت راستی گرایند .‏ » 
 (‏ ۱تیموتاؤس ۲ :‏ ۴‏ )‏ به همین علّت است که عیسی پیروانش را مأمور کرد به همه موعظه کنند و به آن‌ها تعلیم دهند تا ‹ شاگردانی از همهٔ امّت‌ها بسازند .‏ › 
 (‏ متّیٰ ۲۸ :‏ ۱۹ ،‏ ۲۰‏ )‏ وقتی در این فعالیت شرکت می‌کنیم در عمل نشان می‌دهیم که هم خدا را دوست داریم هم به همسایه‌مان و همچنین دشمنانمان محبت می‌کنیم !‏ 
 محبت نمودن به برادران مسیحی‌مان 
 ‏ یوحنّای رسول در بارهٔ محبت نمودن به برادران مسیحی‌مان چه گفته است ؟‏ 
 پولُس رسول به مسیحیان چنین نصیحت داد :‏ « به قدری که فرصت داریم با جمیع مردم احسان بنماییم ،‏ علی‌الخصوص با اهل بیت ایمان .‏ » 
 (‏ غَلاطیان ۶ :‏ ۱۰‏ )‏ ما مسیحیان وظیفه داریم به آنانی که در ایمان با ما شریکند یعنی خواهران و برادران روحانی‌مان محبت نشان دهیم .‏ 
 این محبت از چه اهمیتی برخوردار است ؟‏ 
 یوحنّای رسول به واقعیتی بسیار مهم اشاره کرده ،‏ گفت :‏ « هر که از برادر خود نفرت نماید ،‏ قاتل است .‏ .‏ .‏ .‏ 
 اگر کسی گوید که ‹ خدا را محبت می‌نمایم › و از برادر خود نفرت کند ،‏ دروغگوست ،‏ زیرا کسی که برادری را که دیده است محبت ننماید ،‏ چگونه ممکن است خدایی را که ندیده است محبت نماید ؟‏ » 
 (‏ ۱یوحنّا ۳ :‏ ۱۵ ؛‏ ۴ :‏ ۲۰‏ )‏ به راستی که چه منطق کوبنده‌ای !‏ 
 عیسی مسیح کلمات « قاتل » و « دروغگو » را برای شیطان ابلیس به کار برده است .‏ 
 (‏ یوحنّا ۸ :‏ ۴۴‏ )‏ امیدواریم این توصیف هیچ گاه شامل حال ما نشود !‏ 
 ‏ چگونه می‌توانیم به هم‌ایمانانمان محبت کنیم ؟‏ 
 ما مسیحیان حقیقی ‹ از خدا آموخته‌ایم که یکدیگر را محبت نماییم .‏ › 
 (‏ ۱تَسّالونیکیان ۴ :‏ ۹‏ )‏ از این رو موظفیم « محبت را به جا آریم نه در کلام و زبان بلکه در عمل و راستی .‏ » 
 (‏ ۱یوحنّا ۳ :‏ ۱۸‏ )‏ محبت ما باید « بی‌ریا باشد .‏ » 
 (‏ رومیان ۱۲ :‏ ۹‏ )‏ محبت باید سبب شود انسان‌هایی مهربان ،‏ رحیم ،‏ باگذشت و حلیم باشیم نه افرادی حسود ،‏ متکبّر ،‏ مغرور و ازخودراضی .‏ 
 (‏ ۱قُرِنتیان ۱۳ :‏ ۴ ،‏ ۵ ؛‏ اَفَسُسیان ۴ :‏ ۳۲‏ )‏ چنین محبتی باید ما را بر آن دارد تا ‹ یکدیگر را خدمت کنیم .‏ › 
 (‏ غَلاطیان ۵ :‏ ۱۳‏ )‏ عیسی به شاگردانش دستور داد همان طور که او به آن‌ها محبت کرد آن‌ها نیز به یکدیگر محبت کنند .‏ 
 (‏ یوحنّا ۱۳ :‏ ۳۴‏ )‏ بنابراین در صورت لزوم شخص مسیحی باید حاضر به فدا کردن جان خود برای خواهر یا برادر هم‌ایمانش باشد .‏ 
 ‏ چگونه می‌توانیم در خانواده به یکدیگر محبت کنیم ؟‏ 
 در خانواده‌های مسیحی نیز باید محبت دیده شود ،‏ به خصوص میان زن و شوهرها .‏ 
 پیوند زناشویی چنان ناگسستنی و نزدیک است که پولُس نوشت :‏ « باید مردان زنان خویش را مثل بدن خود محبت نمایند زیرا هر که زوجهٔ خود را محبت نماید ،‏ خویشتن را محبت می‌نماید .‏ » 
 (‏ اَفَسُسیان ۵ :‏ ۲۸‏ )‏ پنج آیه بعد از این آیه ،‏ پولُس همان نصیحت را دوباره تکرار می‌کند .‏ 
 شوهری که زن خود را دوست دارد با او مثل مردان اسرائیلی دوران مَلاکی که با سختدلی تمام زنانشان را بیرون می‌کردند رفتار نمی‌کند .‏ 
 (‏ مَلاکی ۲ :‏ ۱۴ )‏ خیر ،‏ بلکه او را بسیار عزیز می‌دارد .‏ 
 او همان طوری که مسیح به جماعت محبت می‌کند به زنش محبت می‌کند ؛‏ زن نیز به همچنین .‏ 
 محبت باید زن را وادارد به شوهر خود احترام گذاشته ،‏ حرمت وی را حفظ کند .‏ —‏ اَفَسُسیان ۵ :‏ ۲۵ ،‏ ۲۹ -‏ ۳۳‏ .‏ 
 ‏ وقتی بعضی از مردم محبت برادران را در عمل مشاهده کردند چه عکس‌العملی نشان دادند ؟‏ 
 جای هیچ شکی نیست که این نوع محبت نشانهٔ خاصّ مسیحیت حقیقی است .‏ 
 عیسی گوشزد کرد که :‏ « به همین همه خواهند فهمید که شاگرد من هستید اگر محبت یکدیگر را داشته باشید .‏ » 
 (‏ یوحنّا ۱۳ :‏ ۳۵‏ )‏ محبتی که به یکدیگر می‌نماییم مردم را به سوی خدایی که دوستش داریم و نماینده‌اش هستیم جذب می‌کند .‏ 
 برای مثال ،‏ گزارش خانواده‌ای از شاهدان یَهُوَه در کشور موزامبیک صحّت این نکته را ثابت می‌کند .‏ 
 « چنین توفانی برای ما بسیار بی‌سابقه بود .‏ 
 بعدازظهر باد بسیار شدیدی شروع به وزیدن کرد و پس از آن باران و تگرگی شدید سرازیر شد .‏ 
 باد چنان تند و سخت بود که ورقه‌های گالوانیزهٔ بام را کَند و با خود برد و کلبه‌مان را که با نی پوشیده شده بود در هم شکست .‏ 
 وقتی برادرانی از جماعت همجوار برای تعمیر کلبه‌مان آمدند و مشغول به کار شدند همسایه‌هایمان با غبطه به آن صحنه نگاه کردند و گفتند :‏ ‹ دین شما خیلی دین خوبی است .‏ 
 کلیسای ما هیچ وقت چنین کمک‌هایی به ما نکرده است .‏ › 
 ما هم در جواب یوحنّا ۱۳ :‏ ۳۴ ،‏ ۳۵ را در کتاب مقدّس به آن‌ها نشان دادیم .‏ 
 بعد از آن واقعه خیلی از همسایه‌هایمان شروع کردند به مطالعهٔ کتاب مقدّس .‏ »‏ 
 محبت نمودن به یکایک افراد 
 ‏ چه فرقی میان محبت داشتن به کلّیهٔ همسایگان و محبت نمودن به یکایک ایشان وجود دارد ؟‏ 
 محبت داشتن به کلّیهٔ همسایگان آسان است .‏ 
 اما محبت نمودن به فردفرد آن‌ها چندان آسان نیست .‏ 
 برای مثال ،‏ محبت بعضی‌ها به همنوع و همسایهٔ خود از صدقه و اعانه دادن به بنگاه‌های خیریه فراتر نمی‌رود .‏ 
 بلی ،‏ گفتن این که برای همسایهٔ خود محبت داریم خیلی آسان‌تر است از محبت کردن به اشخاصی همچون همکاری که هیچ اهمیتی به ما نمی‌دهد ،‏ همسایه‌ای که مرتب سخنان رکیک می‌گوید یا دوستی که ما را از خود مأیوس کرده است .‏ 
 ۱۷ ،‏ ۱۸ .‏ 
 عیسی چگونه به یکایک افراد محبت و توجه نشان داد ولی انگیزهٔ اصلی‌اش چه بود ؟‏ 
 برای محبت نمودن به یکایک افراد می‌توانیم از عیسی سرمشق بگیریم زیرا خصوصیات او بازتابی کامل از خصوصیات خدا بود .‏ 
 با این که عیسی در اصل برای آمرزیدن و زدودن گناه به زمین آمده بود به افرادی همچون یک زن بیمار ،‏ یک جذامی و یک دختربچه هم محبت و توجه نشان داد .‏ 
 (‏ متّیٰ ۹ :‏ ۲۰ -‏ ۲۲ ؛‏ مَرقُس ۱ :‏ ۴۰ -‏ ۴۲ ؛‏ ۷ :‏ ۲۶ ،‏ ۲۹ ،‏ ۳۰ ؛‏ یوحنّا ۱ :‏ ۲۹‏ )‏ اگر ما هم با یکایک افرادی که روزانه برخورد می‌کنیم مانند عیسی رفتار نماییم در اصل به همسایهٔ خود محبت نموده‌ایم .‏ 
 هرگز نباید فراموش کنیم که محبت به همسایه رابطهٔ مستقیمی با محبت به خدا دارد .‏ 
 عیسی به فقیران کمک کرد ،‏ بیماران را شفا داد و گرسنگان را سیر کرد و جمعیت زیادی از مردم را تعلیم داد ،‏ اما انگیزهٔ اصلی‌اش آشتی دادن انسان‌ها با یَهُوَه خدا بود .‏ 
 (‏ ۲قُرِنتیان ۵ :‏ ۱۹‏ )‏ عیسی همهٔ این کارها را برای جلال خدا کرد و هیچ گاه محبتش به خدا را که به نمایندگی او آمده بود و او را جلوه‌گر می‌ساخت از یاد نبرد .‏ 
 (‏ ۱قُرِنتیان ۱۰ :‏ ۳۱‏ )‏ پس با تقلید از عیسی ما نیز موفق خواهیم شد محبتی واقعی به همسایه‌مان نشان دهیم ولی در عین حال از دنیای انسان‌های شریر جدا بمانیم .‏ 
 چگونه همسایه‌مان را همچون خود محبت نماییم ؟‏ 
 ۱۹ ،‏ ۲۰ .‏ 
 به دیگران مثل خود محبت نمودن یعنی چه ؟‏ 
 عیسی گفت :‏ « همسایهٔ خود را مثل خود محبت نما .‏ » 
 مراقبت از خود و همچنین احترام قائل شدن برای خود تا حد معقول امری طبیعی است .‏ 
 در غیر این صورت ،‏ فرمان بالا بی‌مفهوم می‌شد .‏ 
 این نوع محبت به نَفْس را نباید با خودپرستی که پولُس در دوّم تیموتاؤس ۳ :‏ ۲ به آن اشاره کرد اشتباه گرفت .‏ 
 چنین محبت متعادلی نشان می‌دهد که شخص در نظر خودش باارزش است .‏ 
 به نقل از یک محقق کتاب مقدّس « این نوع محبت متعادل نه خودشیفتگی است که گویی ‹ از من بهتر کسی نیست › نه خودآزاری که انگار ‹ از من فرومایه‌تر کسی نیست .‏ › 
 »‏ 
 به دیگران محبت نمودن مثل خود یعنی دیگران را همان طور ببینیم که می‌خواهیم دیگران ما را ببینند و با دیگران همان طور رفتار کنیم که می‌خواهیم دیگران با ما رفتار کنند .‏ 
 عیسی گفت :‏ « لهٰذا آنچه خواهید که مردم به شما کنند ،‏ شما نیز بدیشان همچنان کنید .‏ » 
 (‏ متّیٰ ۷ :‏ ۱۲‏ )‏ توجه کنید که عیسی نگفت مرتب به آنچه دیگران به ما کرده‌اند یا به ما گفته‌اند فکر کنیم و بعداً در فرصت مناسب همان کار را با آن‌ها بکنیم .‏ 
 در عوض باید فکر کنیم که مایلیم دیگران با ما چه رفتاری داشته باشند و همان رفتار را با آن‌ها داشته باشیم .‏ 
 در ضمن عیسی این گونه رفتار را فقط به دوستان و برادران محدود نکرد .‏ 
 او گفت به « مردم » چنین کنید یعنی با همهٔ مردم و با هر که برخورد می‌کنیم .‏ 
 ‏ با محبت نمودن به دیگران چه چیزی را ثابت می‌کنیم ؟‏ 
 محبت نمودن به همسایه ما را از انجام کار بد دور نگاه می‌دارد .‏ 
 پولُس رسول چنین نوشت :‏ « زیرا که زنا مکن ،‏ قتل مکن ،‏ دزدی مکن ،‏ شهادت دروغ مده ،‏ طمع مورز و هر حکمی دیگر که هست ،‏ همه شامل است در این کلام که همسایهٔ خود را چون خود محبت نما .‏ 
 محبت به همسایهٔ خود بدی نمی‌کند پس محبت تکمیل شریعت است .‏ » 
 (‏ رومیان ۱۳ :‏ ۹ ،‏ ۱۰‏ )‏ محبت ما را ترغیب می‌کند به دنبال راه‌هایی برای نیکویی کردن به دیگران باشیم .‏ 
 با محبت به همنوعان خود ثابت می‌کنیم خدایی که ما را به صورت خود آفرید یعنی یَهُوَه را دوست داریم .‏ —‏ پیدایش ۱ :‏ ۲۶ .‏ 
 چه جواب می‌دهید ؟‏ 
 ‏ • به چه کسانی باید محبت نماییم و چرا ؟‏ 
 ‏ • به کسانی که یَهُوَه را دوست ندارند چگونه می‌توانیم محبت نماییم ؟‏ 
 ‏ • کتاب مقدّس محبتی را که باید برای برادرانمان داشته باشیم چگونه توصیف می‌کند ؟‏ 
 ‏ • همسایه‌مان را مثل خود محبت کردن یعنی چه ؟‏ 
 ‏ [ تصویر در صفحهٔ ۲۴ ]‏ 
 ‏ « همسایهٔ من کیست ؟‏ »‏ 
 ‏ [ تصویر در صفحهٔ ۲۷ ]‏ 
 عیسی به یکایک افراد نیز محبت نمود 
 ‏ ‹ روز عظیم یَهُوَه نزدیک است ›‏ 
 ‏ « روز عظیم خداوند نزدیک است ،‏ نزدیک است و به زودی هر چه تمام‌تر می‌رسد .‏ » —‏ صَفَنْیا ۱ :‏ ۱۴ .‏ 
 ۱ ،‏ ۲ .‏ 
 الف )‏ مسیحیان منتظر چه روزی هستند ؟‏ 
 ب )‏ در این خصوص چه سؤالی از اهمیت حیاتی برخوردار است ،‏ و به چه دلیل ؟‏ 
 لحظه‌ای حالت این سه شخص را تجسّم کنید :‏ دختری دم‌بخت که شاد و مسرور منتظر روز ازدواجش است ؛‏ زنی پابه‌ماه که برای آمدن فرزندش انتظار می‌کشد ؛‏ و کارمندی خسته که بی‌صبرانه برای تعطیلاتش روزشماری می‌کند .‏ 
 همهٔ اینان منتظرند ؛‏ منتظر روزی که یقیناً دگرگونی‌ای در زندگی‌شان به وجود خواهد آمد .‏ 
 احساساتی که در دل‌هایشان موج می‌زند متفاوت است .‏ 
 اما همهٔ آنان از یک چیز مطمئنند ؛‏ این که روزی که انتظارش را می‌کشند سرانجام خواهد آمد و امیدوارند برای آن روز آماده باشند .‏ 
 مسیحیان حقیقی نیز اکنون بی‌صبرانه انتظار روزی عظیم را می‌کشند ؛‏ روزی که کتاب مقدّس آن را ‹ روز یَهُوَه › خوانده است .‏ 
 (‏ اِشَعْیا ۱۳ :‏ ۹ ؛‏ یوئیل ۲ :‏ ۱ ؛‏ ۲پِطْرُس ۳ :‏ ۱۲‏ )‏ واقعاً منظور از ‹ روز یَهُوَه › چیست ؟‏ 
 با آمدن آن روز چه تحوّلی در جوامع بشری رخ خواهد داد ؟‏ 
 و آیا ما مسیحیان برای آن روز آماده‌ایم ؟‏ 
 جواب به این سؤالات اهمیت حیاتی دارد ،‏ زیرا شواهد فراوانی صحّت این سخن کتاب مقدّس را تأیید می‌کند که می‌گوید :‏ ‹ روز عظیم یَهُوَه نزدیک است ،‏ نزدیک است و به زودی هر چه تمام‌تر می‌رسد .‏ › —‏ صَفَنْیا ۱ :‏ ۱۴ .‏ 
 ‏ ‹ روز عظیم یَهُوَه ›‏ 
 ‏ منظور از ‹ روز عظیم یَهُوَه › چیست ؟‏ 
 منظور از ‹ روز عظیم یَهُوَه › چیست ؟‏ 
 این اصطلاح در تمام آیات به مفهوم زمانی است که یَهُوَه دشمنان خود را مجازات می‌کند و نام خود را جلال می‌دهد .‏ 
 یهودیان عهدشکن یهودیه و اورشلیم و همچنین مردم ظالم بابل و مصر همگی به دست یَهُوَه داوری شدند و ‹ روز یَهُوَه › را به چشم دیدند .‏ 
 (‏ اِشَعْیا ۲ :‏ ۱ ،‏ ۱۰ -‏ ۱۲ ؛‏ ۱۳ :‏ ۱ -‏ ۶ ؛‏ اِرْمیا ۴۶ :‏ ۷ -‏ ۱۰ )‏ اما ،‏ عظیم‌ترین ‹ روز یَهُوَه › هنوز در پیش است .‏ 
 یَهُوَه در آن روز تمام کسانی را که مایهٔ ننگ نام او شده‌اند معدوم خواهد کرد .‏ 
 برای این کار یَهُوَه نخست از « بابل عظیم » که همانا امپراتوری ادیان دروغین است شروع خواهد کرد و سپس باقی نظام شیطان را در جنگ حارمَجِدّون نابود خواهد نمود .‏ —‏ مکاشفه ۱۶ :‏ ۱۴ ،‏ ۱۶ ؛‏ ۱۷ :‏ ۵ ،‏ ۱۵ -‏ ۱۷ ؛‏ ۱۹ :‏ ۱۱ -‏ ۲۱‏ .‏ 
 ‏ چرا روز یَهُوَه ترس در دل‌های اکثر مردم دنیا خواهد انداخت ؟‏ 
 ظاهراً اکثر مردم دنیا از حدت غضب یَهُوَه در آن روز بی‌خبرند .‏ 
 نمی‌دانند که چقدر نزدیک است و چه ترسی در دل‌هایشان خواهد انداخت .‏ 
 دلیل این امر را یَهُوَه از طریق صَفَنْیای نبی چنین عنوان می‌کند :‏ « آن روز ،‏ روز غضب است ،‏ روز تنگی و اضطراب ،‏ روز خرابی و ویرانی ،‏ روزِ تاریکی و ظلمت ،‏ روز ابرها و ظلمتِ غلیظ .‏ » 
 یَهُوَه در مورد روز غضب خود اضافه می‌کند :‏ ‹ مردمان را به تنگ می‌آورم .‏ .‏ .‏ 
 زیرا که به من گناه ورزیده‌اند .‏ › —‏ صَفَنْیا ۱ :‏ ۱۵ ،‏ ۱۷ .‏ 
 ‏ اکنون چندین میلیون مسیحی حقیقی چه نگرشی نسبت به روز یَهُوَه دارند ،‏ و چرا ؟‏ 
 البته چندین میلیون نفر نیز هستند که بی‌صبرانه انتظار آن روز را می‌کشند .‏ 
 روز یَهُوَه برای ایشان روز نجات و رهایی است ،‏ روزی است که خدایشان یَهُوَه جلال می‌یابد و نامش تقدیس می‌شود .‏ 
 (‏ یوئیل ۳ :‏ ۱۶ ،‏ ۱۷ ؛‏ صَفَنْیا ۳ :‏ ۱۲ -‏ ۱۷ )‏ کسانی باید از آن روز بترسند که عمر خود را نه در راه یَهُوَه ،‏ بلکه به باطل گذرانده‌اند .‏ 
 پس بجاست از خود سؤال کنیم که آیا آن روز را روزی دلهره‌آور می‌بینیم یا روز نجات ؟‏ 
 آیا برای آن روز آماده‌ایم ؟‏ 
 آیا نزدیک بودن آن روز تأثیری بر تصمیمات و کارهای روزمرهٔ ما گذاشته است ؟‏ 
 ظهور استهزاکنندگانی در صحنهٔ دنیا 
 ‏ دیدگاه اکثر مردم دنیا نسبت به ‹ روز یَهُوَه › چیست ،‏ و چرا این امر مسیحیان واقعی را متعجب نمی‌کند ؟‏ 
 امروزه با وجود حساسیت دورانی که در آن زندگی می‌کنیم بسیارند کسانی که توجهی به آمدن ‹ روز یَهُوَه › ندارند .‏ 
 این اشخاص کسانی را که از نزدیک بودن آن روز خبر می‌دهند به باد استهزا می‌گیرند .‏ 
 این امر مسیحیان واقعی را متعجب نمی‌کند ،‏ زیرا فوراً این هشدار پِطْرُس رسول به یادشان می‌آید که می‌گوید :‏ « در ایّام آخر مستهزئین با استهزا ظاهر خواهند شد که بر وفق شهوات خود رفتار نموده ،‏ خواهند گفت :‏ ‹ کجاست وعدهٔ آمدن او ؟‏ 
 زیرا از زمانی که پدران به خواب رفتند ،‏ هر چیز به همین طوری که از ابتدای آفرینش بود ،‏ باقی است .‏ › 
 » —‏ ۲پِطْرُس ۳ :‏ ۳ ،‏ ۴‏ .‏ 
 ‏ انجام چه کاری ما را در این دوران حساس بیدار و هوشیار نگه می‌دارد ؟‏ 
 برای آن که بتوانیم در این دوران حساس بیدار و هوشیار بمانیم نباید بگذاریم چنین افکار منفی‌ای در ذهنمان لانه کند .‏ 
 چگونه می‌توانیم مانع این کار شویم ؟‏ 
 پِطْرُس می‌گوید :‏ « هر دو نامه را به قصد یادآوری نگاشتم تا شما را به تفکّری سالم برانگیزانم ،‏ تا کلامی را که پیامبران مقدّس در ایّام گذشته گفته‌اند ،‏ به یاد آرید و نیز حکم خداوند و نجات‌دهندهٔ ما را که به واسطهٔ رسولان شما بیان شد .‏ » 
 (‏ ۲پِطْرُس ۳ :‏ ۱ ،‏ ۲‏ ،‏ ترجمهٔ هزارهٔ نو ‏ )‏ پس می‌بینیم که توجه به هشدارهایی که در کتاب مقدّس پیشگویی شده است ما را به تفکّری سالم برمی‌انگیزد .‏ 
 البته ،‏ شاید اوّلین بار نباشد که این پیشگویی‌ها را می‌شنویم .‏ 
 اما یقیناً اکنون توجه به آن‌ها حیاتی‌تر از هر زمانی است .‏ —‏ اِشَعْیا ۳۴ :‏ ۱ -‏ ۴ ؛‏ لوقا ۲۱ :‏ ۳۴ -‏ ۳۶‏ .‏ 
 ‏ چرا بسیاری از مردم دنیا هشدارهای کتاب مقدّس را نادیده می‌گیرند ؟‏ 
 چرا برخی از مردم این هشدارها را نادیده می‌گیرند ؟‏ 
 پِطْرُس در این مورد می‌گوید :‏ « ایشان عمداً از این غافل هستند که به کلام خدا آسمان‌ها از قدیم بود و زمین از آب و به آب قائم گردید .‏ 
 و به این هر دو ،‏ عالَمی که آن وقت بود در آب غرق شده ،‏ هلاک گشت .‏ » 
 (‏ ۲پِطْرُس ۳ :‏ ۵ ،‏ ۶‏ )‏ آری ،‏ بسیارند کسانی که هیچ رغبتی ندارند یَهُوَه در اَعمالشان دخالت کند ،‏ نمی‌خواهند تغییری در زندگی‌شان ایجاد شود و نمی‌خواهند به کسی برای کامجویی‌ها و اَعمال خودخواهانهٔ خود حساب پس بدهند .‏ 
 به گفتهٔ پِطْرُس رسول ایشان یک چیز می‌خواهند ؛‏ این که « بر وفق شهوات خود » رفتار کنند .‏ 
 ‏ عکس‌العمل مردم زمان نوح و زمان لوط نسبت به هشدارهای یَهُوَه چه بود ؟‏ 
 این استهزاکنندگان « عمداً » چشم خود را به روی این حقیقت می‌بندند که یَهُوَه در گذشته در امور بشر مداخله کرده است .‏ 
 عیسی مسیح و پِطْرُس رسول به دو مورد در این خصوص اشاره کرده‌اند ؛‏ یکی مربوط به « ایّام نوح » و دیگری مربوط به « ایّام لوط .‏ » 
 (‏ لوقا ۱۷ :‏ ۲۶ -‏ ۳۰ ؛‏ ۲پِطْرُس ۲ :‏ ۵ -‏ ۹‏ )‏ کتاب مقدّس می‌گوید که مردم زمان نوح به هشدارهای الٰهی هیچ توجهی نمی‌کردند .‏ 
 رفتار مردم زمان لوط هم دست‌کمی از آن نداشت .‏ 
 وقتی لوط به دامادهایش گفت که سُدُوم و غَمورَه منهدم خواهند شد سخنان وی ‹ به نظر دامادهایش مسخره آمد .‏ › —‏ پیدایش ۱۹ :‏ ۱۴ .‏ 
 ‏ عکس‌العمل یَهُوَه نسبت به کسانی که به هشدارهای او اهمیت نمی‌دهند چیست ؟‏ 
 امروزه نیز اوضاع تغییر نکرده است و ببینید یَهُوَه به کسانی که به هشدارهایش توجه نمی‌کنند چه می‌گوید :‏ ‹ بر آنانی که بر دُرْدهای خود نشسته‌اند و در دل‌های خود می‌گویند یَهُوَه نه نیکویی می‌کند و نه بدی ،‏ عقوبت خواهم رسانید .‏ 
 بنابراین ،‏ دولت ایشان تاراج و خانه‌های ایشان خراب خواهد شد ؛‏ و خانه‌ها بنا خواهند نمود ،‏ اما در آن‌ها ساکن نخواهند شد و تاکستان‌ها غَرْس خواهند کرد ،‏ اما شراب آن‌ها را نخواهند نوشید .‏ › 
 (‏ صَفَنْیا ۱ :‏ ۱۲ ،‏ ۱۳ )‏ مردم می‌خواهند در این اوضاع غیرعادی دنیا به زندگی عادی خود ادامه دهند و به همین دلیل است که زحماتشان ثمرهٔ دائمی نخواهد داشت .‏ 
 روز یَهُوَه به نحوی کاملاً غیرمنتظره خواهد آمد و در آن زمان دارایی‌ها و ثروتی که با زحمت زیاد جمع کرده‌اند نجاتشان نخواهد داد .‏ —‏ صَفَنْیا ۱ :‏ ۱۸ .‏ 
 ‏ « برایش منتظر باش »‏ 
 ‏ چه نکته‌ای را باید همیشه در نظر داشته باشیم ؟‏ 
 ما نباید مثل مردم دنیا در خواب غفلت فرو رویم .‏ 
 باید این سخن حَبَقُّوق همیشه در گوشمان باشد که گفت :‏ « رؤیا هنوز برای وقتِ معین است و به مقصد می‌شتابد و دروغ نمی‌گوید .‏ 
 اگرچه تأخیر نماید برایش منتظر باش زیرا که البته خواهد آمد و درنگ نخواهد نمود .‏ » 
 (‏ حَبَقُّوق ۲ :‏ ۳ )‏ حتی اگر به نظرمان بیاید که در آمدن روز یَهُوَه تأخیر به وجود آمده است ،‏ باید مطمئن باشیم که یَهُوَه دیر وارد عمل نخواهد شد .‏ 
 او به موقع و در زمانی که انسان‌ها انتظارش را ندارند دست به عمل خواهد زد .‏ —‏ مَرقُس ۱۳ :‏ ۳۳ ؛‏ ۲پِطْرُس ۳ :‏ ۹ ،‏ ۱۰‏ .‏ 
 ‏ عیسی وجود چه افرادی را پیشگویی کرد ،‏ چرا می‌توان گفت که غلام امین مانند آنان رفتار نکرد ؟‏ 
 هنگامی که عیسی به شاگردانش تأکید می‌کرد که منتظر روز یَهُوَه باشند این هشدار را هم داد که برخی از پیروانش در دورانی بسیار حساس به خواب غفلت فرو خواهند رفت .‏ 
 وی در مورد آنان چنین پیشگویی کرد :‏ « هر گاه آن غلام شریر با خود گوید که آقای من در آمدن تأخیر می‌نماید ،‏ و شروع کند به زدن همقطاران خود و خوردن و نوشیدن با میگساران ،‏ هرآینه آقای آن غلام آید ،‏ در روزی که منتظر نباشد و در ساعتی که نداند ،‏ و او را دو پاره کرده ،‏ نصیبش را با ریاکاران قرار دهد در مکانی که گریه و فشار دندان خواهد بود .‏ » 
 (‏ متّیٰ ۲۴ :‏ ۴۸ -‏ ۵۱‏ )‏ برخلاف این غلام شریر ،‏ غلام امین و دانا در این اوضاع حساس بیدار و هوشیار نظاره‌گر اوضاع جهان و آمادهٔ هر اقدامی می‌باشد .‏ 
 به همین دلیل است که عیسی این غلام امین را « بر تمام مایملک خود » روی زمین گماشته است .‏ —‏ متّیٰ ۲۴ :‏ ۴۲ -‏ ۴۷‏ .‏ 
 بیدار و هوشیار بمانیم 
 ‏ عیسی با چه سخنانی حساس بودن اوضاع را مشخص کرد ؟‏ 
 به دلیل اوضاع حساس قرن اوّل ،‏ مسیحیان می‌بایست بسیار هوشیار می‌بودند .‏ 
 آنان می‌بایست به مجرّد این که « اورشلیم به لشکرها محاصره » می‌شد ،‏ شهر را ترک می‌کردند .‏ 
 (‏ لوقا ۲۱ :‏ ۲۰ ،‏ ۲۱‏ )‏ اورشلیم در سال ۶۶ م .‏ 
 محاصره شد .‏ 
 عیسی با اشاره به حساس بودن آن مقطع تاریخ شدیداً بر هوشیار بودن شاگردانش تأکید کرد و گفت :‏ « هر که بر بام باشد ،‏ به جهت برداشتن چیزی از خانه به زیر نیاید ؛‏ و هر که در مزرعه است ،‏ به جهت برداشتن رخت خود برنگردد .‏ » 
 (‏ متّیٰ ۲۴ :‏ ۱۷ ،‏ ۱۸‏ )‏ چرا مسیحیان در سال ۶۶ م .‏ 
 باید به فوریت اورشلیم را ترک می‌کردند ؟‏ 
 مگر نه این که نابودی اورشلیم چهار سال پس از آن رخ داد !‏ 
 ۱۴ ،‏ ۱۵ .‏ 
 چرا برای مسیحیان قرن اوّل اهمیت داشت که به مجرّد محاصره شدن اورشلیم اقدامی فوری نمایند ؟‏ 
 باید به خاطر داشته باشیم ،‏ چهار سالی که به این صورت تا نابود شدن اورشلیم به دست ارتش روم در سال ۷۰ م .‏ 
 سپری شد ،‏ سال‌هایی پر از آشوب و خشونت بود .‏ 
 تاریخ‌نگاری اوضاع اورشلیم را در آن دوران چنین توصیف می‌کند :‏ « جنگی داخلی و خونین وحشت در دل‌ها افکنده بود و شهر را غرق خشونت ساخته بود .‏ » 
 تمام مردان جوان را فرا می‌خواندند تا به ارتش بپیوندند ،‏ اسلحه به دست گیرند و استحکامات نظامی را تقویت کنند .‏ 
 آنان را هر روزه به تمرین‌های نظامی وا می‌داشتند .‏ 
 به کسانی که عدم رضایت خود را به انجام اقدامی شدید ابراز می‌داشتند مهر خائن می‌زدند .‏ 
 چنانچه مسیحیان فوراً از اورشلیم بیرون نمی‌آمدند ،‏ در موقعیت بسیار خطرناکی قرار می‌گرفتند .‏ —‏ متّیٰ ۲۶ :‏ ۵۲ ؛‏ مَرقُس ۱۲ :‏ ۱۷‏ .‏ 
 البته باید توجه داشته باشیم که عیسی نه فقط شهر اورشلیم ،‏ بلکه کل منطقهٔ یهودیه را جزو محدودهٔ خطر عنوان کرد و گفت :‏ « هر که در یهودیه باشد » فرار کند .‏ 
 این مطلب برای پیروان عیسی اهمیت حیاتی داشت ،‏ زیرا نیروهای رومی چند ماه پس از آن که از اورشلیم عقب‌نشینی کردند ،‏ بار دیگر عملیات جنگی خود را از سر گرفتند .‏ 
 نخست ،‏ در سال ۶۷ م .‏ 
 ناحیهٔ جلیل را تسخیر کردند و طی چند سال پس از آن یهودیه را قسمت به قسمت تحت تصرّف خود درآوردند .‏ 
 روم نواحی روستایی را نیز تحت کنترل درآورد و این موضوع فرار از اورشلیم را دشوارتر ساخت .‏ 
 به علاوه ،‏ دروازه‌های شهر تحت مراقبت یهودیان قرار داشت و هر گونه اقدام به فرار به منزلهٔ همبستگی با رومیان محسوب می‌شد .‏ 
 ‏ مسیحیان اورشلیم چه روحیه‌ای می‌بایست از خود نشان می‌دادند ؟‏ 
 حال به خوبی می‌توان درک کرد که چرا عیسی آن موقعیت را بسیار حساس قلمداد کرد .‏ 
 مسیحیان می‌بایست از اموال و خیلی چیزهای دیگر می‌گذشتند و به سخن سَروَر خود گوش می‌دادند .‏ 
 باید حاضر می‌بودند که ‹ تمام مایملک خود را ترک کنند .‏ › 
 (‏ لوقا ۱۴ :‏ ۳۳‏ )‏ کسانی که از فرمان عیسی اطاعت کردند و به سمت دیگر رود اردن رفتند نجات یافتند .‏ 
 هوشیار و بیدار بمانیم 
 ‏ چرا باید بیش از پیش هوشیار و بیدار باشیم ؟‏ 
 پیشگویی‌های کتاب مقدّس نشان می‌دهند که ما اکنون به پایان این دنیا بسیار نزدیک هستیم .‏ 
 لذا به دلیل حساسیت دورانی که در آن زندگی می‌کنیم باید بیش از هر زمانی هوشیار و بیدار باشیم .‏ 
 سربازی که در دوران صلح به سر می‌برد چندان خطرات جبههٔ جنگ را حس نمی‌کند .‏ 
 با این حال ،‏ اگر همیشه در حالت آماده‌باش نباشد ،‏ چه بسا عدم آمادگی‌اش در زمان جنگ به قیمت جانش تمام شود .‏ 
 همین مطلب را در مورد نبرد روحانی‌مان می‌توان گفت .‏ 
 اگر اجازه دهیم خواب غفلت بر ما چیره شود ،‏ چه بسا آمادگی دفاع در مقابل حمله‌ای غافلگیرانه یا حتی آمدن روز یَهُوَه را نداشته باشیم .‏ 
 (‏ لوقا ۲۱ :‏ ۳۶ ؛‏ ۱تَسّالونیکیان ۵ :‏ ۴‏ )‏ پس ،‏ اگر کسی ‹ از پیروی یَهُوَه مرتد شده است › اکنون زمان آن است که به سوی او بازگردد !‏ —‏ صَفَنْیا ۱ :‏ ۳ -‏ ۶ ؛‏ ۲تَسّالونیکیان ۱ :‏ ۸ ،‏ ۹‏ .‏ 
 ۱۸ ،‏ ۱۹ .‏ 
 انجام چه کاری انتظار برای آمدن روز یَهُوَه را آسان‌تر می‌کند ؟‏ 
 بی‌دلیل نیست که پِطْرُس رسول تذکر می‌دهد :‏ ‹ آمدن روز یَهُوَه را انتظار بکشید › !‏ 
 چگونه می‌توانیم این انتظار را برای خود آسان‌تر کنیم ؟‏ 
 باید خود را در « دینداری » و اَعمال « مقدّس » مشغول نگه داریم .‏ 
 (‏ ۲پِطْرُس ۳ :‏ ۱۱ ،‏ ۱۲‏ )‏ مشغول بودن به فعالیت‌های مسیحی این انتظار را آسان‌تر می‌کند .‏ 
 پِطْرُس همچنین اشاره می‌کند که ‹ آن روز را بشتابانید .‏ › 
 واضح است که ما نمی‌توانیم گذشت زمان را سرعت بخشیم ،‏ ولی با مشغول نگه داشتن خود مسلّماً آن را کمتر حس خواهیم کرد .‏ —‏ ۱قُرِنتیان ۱۵ :‏ ۵۸‏ .‏ 
 تعمّق در کلام خدا و یادآوری‌های آن به ما قدرت می‌دهد تا بتوانیم ‹ آمدن روز یَهُوَه را انتظار بکشیم و آن را بشتابانیم .‏ › 
 (‏ ۲پِطْرُس ۳ :‏ ۱۲‏ )‏ در میان یادآوری‌های خدا می‌توان به شمار زیادی از پیشگویی‌ها اشاره نمود .‏ 
 این پیشگویی‌ها نه تنها آمدن آن روز را نوید می‌دهد بلکه در مورد برکاتی صحبت می‌کند که یَهُوَه در آینده نصیب آنانی می‌کند که ‹ انتظار او را می‌کشند .‏ › —‏ صَفَنْیا ۳ :‏ ۸ .‏ 
 ‏ چه اندرزی را همیشه می‌باید آویزهٔ گوش خود داشته باشیم ؟‏ 
 اکنون زمان آن است که به اندرزی که یَهُوَه از طریق صَفَنْیای نبی به ما می‌دهد توجه کنیم :‏ ‹ قبل از آنکه حکم نتاج بیاورد و آن روز مثل کاه بگذرد ؛‏ قبل از آنکه حدّت خشم یَهُوَه بر شما وارد آید ؛‏ قبل از آنکه روز خشم یَهُوَه بر شما برسد .‏ 
 ای جمیع حلیمانِ زمین که احکام او را به جا می‌آورید ،‏ عدالت را بطلبید و تواضع را بجویید ،‏ شاید که در روز خشم یَهُوَه مستور شوید .‏ › —‏ صَفَنْیا ۲ :‏ ۲ ،‏ ۳ .‏ 
 ‏ در سال ۲۰۰۷ شاهدان یَهُوَه مصمم به چه کاری هستند ؟‏ 
 با این اوصاف آیهٔ سال ۲۰۰۷ بسیار مناسب دورانی است که در آن زندگی می‌کنیم .‏ 
 شاهدان یَهُوَه اطمینان دارند که ‹ روز عظیم یَهُوَه نزدیک است ،‏ نزدیک است و به زودی هر چه تمام‌تر می‌رسد .‏ › 
 (‏ صَفَنْیا ۱ :‏ ۱۴ )‏ و « درنگ نخواهد نمود .‏ » 
 (‏ حَبَقُّوق ۲ :‏ ۳ )‏ پس مصمم باشیم که در این دوران حساس لحظه‌ای به خواب غفلت فرو نرویم و هوشیار و بیدار و با اطمینان به این که تحقق نهایی این پیشگویی‌ها بسیار نزدیک است این چند صباح آخر را تحمّل کنیم !‏ 
 مرور 
 ‏ • منظور از ‹ روز عظیم یَهُوَه › چیست ؟‏ 
 ‏ • چرا بسیاری از مردم متوجه حساس بودن این دوران نیستند ؟‏ 
 ‏ • چرا مسیحیان قرن اوّل می‌بایست بیدار و هوشیار می‌بودند ؟‏ 
 ‏ • چگونه می‌توانیم خود را همچنان بیدار و هوشیار نگه داریم ؟‏ 
 ‏ [ نکتهٔ برجسته‌شده در صفحهٔ ۱۲ ]‏ 
 آیهٔ سال ۲۰۰۷ :‏ ‹ روز عظیم یَهُوَه نزدیک است .‏ › —‏ صَفَنْیا ۱ :‏ ۱۴ .‏ 
 ‏ [ تصاویر در صفحهٔ ۸‏ ،‏ ۹ ]‏ 
 در آیندهٔ نزدیک ،‏ درست مثل زمان نوح یَهُوَه کسانی را که خادمانش را استهزا می‌کنند غافلگیر خواهد کرد 
 ‏ [ تصویر در صفحهٔ ۱۱ ]‏ 
 مسیحیان به مجرّد این که اورشلیم را تحت محاصره می‌دیدند می‌بایست آن را ترک می‌کردند 
 یَهُوَه ‹ روح‌القدس را به هر که از او بطلبد می‌دهد ›‏ 
 ‏ « اگر شما با آنکه شریر هستید ،‏ می‌دانید چیزهای نیکو را به اولاد خود باید داد ،‏ چند مرتبه زیادتر پدر آسمانی شما روح‌القدس را خواهد داد به هر که از او سؤال کند .‏ » —‏ لوقا ۱۱ :‏ ۱۳‏ .‏ 
 ‏ به ویژه در چه موقعیت‌هایی به کمک روح‌القدس یَهُوَه نیاز داریم ؟‏ 
 آیا تا به حال با مشکلی بزرگ روبرو بوده‌اید ؟‏ 
 برای خادمان یَهُوَه روشن است که بدون کمک روح یَهُوَه تاب تحمّل چنین مشکلاتی را نخواهند داشت .‏ 
 وقتی افسردگی بر چهرهٔ شادمان غبار غم می‌پاشد ،‏ وقتی شریک دلبند زندگی‌مان را از دست می‌دهیم ،‏ وقتی پی می‌بریم که بیماری‌ای وخیم وجودمان را از درون می‌خورد و تباه می‌سازد تنها روح پرقدرت یَهُوَه است که می‌تواند با نیروی فوق‌العاده‌ای که در ما ایجاد می‌کند به ما قدرت تحمّل دهد .‏ 
 همچنین هنگام تحمّل این گونه سختی‌ها و مشکلات است که پیش خود می‌گوییم :‏ ‹ چگونه می‌توانستم بدون حمایت روح‌القدس تاب و توان تحمّل چنین بار سنگینی را داشته باشم .‏ › —‏ ۲قُرِنتیان ۴ :‏ ۷ -‏ ۹ ؛‏ مزمور ۴۰ :‏ ۱ ،‏ ۲ .‏ 
 ‏ الف )‏ مسیحیان حقیقی با چه مشکلاتی روبرو هستند ؟‏ 
 ب )‏ در این مقاله به چه سؤالاتی پاسخ داده می‌شود ؟‏ 
 پیروان واقعی مسیح تردید ندارند که روزبه‌روز بر فشارها و مخالفت‌ها افزوده خواهد شد .‏ 
 (‏ ۱یوحنّا ۵ :‏ ۱۹‏ )‏ همچنین می‌دانند که تحت حملات بی‌رحمانه و مستقیم شیطان قرار دارند .‏ 
 این فرشتهٔ شریر با تمام کسانی که « احکام خدا را حفظ می‌کنند و شهادتِ عیسی را نگاه می‌دارند » سر جنگ دارد .‏ 
 (‏ مکاشفه ۱۲ :‏ ۱۲ ،‏ ۱۷‏ )‏ لذا ،‏ ما هر روز بیش از روز پیش نیاز به روح خدا داریم .‏ 
 برای آن که یَهُوَه همواره روح‌القدس خود را به ما بدهد چه باید بکنیم ؟‏ 
 چرا می‌توانیم اطمینان داشته باشیم که یَهُوَه وقتی ما را در سختی و مشقّت می‌بیند با کمال میل نیروی لازم را برای تحمّل آن به ما می‌دهد ؟‏ 
 جواب به این سؤالات را در دو حکایت کوتاهی که عیسی به عنوان تشبیه به کار برد می‌توانیم بیابیم .‏ 
 مصرّانه دعا کنید 
 ۳ ،‏ ۴ .‏ 
 عیسی چه تشبیهی به کار برد ،‏ و این تشبیه چگونه به دعا کردن مربوط می‌شود ؟‏ 
 یکی از شاگردان عیسی از او چنین درخواست کرد :‏ « خداوندا دعا کردن را به ما تعلیم نما .‏ » 
 (‏ لوقا ۱۱ :‏ ۱‏ )‏ عیسی در پاسخ دو حکایت کوتاه نقل کرد .‏ 
 اوّل مردی را مثال زد که می‌خواست از مهمانش پذیرایی کند و دوّم به پدر مهربانی اشاره کرد که از کمک به پسر خود دریغ ننمود .‏ 
 در اینجا می‌خواهیم این دو مثال عیسی را بررسی کنیم .‏ 
 عیسی گفت :‏ « کیست از شما که دوستی داشته باشد و نصف شب نزد وی آمده بگوید ای دوست سه قرص نان به من قرض ده ،‏ چونکه یکی از دوستان من از سفر بر من وارد شده و چیزی ندارم که پیش او گذارم .‏ 
 پس او از اندرون در جواب گوید مرا زحمت مده ،‏ زیرا که الآن در بسته است و بچه‌های من در رختخواب با من خفته‌اند نمی‌توانم برخاست تا به تو دهم .‏ 
 به شما می‌گویم هر چند به علّت دوستی برنخیزد تا بدو دهد ،‏ لیکن به جهت لجاجت خواهد برخاست و هر آنچه حاجت دارد ،‏ بدو خواهد داد .‏ » 
 عیسی سپس این نکته را به دعا کردن ربط داده ،‏ گفت :‏ « من به شما می‌گویم سؤال کنید که به شما داده خواهد شد .‏ 
 بطلبید که خواهید یافت .‏ 
 بکوبید که برای شما باز کرده خواهد شد .‏ 
 زیرا هر که سؤال کند ،‏ یابد و هر که بطلبد ،‏ خواهد یافت و هر که کوبد ،‏ برای او باز کرده خواهد شد .‏ » —‏ لوقا ۱۱ :‏ ۵ -‏ ۱۰‏ .‏ 
 ‏ تشبیه عیسی در مورد شخصی که با لجاجت از همسایهٔ خود چیزی طلب می‌کرد چه مطلبی را در مورد دعا کردن به ما می‌گوید ؟‏ 
 پافشاری شخصیت حکایت عیسی در واقع به ما نشان می‌دهد که چگونه باید دعا کنیم .‏ 
 عیسی تأکید کرد که « لجاجت » آن مرد بود که سبب شد به خواسته‌اش برسد .‏ 
 (‏ لوقا ۱۱ :‏ ۸‏ )‏ واژهٔ یونانی‌ای که در این آیه « لجاجت » ترجمه شده است فقط یک بار در کتاب مقدّس به چشم می‌خورد .‏ 
 این واژه را می‌توان به طور تحت‌اللفظی چنین ترجمه کرد :‏ « بدون خجالت .‏ » 
 با این که این صفت اغلب به صورت منفی به کار می‌رود ،‏ ولی اگر برای دلیل موجهی باشد درخور تحسین است .‏ 
 این مطلب به خوبی در مورد فردی که می‌خواست از مهمان خود پذیرایی کند صادق است .‏ 
 او برای رسیدن به آنچه نیاز داشت بی‌آن که خجالت بکشد اصرار ورزید .‏ 
 عیسی اصرار و لجاجت این شخص را الگویی برای دعا کردن قرار داد .‏ 
 در واقع یَهُوَه به ما می‌گوید :‏ ‏ « مصرّانه سؤال کنید که به شما داده خواهد شد .‏ 
 مصرّانه بطلبید که خواهید یافت .‏ 
 مصرّانه بکوبید که برای شما باز کرده خواهد شد .‏ » 
 (‏ لوقا ۱۱ :‏ ۹‏ ،‏ ترجمهٔ دنیای جدید ‏ )‏ یَهُوَه ‹ روح‌القدس را به هر که از او سؤال کند خواهد داد .‏ ›‏ 
 ‏ در دوران عیسی مهمان‌نوازی در نظر مردم چه ارجی داشت ؟‏ 
 عیسی پس از آن که به شاگردانش تأکید کرد که باید درخواست‌های خود را مصرّانه در دعا عنوان کنند ،‏ دلیل این کار را هم توضیح داد .‏ 
 برای درک این موضوع لازم است بدانیم کسانی که به تشبیه عیسی گوش می‌دادند چه دیدی نسبت به مهمان‌نوازی داشتند .‏ 
 در کتاب مقدّس بارها به این نکته برمی‌خوریم که در دوران قدیم مهمان‌نوازی به ویژه در نظر خادمان یَهُوَه اهمیت بسیار داشته است .‏ 
 (‏ پیدایش ۱۸ :‏ ۲ -‏ ۵ ؛‏ عبرانیان ۱۳ :‏ ۲‏ )‏ برای آن‌ها مایهٔ سرشکستگی بود که نتوانند از مهمان خود چنان که باید پذیرایی کنند .‏ 
 (‏ لوقا ۷ :‏ ۳۶ -‏ ۳۸ ،‏ ۴۴ -‏ ۴۶‏ )‏ با نظر به این موضوع می‌خواهیم بار دیگر نظری به مثال عیسی بیندازیم .‏ 
 ‏ چرا مرد میزبان از بیدار کردن دوستش پروایی نداشت ؟‏ 
 عیسی مردی را مثال زد که شب‌هنگام مهمانی برایش می‌آید .‏ 
 او خود را موظف می‌داند از مهمانش پذیرایی کند ،‏ ولی ‹ چیزی ندارد که پیش او بگذارد .‏ › 
 برای او وضعیت اضطراری است .‏ 
 پس پیش دوستش می‌رود و بدون آن که پروایی داشته باشد او را از خواب بیدار می‌کند و به او می‌گوید :‏ « ای دوست سه قرص نان به من قرض ده .‏ » 
 بعد هم آنقدر اصرار می‌کند که سرانجام به خواستهٔ خود می‌رسد .‏ 
 حال می‌تواند با آن نان‌ها به نحوی شایسته از مهمان خود پذیرایی کند .‏ 
 نیاز بیشتر ،‏ اصرار بیشتر 
 ‏ چه چیزی ما را برمی‌انگیزد که برای طلب روح‌القدس اصرار ورزیم ؟‏ 
 این تشبیه چه موضوعی را در مورد اصرار ورزیدن در دعا بیان می‌کند ؟‏ 
 اصرار آن مرد برای گرفتن نان به این دلیل بود که وظیفهٔ پذیرای از مهمان خود را بسیار مهم تلقّی می‌کرد .‏ 
 (‏ اِشَعْیا ۵۸ :‏ ۵ -‏ ۷ )‏ برای وی قصور در این کار خلاف آداب مهمان‌نوازی بود .‏ 
 ما نیز روح‌القدس یَهُوَه را برای خدمت مسیحی‌مان بسیار ضروری می‌دانیم و مصرّانه آن را از یَهُوَه طلب می‌کنیم .‏ 
 (‏ زَکَرِیّا ۴ :‏ ۶ )‏ برای ما واضح است که بدون روح‌القدس ،‏ مسیحیان موفقی نخواهیم بود .‏ 
 (‏ متّیٰ ۲۶ :‏ ۴۱‏ )‏ عیسی می‌خواهد ما را به این نتیجه‌گیری مهم برساند ؛‏ کسی که پی می‌برد تا چه اندازه به روح‌القدس نیاز دارد ،‏ مصرّانه آن را از یَهُوَه می‌طلبد .‏ 
 ۹ ،‏ ۱۰ .‏ 
 الف )‏ با مثالی نشان دهید که چرا در دعا باید مصرّانه از یَهُوَه روح‌القدسش را طلب کنیم ؟‏ 
 ب )‏ ما باید چه سؤالی از خود بکنیم ،‏ و چرا ؟‏ 
 حال مثال مشابهی بیاوریم .‏ 
 فرض کنید نیمه‌شب یکی از اعضای خانواده‌تان مریض شود .‏ 
 آیا شب‌هنگام پزشکی را بیدار می‌کنید تا بیمارتان را معالجه کند ؟‏ 
 مسلّماً اگر چیز مهمی نباشد این کار را نمی‌کنید .‏ 
 اما اگر حملهٔ قلبی باشد چطور ؟‏ 
 در این صورت بدون شک از بیدار کردن پزشک پروایی نخواهید داشت ،‏ زیرا با یک وضعیت اضطراری مواجهید و کمک پزشک متخصص ضروری است .‏ 
 ما مسیحیان نیز در دورانی زندگی می‌کنیم که اوضاع آن بسیار اضطراری است .‏ 
 شیطان همچون « شیر غرّان » سعی دارد بر ما هجوم آورد .‏ 
 (‏ ۱پِطْرُس ۵ :‏ ۸‏ )‏ موضوع مرگ و زندگی مطرح است و برای آن که ایمان خود را از گزند شیطان حفظ کنیم می‌باید مصرّانه از یَهُوَه روح‌القدسش را بطلبیم .‏ 
 (‏ اَفَسُسیان ۳ :‏ ۱۴ -‏ ۱۶‏ )‏ تنها به این طریق است که نیروی لازم را می‌یابیم تا بتوانیم ‹ تا به آخر صبر کنیم .‏ › —‏ متّیٰ ۱۰ :‏ ۲۲ ؛‏ ۲۴ :‏ ۱۳‏ .‏ 
 بسیار مهم است که هرازگاه تأمّل کنیم و از خود بپرسیم :‏ ‹ آیا من هم در دعاهایم اصرار می‌ورزم ؟‏ › 
 اگر برای ما محرز باشد که به روح‌القدس نیاز داریم ،‏ در دعاهایمان هم مصرّانه آن را طلب خواهیم کرد .‏ 
 چه چیزی باعث می‌شود با اطمینان دعا کنیم ؟‏ 
 ‏ عیسی مثال پدر و پسر را چگونه به دعا کردن مربوط کرد ؟‏ 
 حکایت مردی که مصرّانه از دوست خود طلب نان می‌کرد ،‏ نشان می‌دهد که به چه شکل باید دعا کنیم .‏ 
 حکایت بعدی عیسی خصوصیت شنوندهٔ دعا ،‏ یعنی یَهُوَه خدا را نشان می‌دهد .‏ 
 عیسی مطلب را چنین آغاز کرد :‏ « کیست از شما که پدر باشد و پسرش از او نان خواهد ،‏ سنگی بدو دهد ؟‏ 
 یا اگر ماهی خواهد ،‏ به عوض ماهی ماری بدو بخشد ؟‏ 
 یا اگر تخم‌مرغی بخواهد ،‏ عقربی بدو عطا کند ؟‏ » 
 سپس منظور خود را از آوردن این مثال چنین توضیح داد :‏ « پس اگر شما با آنکه شریر هستید ،‏ می‌دانید چیزهای نیکو را به اولاد خود باید داد ،‏ چند مرتبه زیادتر پدر آسمانی شما روح‌القدس را خواهد داد به هر که از او سؤال کند .‏ » —‏ لوقا ۱۱ :‏ ۱۱ -‏ ۱۳‏ .‏ 
 ‏ مثال پدری که به درخواست پسرش عمل می‌کند چگونه میل و رغبت یَهُوَه را به ترتیب اثر دادن به درخواست‌های ما نشان می‌دهد ؟‏ 
 عیسی با این مثال در نظر داشت احساس یَهُوَه را هنگامی که بندهٔ وفادارش دست دعا به سوی او دراز می‌کند نشان دهد .‏ 
 (‏ لوقا ۱۰ :‏ ۲۲‏ )‏ اوّل از همه تفاوت این دو مثال را در نظر بگیریم .‏ 
 یَهُوَه به هیچ وجه مثل شخصی که در مثال اوّل با بی‌میلی به دوستش نان داد نیست ،‏ بلکه مثل پدری مهربان است که با کمال میل به درخواست فرزندش ترتیب اثر می‌دهد .‏ 
 (‏ مزمور ۵۰ :‏ ۱۵ )‏ سپس عیسی نکتهٔ دیگری به آن افزود و به تفاوت میان آن پدر و یَهُوَه اشاره کرد و گفت ،‏ اگر پدری که ‹ شرارت › و گناه را از آدم به ارث برده است ،‏ حاضر است چیز نیکو به پسرش دهد ،‏ پس مطمئناً پدر آسمانی‌مان با کمال میل حاضر است روح‌القدسش را به پرستندگانش عطا کند !‏ —‏ یعقوب ۱ :‏ ۱۷‏ .‏ 
 ‏ وقتی به یَهُوَه دعا می‌کنیم از چه موضوعی می‌توانیم اطمینان داشته باشیم ؟‏ 
 در اینجا عیسی چه درسی می‌خواهد به ما بیاموزد ؟‏ 
 او می‌خواهد به ما اطمینان دهد که یَهُوَه با کمال میل روح‌القدسش را به ما عطا می‌کند .‏ 
 (‏ ۱یوحنّا ۵ :‏ ۱۴‏ )‏ وقتی مصرّانه از او چیزی می‌طلبیم ،‏ هرگز نمی‌گوید :‏ « مرا زحمت مده ،‏ زیرا که الآن در بسته است .‏ » 
 (‏ لوقا ۱۱ :‏ ۷‏ )‏ عیسی می‌گوید :‏ « سؤال کنید که به شما داده خواهد شد .‏ 
 بطلبید که خواهید یافت .‏ 
 بکوبید که برای شما باز کرده خواهد شد .‏ » 
 (‏ لوقا ۱۱ :‏ ۹ ،‏ ۱۰‏ )‏ آری ،‏ کتاب مقدّس می‌گوید :‏ ‹ در روزی که یَهُوَه را می‌خوانیم ،‏ ما را مستجاب می‌فرماید .‏ › —‏ مزمور ۲۰ :‏ ۹ ؛‏ ۱۴۵ :‏ ۱۸ .‏ 
 ‏ الف )‏ وقتی با سختی مواجه می‌شویم چه تصوّر اشتباهی ممکن است در ذهنمان ایجاد شود ؟‏ 
 ب )‏ چرا در مواجهه با سختی‌ها می‌توانیم با اطمینان خاطر از یَهُوَه کمک بخواهیم ؟‏ 
 عیسی با مثال فوق همچنین بر این موضوع تأکید کرد که نیکویی‌های یَهُوَه بسیار بیشتر از پدری بامحبت است .‏ 
 پس ،‏ هرگز نباید این تصوّر در ذهنمان به وجود آید که سختی‌هایی که می‌کشیم نتیجهٔ ناخوشنود بودن یَهُوَه از ماست .‏ 
 شیطان است که می‌خواهد چنین تصوّری در ذهن ما ایجاد شود و در واقع دشمن اصلی ما خود اوست .‏ 
 (‏ ایّوب ۴ :‏ ۱ ،‏ ۷ ،‏ ۸ ؛‏ یوحنّا ۸ :‏ ۴۴‏ )‏ کتاب مقدّس هرگز ما را ترغیب نکرده است که با چنین افکار منفی‌ای خود را آزار دهیم .‏ 
 یَهُوَه مسبب مشکلات و سختی‌های ما نیست .‏ 
 (‏ یعقوب ۱ :‏ ۱۳‏ )‏ او کسی نیست که به اصطلاح مار یا عقرب به دست ما دهد .‏ 
 پدر مهربانمان ‹ چیزهای نیکو را به آنانی که از او سؤال می‌کنند می‌بخشد .‏ › 
 (‏ متّیٰ ۷ :‏ ۱۱ ؛‏ لوقا ۱۱ :‏ ۱۳‏ )‏ هر چه بیشتر با نیکویی‌های یَهُوَه آشنا شویم و هر چه بیشتر پی ببریم که با چه رغبتی می‌خواهد به ما کمک کند ،‏ با اطمینان بیشتری از او طلب کمک می‌کنیم .‏ 
 و وقتی به ما کمک می‌کند مانند مزمورنویس می‌گوییم :‏ « خدا مرا شنیده است و به آواز دعای من توجه فرموده .‏ » —‏ مزمور ۱۰ :‏ ۱۷ ؛‏ ۶۶ :‏ ۱۹ .‏ 
 نحوهٔ کمک روح‌القدس به ما 
 ‏ الف )‏ عیسی در خصوص روح‌القدس چه وعده‌ای داد ؟‏ 
 ب )‏ یکی از کمک‌های روح‌القدس چیست ؟‏ 
 عیسی اندکی پیش از مرگ خود نیز بار دیگر رسولانش را از نکته‌ای که در حکایت خود گفته بود مطمئن ساخت .‏ 
 او در مورد روح‌القدس چنین گفت :‏ « من از پدر سؤال می‌کنم و [ « یاری‌دهنده‌ای ،‏ » د ج ‏ ] دیگر به شما عطا خواهد کرد تا همیشه با شما بماند .‏ » 
 (‏ یوحنّا ۱۴ :‏ ۱۶‏ )‏ عیسی وعده داد که یاری‌دهنده یعنی روح‌القدس با شاگردانش خواهد بود .‏ 
 روح‌القدس تا به امروز شاگردان عیسی را یاری رسانده است .‏ 
 یکی از کمک‌های روح‌القدس به ما هنگام مواجهه با سختی‌هاست .‏ 
 در واقع ،‏ روح یَهُوَه قدرت تحمّل سختی‌ها را به ما می‌دهد .‏ 
 چگونه ؟‏ 
 پولُس رسول که خود با سختی‌های بسیاری مواجه شده بود در نامه‌ای به مسیحیان قُرِنتُس توضیح داد که روح‌القدس چگونه در تمام سختی‌ها او را یاری کرده است .‏ 
 در اینجا می‌خواهیم مختصراً به بررسی سخنان پولُس بپردازیم .‏ 
 ‏ چگونه ممکن است ما نیز در وضعیتی مشابه وضعیت پولُس قرار بگیریم ؟‏ 
 نخست پولُس آشکارا از مشکلی که مثل ‹ خاری در جسمش › او را آزار می‌داد صحبت کرد و گفت :‏ « در بارهٔ آن از خداوند [ یَهُوَه ] سه دفعه استدعا نمودم تا از من برود .‏ » 
 (‏ ۲قُرِنتیان ۱۲ :‏ ۷ ،‏ ۸‏ )‏ با این که پولُس بارها از یَهُوَه استدعا کرده بود که مشکلش را برطرف کند ،‏ چنین نشد .‏ 
 آیا شما هم با چنین وضعیتی روبرو بوده‌اید ؟‏ 
 آیا مثل پولُس مصرّانه و با اطمینان قلبی از یَهُوَه استدعا کرده‌اید که مشکلتان را رفع کند ،‏ ولی مشکلتان همچنان باقی مانده است ؟‏ 
 آیا مفهوم آن این است که یَهُوَه به دعایتان ترتیب اثر نداده و روحش را به شما عطا نکرده است ؟‏ 
 خیر ،‏ چنین نیست !‏ 
 (‏ مزمور ۱۰ :‏ ۱ ،‏ ۱۷ )‏ توجه کنید که پولُس رسول در ادامه به چه نکته‌ای اشاره می‌کند .‏ 
 ‏ یَهُوَه چگونه دعای پولُس را مستجاب کرد ؟‏ 
 پولُس به این سخن یَهُوَه اشاره می‌کند :‏ « فیض من تو را کافی است ،‏ زیرا که قوّت من در ضعف کامل می‌گردد .‏ » 
 سپس چنین نتیجه‌گیری کرد :‏ « پس به شادی بسیار از ضعف‌های خود بیشتر فخر خواهم نمود تا قوّت مسیح [ « همچون خیمه‌ای بر من قرار گیرد ،‏ » د ج ‏ ] .‏ » 
 (‏ ۲قُرِنتیان ۱۲ :‏ ۹ ؛‏ مزمور ۱۴۷ :‏ ۵ )‏ پولُس قدرت یَهُوَه را که از طریق مسیح همچون خیمه‌ای بر او قرار گرفته بود با تمام وجود حس کرده بود .‏ 
 اکنون هم یَهُوَه به همین نحو دعاهای ما را مستجاب می‌کند .‏ 
 او خادمان وفادار خود را در خیمهٔ حمایتش محفوظ می‌دارد .‏ 
 ‏ چگونه می‌توانیم سختی‌ها و مشکلات را تحمّل کنیم ؟‏ 
 البته ،‏ خیمه مسلّماً مانع بارش و وزش باد نمی‌شود اما تا حدّی ما را از این عوامل طبیعی محفوظ می‌دارد .‏ 
 به همین ترتیب ،‏ حمایتی که یَهُوَه از طریق « قوّت مسیح » در اختیار ما قرار می‌دهد ،‏ مانع وقوع مشکلات و سختی‌ها نمی‌شود ،‏ اما باعث می‌شود که ایمان ما از گزند عوامل دنیا و حملات حاکم این دنیا یعنی شیطان محفوظ بماند .‏ 
 (‏ مکاشفه ۷ :‏ ۹ ،‏ ۱۵ ،‏ ۱۶‏ )‏ با این وصف ،‏ حتی اگر با مشکلی روبرو هستیم که همچنان به قوّت خود باقی است ،‏ می‌توانیم اطمینان داشته باشیم که یَهُوَه آن را می‌داند و به ‹ فریادمان › رسیده است .‏ 
 (‏ اِشَعْیا ۳۰ :‏ ۱۹ ؛‏ ۲قُرِنتیان ۱ :‏ ۳ ،‏ ۴‏ )‏ پولُس نوشت :‏ « خدا امین است که نمی‌گذارد شما فوق طاقت خود آزموده شوید ،‏ بلکه با تجربه مَفَرّی نیز می‌سازد تا یارای تحمّل آن را داشته باشید .‏ » —‏ ۱قُرِنتیان ۱۰ :‏ ۱۳ ؛‏ فیلِپّیان ۴ :‏ ۶ ،‏ ۷‏ .‏ 
 ‏ ما باید مصمم به چه کاری باشیم ،‏ و چرا ؟‏ 
 برای ما واضح است که « ایّام آخر » این دنیای پر از شرارت با ‹ سختی‌های › فراوان همراه است .‏ 
 (‏ ۲تیموتاؤس ۳ :‏ ۱‏ )‏ ولی همچنین می‌دانیم که تحمّل این سختی‌ها غیرممکن نیست ،‏ زیرا که از کمک و حمایت روح مقدّس یَهُوَه برخورداریم .‏ 
 یَهُوَه روح‌القدس را با کمال میل و به وفور به تمام کسانی که مصرّانه و با اطمینان قلبی آن را طلب می‌کنند می‌دهد .‏ 
 باشد که هر روزه در دعا مصرّانه روح‌القدس را از یَهُوَه طلب کنیم .‏ —‏ مزمور ۳۴ :‏ ۶ ؛‏ ۱یوحنّا ۵ :‏ ۱۴ ،‏ ۱۵‏ .‏ 
 مرور مقاله 
 ‏ • برای کسب روح‌القدس خدا چه باید کرد ؟‏ 
 ‏ • وقتی در دعا از یَهُوَه روح‌القدس را طلب می‌کنیم چرا می‌توانیم اطمینان داشته باشیم که دعای ما را مستجاب می‌کند ؟‏ 
 ‏ • روح‌القدس چگونه به ما کمک می‌کند تا سختی‌ها را تحمّل کنیم ؟‏ 
 ‏ [ تصویر در صفحهٔ ۱۳ ]‏ 
 از حکایت مردی که مصرّانه از دوستش طلب نان کرد چه می‌آموزیم ؟‏ 
 ‏ [ تصویر در صفحهٔ ۱۴ ]‏ 
 آیا شما نیز مصرّانه از خدا روح‌القدسش را می‌طلبید ؟‏ 
 ‏ [ تصویر در صفحهٔ ۱۵ ]‏ 
 از حکایتی که عیسی در مورد پدری بامحبت نقل کرد چه مطلبی را در مورد یَهُوَه می‌آموزیم ؟‏ 
 یَهُوَه دادرسی خواهد کرد 
 ‏ « آیا خدا برگزیدگان خود را که شبانه‌روز بدو استغاثه می‌کنند ،‏ دادرسی نخواهد کرد ؟‏ » —‏ لوقا ۱۸ :‏ ۷‏ .‏ 
 ‏ مشاهدهٔ ایمان چه کسانی شما را تقویت کرده است و چرا ؟‏ 
 در سراسر دنیا در میان شاهدان یَهُوَه عزیزانی هستند که سال‌هاست یَهُوَه را وفادارانه خدمت می‌کنند .‏ 
 آیا شما چنین کسانی را می‌شناسید ؟‏ 
 شاید خواهری مسن را بشناسید که سال‌هاست تعمید گرفته و به ندرت پیش آمده است که در جلسات هفتگی حاضر نشود .‏ 
 یا شاید برادری مسن را بشناسید که ده‌ها سال است هر هفته در جلسهٔ موعظه حاضر می‌شود .‏ 
 باید گفت که بسیاری از این عزیزان تصوّر می‌کردند حارمَجِدّون باید سال‌ها پیش به وقوع می‌پیوست .‏ 
 بر خلاف انتظار آن‌ها هنوز این دنیای ظالم و ناپاک برقرار مانده است .‏ 
 اما این امر اطمینانشان را به وعده‌های یَهُوَه ضعیف نکرده و عزمشان را برای پایدار ماندن ‹ تا به انتها › سست ننموده است .‏ 
 (‏ متّیٰ ۲۴ :‏ ۱۳‏ )‏ به راستی که ایمان استوار این خادمان وفادار یَهُوَه باعث دلگرمی و تقویت ایمان کل جماعت است .‏ —‏ مزمور ۱۴۷ :‏ ۱۱ .‏ 
 ‏ چه امری برای شاهدان تأسف‌آور است ؟‏ 
 در مقابل ،‏ برخی شاهدان برخوردی کاملاً متفاوت نشان داده‌اند .‏ 
 با این که آن‌ها سال‌ها در کار موعظه شرکت می‌کردند ،‏ به مرور ایمانشان به یَهُوَه ضعیف شده ،‏ سرانجام از شرکت در جلسات مسیحی باز ایستادند .‏ 
 بسیار سخت و تأسف‌آور است که دوست و همنشین قدیمی خود را ببینیم که یَهُوَه را ترک کرده است .‏ 
 این خواست قلبی ماست که همواره به ‹ گوسفندان گم‌شده › کمک کنیم تا به گله باز گردند .‏ 
 (‏ مزمور ۱۱۹ :‏ ۱۷۶ ؛‏ رومیان ۱۵ :‏ ۱‏ )‏ چه عاملی بسیاری را قادر ساخته است که طی این سال‌ها ایمانشان را به وعده‌های خدا حفظ کنند در حالی که گروهی دیگر ایمانشان را از دست داده و همنشینی با قوم خدا را ترک کرده‌اند ؟‏ 
 ما چگونه می‌توانیم اعتقادمان را به نزدیک بودن ‹ روز عظیم یَهُوَه › استوار و محکم نگاه داریم ؟‏ 
 (‏ صَفَنْیا ۱ :‏ ۱۴ )‏ برای پاسخ به این سؤال حکایتی را که در انجیل لوقا آمده است بررسی می‌کنیم .‏ 
 هشدار به کسانی که در زمان آمدن « پسر انسان » زندگی می‌کنند 
 ‏ حکایت بیوه‌زن و داور به خصوص برای چه کسانی کاربرد دارد و چرا ؟‏ 
 حکایت بیوه‌زن و داور که عیسی نقل کرد در لوقا باب ۱۸ نوشته شده است .‏ 
 مشابه این حکایت را در مقالهٔ قبل بررسی کردیم ؛‏ یعنی حکایت مردی که مصرّانه از دوستش درخواست کمک کرد .‏ 
 (‏ لوقا ۱۱ :‏ ۵ -‏ ۱۳‏ )‏ مضمون آن بخش از کتاب مقدّس که حکایت بیوه‌زن و داور را شامل می‌شود نشان می‌دهد که این حکایت به خصوص برای آنانی کاربرد دارد که در زمان آمدن « پسر انسان » زندگی می‌کنند .‏ 
 این زمان از سال ۱۹۱۴ آغاز شد یعنی از همان سالی که عیسی به مقام پادشاهی در آسمان رسید .‏ —‏ لوقا ۱۸ :‏ ۸‏ .‏ 
 * 
 ‏ عیسی قبل از نقل حکایتی که در لوقا ۱۸ آمده است به چه موضوعی اشاره کرد ؟‏ 
 عیسی قبل از این که حکایت بیوه‌زن را شرح دهد با تشبیهی وضوح و گستردگی نشانهٔ حضورش به عنوان پادشاه را بیان کرد .‏ 
 او آن را به صاعقه تشبیه کرد و گفت چون « برق که از یک جانب زیر آسمان لامع [ تابان ] شده تا جانب دیگر زیر آسمان درخشان می‌شود » به پادشاهی رسیدنش نیز به صورتی بارز و گسترده قابل تشخیص خواهد بود .‏ 
 (‏ لوقا ۱۷ :‏ ۲۴ ؛‏ ۲۱ :‏ ۱۰ ،‏ ۲۹ -‏ ۳۳‏ )‏ با وجود روشن و واضح بودن این نشانه‌ها بیشتر افرادی که در « زمان آخر » زندگی می‌کنند به آن‌ها بی‌توجهند .‏ 
 چرا ؟‏ 
 (‏ دانیال ۱۲ :‏ ۴ )‏ در واقع به همان دلایلی که مردم زمان نوح یا لوط به هشدارهای یَهُوَه بی‌اعتنا بودند .‏ 
 مردم آن زمان تا روزی که نابود شدند به ‹ خوردن و آشامیدن و خرید و فروش و زراعت و عمارت مشغول بودند .‏ › 
 (‏ لوقا ۱۷ :‏ ۲۶ -‏ ۲۹‏ )‏ آنان هلاک شدند زیرا چنان غرق امور روزانهٔ زندگی بودند که توجه نمی‌کردند خواست خدا چیست .‏ 
 (‏ متّیٰ ۲۴ :‏ ۳۹‏ )‏ مردم امروز نیز چنان غرق امور روزانه هستند که نمی‌توانند نشانه‌هایی که خبر از نزدیک شدن نابودی این دنیای دور از خدا را می‌دهد ببینند .‏ —‏ لوقا ۱۷ :‏ ۳۰‏ .‏ 
 ‏ الف )‏ عیسی به چه کسانی هشدار داد و چرا ؟‏ 
 ب )‏ چه عاملی سبب شده است برخی ایمانشان را از دست بدهند ؟‏ 
 واضح است که عیسی نگران پیروانش نیز بود که مبادا دنیای شیطان آنان را منحرف کند و دوباره به روال زندگی گذشتهٔ خود بازگردند .‏ 
 (‏ لوقا ۱۷ :‏ ۲۲ ،‏ ۳۱‏ )‏ برخی مسیحیان به این هشدار توجه نکردند .‏ 
 آنان برای سال‌ها در آرزوی روزی بودند که یَهُوَه این دنیای ظالم و شریر را به پایان رساند .‏ 
 اما در آن زمانی که آن‌ها انتظار داشتند حارمَجِدّون رخ نداد .‏ 
 از این رو مأیوس و دلسرد شدند .‏ 
 اطمینانشان به نزدیک بودن روز داوری یَهُوَه رنگ باخت .‏ 
 در موعظه سست شدند .‏ 
 آنان به مرور به فعالیت‌های دیگری پرداختند تا جایی که دیگر زمانی برای امور روحانی باقی نماند .‏ 
 (‏ لوقا ۸ :‏ ۱۱ ،‏ ۱۳ ،‏ ۱۴‏ )‏ در آخر به آنچه ترک کرده بودند بازگشتند .‏ 
 آیا این موضوع تأسف‌آور و ناراحت‌کننده نیست ؟‏ 
 نیاز همیشگی به دعا 
 ۶ -‏ ۸ .‏ 
 الف )‏ حکایت بیوه‌زن و داور را نقل کنید .‏ 
 ب )‏ عیسی در مورد کاربرد این حکایت چه گفت ؟‏ 
 چه کنیم تا اعتماد و اطمینانمان به تحقق وعده‌های یَهُوَه ضعیف نشود ؟‏ 
 (‏ عبرانیان ۳ :‏ ۱۴‏ )‏ پس از این که عیسی به پیروانش هشدار داد که به دنیای پلید شیطان برنگردند پاسخ این پرسش را روشن ساخت .‏ 
 در گزارش لوقا می‌خوانیم :‏ « برای ایشان نیز مَثَلی آورد در اینکه می‌باید همیشه دعا کرد و کاهلی نورزید .‏ » 
 عیسی گفت :‏ « در شهری داوری بود که نه ترس از خدا و نه باکی از انسان می‌داشت .‏ 
 و در همان شهر بیوه‌زنی بود که پیش وی آمده می‌گفت ،‏ داد مرا از دشمنم بگیر .‏ 
 و تا مدتی به وی اعتنا ننمود و لٰکن بعد از آن با خود گفت هر چند از خدا نمی‌ترسم و از مردم باکی ندارم ،‏ لیکن چون این بیوه‌زن مرا زحمت می‌دهد ،‏ به داد او می‌رسم ،‏ مبادا پیوسته آمده مرا به رنج آورد .‏ »‏ 
 عیسی پس از نقل این حکایت کاربرد آن را نیز بیان نمود :‏ « بشنوید که این داور بی‌انصاف چه می‌گوید ؟‏ 
 و آیا خدا برگزیدگان خود را که شبانه‌روز بدو استغاثه می‌کنند ،‏ دادرسی نخواهد کرد ،‏ اگرچه برای ایشان دیرغضب باشد ؟‏ 
 به شما می‌گویم که به زودی دادرسی ایشان را خواهد کرد .‏ 
 لیکن چون پسر انسان آید ،‏ آیا ایمان را بر زمین خواهد یافت ؟‏ » —‏ لوقا ۱۸ :‏ ۱ -‏ ۸‏ .‏ 
 ‏ « داد مرا بگیر »‏ 
 ‏ نکتهٔ اصلی حکایت بیوه‌زن و داور چیست ؟‏ 
 نکتهٔ اصلی این حکایت واضح و روشن است .‏ 
 هم بیوه‌زن و داور آن را به وضوح بیان کرده‌اند ،‏ هم عیسی به آن اشاره کرده است .‏ 
 بیوه‌زن به داور التماس کرد :‏ ‹ داد مرا بگیر .‏ › 
 داور گفت :‏ « به داد او می‌رسم .‏ » 
 عیسی پرسید :‏ ‹ آیا خدا دادرسی نخواهد کرد ؟‏ › 
 عیسی در مورد یَهُوَه گفت :‏ « به زودی دادرسی ایشان را خواهد کرد .‏ » 
 (‏ لوقا ۱۸ :‏ ۳ ،‏ ۵ ،‏ ۷ ،‏ ۸‏ )‏ چه موقع خدا مشخصاً عدالت را برقرار و ‹ دادرسی خواهد کرد ؟‏ ›‏ 
 ‏ الف )‏ در قرن اوّل دادرسی در چه سالی رخ داد ؟‏ 
 ب )‏ برای خادمین کنونی یَهُوَه عدالت در چه زمانی و به چه صورت اجرا خواهد شد ؟‏ 
 در قرن اوّل ،‏ در سال ۷۰ م .‏ 
 بود که زمان دادرسی یا « ایّام انتقام » فرا رسید و اورشلیم و معبد آن ویران شد .‏ 
 (‏ لوقا ۲۱ :‏ ۲۲‏ )‏ برای خادمین کنونی خدا عدالت در ‹ روز عظیم یَهُوَه › اجرا خواهد شد .‏ 
 (‏ صَفَنْیا ۱ :‏ ۱۴ ؛‏ متّیٰ ۲۴ :‏ ۲۱‏ )‏ در آن زمان یَهُوَه « عذاب‌کنندگان » خادمینش را « عذاب می‌دهد » و عیسی مسیح « از آنانی که خدا را نمی‌شناسند و انجیل خداوند ما عیسی مسیح را اطاعت نمی‌کنند » انتقام خواهد کشید .‏ —‏ ۲تَسّالونیکیان ۱ :‏ ۶ -‏ ۸ ؛‏ رومیان ۱۲ :‏ ۱۹‏ .‏ 
 ‏ از چه جهت عدالت و دادرسی « به زودی » انجام خواهد شد ؟‏ 
 اما منظور عیسی از این که به ما اطمینان می‌دهد یَهُوَه « به زودی » دادرسی خواهد کرد چیست ؟‏ 
 کلام خدا نشان می‌دهد یَهُوَه « دیرغضب » است اما زمانی که وقت اجرای عدالت برسد زود و سریع آن را به اجرا خواهد گذاشت .‏ 
 (‏ لوقا ۱۸ :‏ ۷ ،‏ ۸ ؛‏ ۲پِطْرُس ۳ :‏ ۹ ،‏ ۱۰‏ )‏ در طوفانی که در روزگار نوح رخ داد شریران بی‌درنگ نابود گردیدند و در زمان لوط وقتی که آتش از آسمان بارید شریران هلاک شدند .‏ 
 (‏ لوقا ۱۷ :‏ ۲۷ -‏ ۳۰‏ )‏ عیسی گفت :‏ « بر همین منوال خواهد بود در روزی که پسر انسان ظاهر شود .‏ » 
 شریران بار دیگر « ناگهان » هلاک خواهند شد .‏ 
 (‏ ۱تَسّالونیکیان ۵ :‏ ۲ ،‏ ۳‏ )‏ می‌توانیم کاملاً اطمینان داشته باشیم یَهُوَه اجازه نمی‌دهد حتی یک روز هم بیش از آنچه عدالت حکم می‌کند دنیای شیطان باقی ماند .‏ 
 ‏ ‹ او دادرسی خواهد کرد ›‏ 
 ۱۲ ،‏ ۱۳ .‏ 
 الف )‏ در حکایت بیوه‌زن چه درسی نهفته است ؟‏ 
 ب )‏ چرا می‌توانیم اطمینان داشته باشیم که یَهُوَه دعاهای خادمینش را می‌شنود و عدالت را برقرار می‌کند ؟‏ 
 حکایت بیوه‌زن و داور حقایق مهم دیگری را نیز آشکار می‌کند .‏ 
 در توضیح این حکایت عیسی گفت :‏ « بشنوید که این داور بی‌انصاف چه می‌گوید ؟‏ 
 و آیا خدا برگزیدگان خود را که شبانه‌روز بدو استغاثه می‌کنند ،‏ دادرسی نخواهد کرد ؟‏ » 
 واضح است که منظور عیسی این نبود که یَهُوَه رفتاری مانند مرد داور با پرستندگانش دارد .‏ 
 بلکه عیسی با این حکایت و نشان دادن تضاد آشکار بین یَهُوَه خدا و مرد داور درسی مهم از یَهُوَه به پیروانش آموخت .‏ 
 در اینجا به برخی از تفاوت‌های بین یَهُوَه خدا و مرد داور اشاره می‌کنیم .‏ 
 در حکایت عیسی داور مردی « بی‌انصاف » بود ،‏ اما می‌دانیم که « خدا داور عادل است .‏ » 
 (‏ مزمور ۷ :‏ ۱۱ ؛‏ ۳۳ :‏ ۵ )‏ داور هیچ توجهی به بیوه‌زن نداشت ،‏ اما یَهُوَه خدا به تک‌تک ما توجه دارد .‏ 
 (‏ ۲تواریخ ۶ :‏ ۲۹ ،‏ ۳۰ )‏ داور هیچ تمایلی نداشت به بیوه‌زن کمک کند ،‏ اما یَهُوَه نه فقط می‌خواهد بلکه مشتاق است که به خادمینش یاری رساند .‏ 
 (‏ اِشَعْیا ۳۰ :‏ ۱۸ ،‏ ۱۹ )‏ با توجه به این نکات از حکایت عیسی چه درسی می‌گیریم ؟‏ 
 اگر قاضی ،‏ این مرد بی‌انصاف به درخواست بیوه‌زن گوش کرد و حق او را ادا نمود پس چقدر بیشتر می‌توان مطمئن بود که یَهُوَه خدای عادل و مهربان به دعاهای خادمینش گوش می‌دهد و عدالت را برای آنان برقرار می‌کند .‏ —‏ امثال ۱۵ :‏ ۲۹ .‏ 
 ‏ چرا نباید ایمانمان را به آمدن روز داوری خدا از دست بدهیم ؟‏ 
 از این رو کسانی که ایمانشان را به آمدن روز خدا از دست می‌دهند اشتباهی بزرگ مرتکب می‌شوند ؟‏ 
 چرا ؟‏ 
 زیرا آنان با از دست دادن اطمینانشان به نزدیک بودن ‹ روز عظیم یَهُوَه › در واقع یَهُوَه را عهدشکن قلمداد می‌کنند .‏ 
 ما هرگز نباید وفاداری یَهُوَه را مورد تردید قرار دهیم .‏ 
 یَهُوَه یقیناً به عهدش وفا خواهد کرد .‏ 
 (‏ ایّوب ۹ :‏ ۱۲ )‏ سؤال بجایی که در اینجا مطرح می‌شود این است که آیا ما هم ایمانمان را به او حفظ می‌کنیم ؟‏ 
 عیسی در انتهای حکایت بیوه‌زن و داور به این موضوع اشاره کرد .‏ 
 ‏ « آیا ایمان را بر زمین خواهد یافت ؟‏ »‏ 
 ‏ الف )‏ عیسی چه سؤالی مطرح کرد و چرا ؟‏ 
 ب )‏ چه سؤالی باید از خود بکنیم ؟‏ 
 عیسی پرسش جالب زیر را مطرح کرد :‏ « لیکن چون پسر انسان آید ،‏ آیا ایمان را بر زمین خواهد یافت ؟‏ » 
 (‏ لوقا ۱۸ :‏ ۸‏ )‏ در اینجا آمدن عبارت « ایمان را » نشان می‌دهد که منظور عیسی ایمان به مفهوم کلّی آن نیست ،‏ بلکه به ایمانی مشخص اشاره می‌کند که قبلاً از آن صحبت شده است ؛‏ یعنی ایمان بیوه‌زن .‏ 
 عیسی به سؤال بالا پاسخ نداد .‏ 
 بلکه تنها با مطرح کردن این سؤال می‌خواست شاگردانش ایمان خود را محکم زنند و ببینند که آیا مانند ایمان بیوه‌زن محکم است یا این که سست شده و این خطر وجود دارد که به دنیا و زندگی گذشته‌شان بازگردند ؟‏ 
 این سؤال را هر یک از ما باید از خود بپرسیم .‏ 
 ‹ « پسر انسان » در دل من چه نوع ایمانی خواهد یافت ؟‏ ›‏ 
 ‏ بیوه‌زن چه ایمانی داشت ؟‏ 
 اگر می‌خواهیم در میان کسانی باشیم که عدالت خدا را می‌بینند باید ایمانی مانند ایمان بیوه‌زن داشته باشیم .‏ 
 او چه نوع ایمانی داشت ؟‏ 
 او ایمانش را چنین نشان داد که مصرّانه و پی‌درپی پیش داور می‌رفت و ‹ می‌گفت ،‏ داد مرا بگیر .‏ › 
 بله ،‏ بیوه‌زن با سرسختی برای گرفتن حقش پیش مردی بی‌انصاف می‌رفت و در آخر حقش را هم گرفت .‏ 
 پس خادمان یَهُوَه می‌توانند کاملاً مطمئن باشند که یَهُوَه خدای عادل ،‏ حق و عدالت را برقرار خواهد کرد حتی اگر بیش از انتظار آنان طول بکشد .‏ 
 به علاوه آن‌ها با التماس « شبانه‌روز » به یَهُوَه خدا یعنی با پشتکار نشان دادن در دعا اطمینانشان را به وعده‌های خدا نشان می‌دهند .‏ 
 (‏ لوقا ۱۸ :‏ ۷‏ )‏ اگر فردی مسیحی از دعا کردن برای برقراری عدالت دست بکشد ،‏ نشان می‌دهد که اطمینانش را به این که یَهُوَه برای خادمینش وارد عمل خواهد شد از دست داده است .‏ 
 ‏ چه دلایلی برای پشتکار نشان دادن در دعا داریم و چه دلایلی ایمانمان را به آمدن روز داوری یَهُوَه استوارتر می‌سازد ؟‏ 
 تفاوت وضعیت بیوه‌زن با ما دلیل دیگری است که مصرّانه و مستمر دعا کنیم .‏ 
 در اینجا چند تفاوت را ذکر می‌کنیم .‏ 
 بیوه‌زن بدون این که مشوّقی داشته باشد مرتباً پیش داور می‌رفت .‏ 
 اما کتاب مقدّس ما را تشویق به دعا کردن می‌کند و می‌گوید :‏ « در دعا مواظب باشید .‏ » 
 (‏ رومیان ۱۲ :‏ ۱۲‏ )‏ به علاوه ،‏ برای بیوه‌زن هیچ ضمانتی وجود نداشت که به خواسته‌اش عمل خواهد شد اما یَهُوَه به ما اطمینان داده است که عدالت برقرار خواهد شد .‏ 
 یَهُوَه خدا از طریق پیامبرش ما را از این بابت مطمئن ساخته است و می‌گوید :‏ « اگرچه تأخیر نماید برایش منتظر باش زیرا که البته خواهد آمد و درنگ نخواهد نمود .‏ » 
 (‏ حَبَقُّوق ۲ :‏ ۳ ؛‏ مزمور ۹۷ :‏ ۱۰ )‏ بیوه‌زن حمایت هیچ کس را نداشت که تأییدی بر دادخواستش باشد اما ما کمک بزرگی داریم ،‏ عیسی مسیح کسی که ‹ به دست راست خداست ،‏ ما را شفاعت می‌کند .‏ › 
 (‏ رومیان ۸ :‏ ۳۴ ؛‏ عبرانیان ۷ :‏ ۲۵‏ )‏ پس اگر بیوه‌زن با وجود وضعیت مشکلش مرتباً پیش داور می‌رفت و امید داشت که به حقش خواهد رسید ما می‌توانیم با ایمان و امیدی محکم‌تر و استوارتر به آمدن روز داوری یَهُوَه اعتماد کامل داشته باشیم .‏ 
 ‏ دعا چگونه ایمان ما را تقویت می‌کند و ما را یاری می‌رساند تا عدالت را ببینیم ؟‏ 
 حکایت بیوه‌زن به ما یاد می‌دهد که رابطه‌ای نزدیک بین دعا و ایمان وجود دارد و پشتکار نشان دادن در دعا عواملی را که سبب ضعف ایمان می‌شود خنثی می‌کند .‏ 
 البته واضح است که منظور دعاهای ظاهری و نمایشی نیست .‏ 
 (‏ متّیٰ ۶ :‏ ۷ ،‏ ۸‏ )‏ ما دست دعا به سوی یَهُوَه دراز می‌کنیم چون می‌دانیم که تماماً به او وابسته هستیم .‏ 
 چنین دعایی ما را به او نزدیک می‌کند و ایمانمان را قوی می‌سازد .‏ 
 از آنجایی که ایمان برای نجات ضروری است عیسی لازم دید که شاگردانش را تشویق کند که ‹ همیشه دعا کنند و کاهلی نورزند .‏ › 
 (‏ لوقا ۱۸ :‏ ۱ ؛‏ ۲تَسّالونیکیان ۳ :‏ ۱۳‏ )‏ درست است که آمدن ‹ روز عظیم یَهُوَه › به دعاهای ما بستگی ندارد .‏ 
 این روز در هر حال چه ما دعا کنیم چه نکنیم خواهد آمد .‏ 
 اما زنده ماندن ما از روز جنگ خدا و دیدن عدالت به ایمانمان بستگی دارد و این که با جان و دل در راه عدالت قدم برداریم و در دعاهایمان طالب آن باشیم .‏ 
 ‏ چگونه می‌توانیم اعتقاد راسخمان را به این که خدا عدل و داد را برقرار خواهد کرد ثابت کنیم ؟‏ 
 همان طور که گفتیم عیسی پرسید :‏ « چون پسر انسان آید ،‏ آیا ایمان را بر زمین خواهد یافت ؟‏ » 
 باعث خوشحالی است که امروزه میلیون‌ها خادم وفادار یَهُوَه در سراسر زمین گواهی بر پاسخ مثبت سؤال عیسی هستند .‏ 
 آنان با دعاهای خالصانه ،‏ صبر و پایداری ایمانشان را نشان می‌دهند .‏ 
 آری ،‏ با این که در این دنیای زیر نفوذ شیطان چیزی جز بی‌عدالتی و ظلم و ستم نمی‌بینیم ،‏ اعتقاد راسخ داریم که « خدا برگزیدگان خود را دادرسی » خواهد کرد .‏ 
 ‏ [ پاورقی ]‏ 
 برای درک بهتر اهمیت این حکایت لوقا ۱۷ :‏ ۲۲ -‏ ۳۳ را بخوانید .‏ 
 توجه کنید که عبارت « پسر انسان » که در لوقا ۱۷ :‏ ۲۲ ،‏ ۲۴ ،‏ ۳۰ ذکر شده است چه ارتباطی با پرسش لوقا ۱۸ :‏ ۸ دارد .‏ 
 مرور مقاله 
 ‏ • چه امری سبب شده است که برخی مسیحیان ایمانشان را از دست بدهند ؟‏ 
 ‏ • چرا می‌توانیم به روز داوری خدا ایمان راسخ داشته باشیم ؟‏ 
 ‏ • دلایلی که ما را بر آن می‌دارد در دعا از خود پشتکار نشان دهیم چیست ؟‏ 
 ‏ • دعایی مستمر چگونه ما را یاری می‌کند که ایمانمان را از دست ندهیم ؟‏ 
 ‏ [ تصویر در صفحهٔ ۱۸ ]‏ 
 چه نکته‌ای در حکایت بیوه‌زن و داور برجسته شده است ؟‏ 
 ‏ [ تصاویر در صفحهٔ ۲۱ ]‏ 
 میلیون‌ها نفر اعتقاد راسخ دارند که روزی ‹ خدا دادرسی خواهد کرد ›‏ 
 اعیاد قوم خدا مناسبت‌هایی بسیار شادی‌بخش 
 ‏ « برای یَهُوَه خدایت عید را نگاه دار ،‏ .‏ .‏ .‏ 
 و بسیار شادمان خواهی بود .‏ » —‏ تثنیه ۱۶ :‏ ۱۵ .‏ 
 ‏ الف )‏ شیطان چه موضوعاتی را مطرح کرد ؟‏ 
 ب )‏ بعد از نافرمانی آدم و حوّا ،‏ یَهُوَه چه پیشگویی‌ای کرد ؟‏ 
 هنگامی که شیطان آدم و حوّا را به نافرمانی و سرکشی از آفریدگارشان اغوا نمود دو موضوع اساسی را مطرح ساخت .‏ 
 در ابتدا او ادعا کرد که یَهُوَه حاکم درست و شایسته‌ای نیست .‏ 
 همچنین انسان‌ها را متهم نمود که فقط برای نفع شخصی خدا را خدمت می‌کنند و این مطلب را به روشنی در زمان ایّوب نشان داد .‏ 
 (‏ پیدایش ۳ :‏ ۱ -‏ ۶ ؛‏ ایّوب ۱ :‏ ۹ ،‏ ۱۰ ؛‏ ۲ :‏ ۴ ،‏ ۵ )‏ یَهُوَه بعد از نافرمانی آدم و حوّا فوراً اقدام کرد .‏ 
 آن‌ها هنوز در باغ عدن بودند که او برای آن وضعیت راه‌حلی پیش‌گویی کرد .‏ 
 او از آمدن ‹ ذریّتی › سخن گفت .‏ 
 این ذریّت بعد از این که پاشنه‌اش کوبیده می‌شد خود سر شیطان را می‌کوبید .‏ —‏ پیدایش ۳ :‏ ۱۵ .‏ 
 ‏ یَهُوَه چه مطلبی را در نبوّت پیدایش ۳ :‏ ۱۵ روشن ساخت ؟‏ 
 یَهُوَه به مرور زمان اطلاعات بیشتری در مورد این نبوّت بیان کرد و بدین ترتیب نشان داد که این نبوّت به طور حتم به وقوع خواهد پیوست .‏ 
 برای مثال ،‏ خدا به ابراهیم گفت که این « ذریّت » از میان نوادگانش ظهور خواهد کرد .‏ 
 (‏ پیدایش ۲۲ :‏ ۱۵ -‏ ۱۸ )‏ یعقوب نوهٔ ابراهیم ،‏ پدر ۱۲ سِبط اسرائیل شد .‏ 
 در سال ۱۵۱۳ ق .‏ 
 م .‏ 
 این اَسباط قومی را تشکیل دادند .‏ 
 یَهُوَه برای آن‌ها اعیاد سالانه و قوانینی را مقرّر فرمود .‏ 
 به گفتهٔ پولُس رسول این اعیاد « سایهٔ چیزهای آینده » بودند .‏ 
 (‏ کُولُسیان ۲ :‏ ۱۶ ،‏ ۱۷ ؛‏ عبرانیان ۱۰ :‏ ۱‏ )‏ در حقیقت این اعیاد پیش‌نمای واقعیاتی بود که در رابطه با ذریّت تحقق می‌یافت و برگزاری آن‌ها مایهٔ شادی و خوشحالی اسرائیلیان می‌شد .‏ 
 بررسی این اعیاد ایمانمان را در به تحقق رسیدن وعده‌های یَهُوَه تقویت می‌کند .‏ 
 ظهور ذریّت موعود 
 ‏ ذریّت موعود چه کسی بود و چطور پاشنهٔ وی کوبیده شد ؟‏ 
 بیش از ۴۰۰۰ سال پس از اعلام این نبوّت ذریّت موعود پدیدار گشت .‏ 
 عیسی آن ذریّت بود .‏ 
 (‏ غَلاطیان ۳ :‏ ۱۶‏ )‏ عیسی همانند آدم کامل بود اما گناه نکرد .‏ 
 او تا پای مرگ به یَهُوَه وفادار ماند و بدین شکل دروغ بودن تهمت‌های شیطان را ثابت کرد .‏ 
 به علاوه از آنجایی که بدن عیسی هرگز به گناه آلوده نشد ،‏ قربانی‌ای که تقدیم کرد بسیار پرارزش بود .‏ 
 مرگ او راه نجات از گناه و مرگ را برای تمامی نوادگان باایمان آدم و حوّا مهیا کرد .‏ 
 مرگ عیسی بر چوبهٔ دار همان کوبیده شدنِ پاشنهٔ پای ذریّت موعود بود .‏ —‏ عبرانیان ۹ :‏ ۱۱ -‏ ۱۴‏ .‏ 
 ‏ قربانی عیسی چگونه به تصویر کشیده شده بود ؟‏ 
 عیسی در ۱۴ نیسان سال ۳۳ م .‏ 
 کشته شد .‏ 
 * اسرائیلیان در این روز مراسم شادی‌بخش عید فِصَح را برگزار می‌کردند .‏ 
 هر ساله به این مناسبت خانواده‌ها برای صرف غذا به دور هم جمع می‌شدند .‏ 
 برّه‌ای بی‌عیب غذای اصلی آنان را تشکیل می‌داد .‏ 
 بدین ترتیب آن‌ها روز ۱۴ نیسان سال ۱۵۱۳ ق .‏ 
 م .‏ 
 را به یاد می‌آوردند ؛‏ روزی که فرشته‌ای نخست‌زادگان مصری را هلاک نمود و خون برّه نقش مهمی در راه نجات نخست‌زادگان اسرائیلی داشت .‏ 
 (‏ خروج ۱۲ :‏ ۱ -‏ ۱۴ )‏ برّهٔ روز فِصَح مظهر عیسی بود .‏ 
 پولُس رسول در این باره می‌نویسد :‏ « فِصَح ما مسیح در راه ما ذبح شده است .‏ » 
 (‏ ۱قُرِنتیان ۵ :‏ ۷‏ )‏ همانند خون برّه که در روز فِصَح نجات نخست‌زادگان اسرائیلی را مهیا ساخت ،‏ خون عیسی هم نجات را برای بسیاری فراهم می‌سازد .‏ —‏ یوحنّا ۳ :‏ ۱۶ ،‏ ۳۶‏ .‏ 
 ‏ « نوبر خوابیدگان »‏ 
 ۵ ،‏ ۶ .‏ 
 الف )‏ چه وقت عیسی رستاخیز یافت و این واقعه در قوانین اسرائیلیان چگونه به تصویر کشیده شده بود ؟‏ 
 ب )‏ چرا رستاخیز عیسی برای تحقق پیدایش ۳ :‏ ۱۵ لازم بود ؟‏ 
 عیسی در سوّمین روز مرگش به زندگی بازگشت تا بهای خونی را که با قربانی شدنش ریخته شده بود به خدا تقدیم کند .‏ 
 (‏ عبرانیان ۹ :‏ ۲۴‏ )‏ عیدی دیگر از میان اعیاد اسرائیلیان رستاخیز او را به تصویر می‌کشید .‏ 
 در اسرائیل باستان روز بعد از ۱۴ نیسان آغاز مراسم عید فطیر بود .‏ 
 اسرائیلیان در روز ۱۶ نیسان اوّلین دسته از محصول جوی خود را نزد کاهن می‌آوردند تا آن را در حضور یَهُوَه تکان دهد .‏ 
 (‏ لاویان ۲۳ :‏ ۶ -‏ ۱۴ )‏ یَهُوَه در روز ۱۶ نیسان سال ۳۳ م .‏ 
 با رستاخیز عیسی تمام تلاش‌های بدخواهانهٔ شیطان را خنثی کرد .‏ 
 شیطان می‌خواست که « شاهد امین و صدّیق » یَهُوَه یعنی عیسی را برای همیشه نابود سازد .‏ 
 در آن روز بود که یَهُوَه او را از مرگ برخیزاند و به صورت موجود روحی به او زندگی جاودان بخشید .‏ —‏ مکاشفه ۳ :‏ ۱۴ ؛‏ ۱پِطْرُس ۳ :‏ ۱۸‏ .‏ 
 بدین ترتیب عیسی « نوبر خوابیدگان » گردید یعنی اوّلین کسی که از میان مردگان برخاست .‏ 
 (‏ ۱قُرِنتیان ۱۵ :‏ ۲۰‏ )‏ بر خلاف کسانی که قبل از او رستاخیز یافتند عیسی دوباره به خواب مرگ فرو نرفت .‏ 
 بلکه به آسمان صعود کرد و به دست راست یَهُوَه نشست و منتظر ماند تا به عنوان پادشاه حکومت آسمانی ،‏ وظیفهٔ خود را آغاز کند .‏ 
 (‏ مزمور ۱۱۰ :‏ ۱ ؛‏ اَعمال ۲ :‏ ۳۲ ،‏ ۳۳ ؛‏ عبرانیان ۱۰ :‏ ۱۲ ،‏ ۱۳‏ )‏ اکنون عیسی در مقام پادشاه حکومت آسمانی قادر است که سر شیطان را بکوبد و تمامی ذریّتش را برای همیشه نابود سازد .‏ —‏ مکاشفه ۱۱ :‏ ۱۵ ،‏ ۱۸ ؛‏ ۲۰ :‏ ۱ -‏ ۳ ،‏ ۱۰‏ .‏ 
 نسلی از ذریّت ابراهیم 
 ‏ عید هفته‌ها چیست ؟‏ 
 عیسی همان ذریّتی بود که در باغ عدن وعده داده شده بود .‏ 
 یَهُوَه با استفاده از همین ذریّت ‹ اَعمال ابلیس را باطل می‌سازد .‏ › 
 (‏ ۱یوحنّا ۳ :‏ ۸‏ )‏ هنگامی که یَهُوَه با ابراهیم گفتگو می‌کرد به او وعده داد که این ذریّت فقط به یک شخص محدود نمی‌گردد .‏ 
 او گفت ذریّت ابراهیم « مانند ستارگان آسمان ،‏ و مثل ریگ‌هایی که بر کنارهٔ دریاست » خواهد بود .‏ 
 (‏ پیدایش ۲۲ :‏ ۱۷ )‏ عید شادی‌بخش هفته‌ها مظهر پدیدار شدن اعضای دیگر این « ذریّت » بود .‏ 
 پنجاه روز بعد از ۱۶ نیسان اسرائیلیان عید هفته‌ها را برگزار می‌کردند .‏ 
 در خصوص این عید به آنان چنین حکم شده بود :‏ ‹ تا فردای بعد از سَبَّت هفتم ،‏ پنجاه روز بشمارید ،‏ و هدیهٔ آردی تازه برای یَهُوَه بگذرانید .‏ 
 از مسکن‌های خود دو نان جنبانیدنی از دو عُشر بیاورید از آرد نرم باشد ،‏ و با خمیر مایه پخته شود تا نوبر برای یَهُوَه باشد .‏ 
 و کاهن آن‌ها را با نان نوبر به جهت هدیهٔ جنبانیدنی به حضور یَهُوَه با آن دو برّه بجنباند ،‏ تا برای یَهُوَه به جهت کاهن مقدّس باشد .‏ ›‏ 
 * —‏ لاویان ۲۳ :‏ ۱۶ ،‏ ۱۷ ،‏ ۲۰ .‏ 
 ‏ در پَنْطیکاست ۳۳ م .‏ 
 چه اتفاق شگرفی افتاد ؟‏ 
 هنگامی که عیسی روی زمین زندگی می‌کرد عید هفته‌ها به پَنْطیکاست معروف بود .‏ 
 (‏ این واژه در زبان یونانی به معنی پنجاه است .‏ )‏ 
 در پَنْطیکاست سال ۳۳ م .‏ 
 کاهن اعظم یعنی عیسی مسیحِ رستاخیزیافته روح‌القدس را بر ۱۲۰ نفر از شاگردانش که در اورشلیم گرد هم آمده بودند ریخت .‏ 
 بدین ترتیب این شاگردان ،‏ پسران مسح‌شدهٔ خدا و برادران عیسی مسیح گردیدند .‏ 
 (‏ رومیان ۸ :‏ ۱۵ -‏ ۱۷‏ )‏ آنان به عنوان قومی جدید « اسرائیل خدا » گشتند .‏ 
 (‏ غَلاطیان ۶ :‏ ۱۶‏ )‏ این شروعِ به وجود آمدن امّت کوچکی بود که از ۱۴۴٬۰۰۰ نفر تشکیل می‌شود .‏ —‏ مکاشفه ۷ :‏ ۱ -‏ ۴‏ .‏ 
 ۹ ،‏ ۱۰ .‏ 
 چگونه دو قرص نان در پَنْطیکاست پیش‌نمایی از گروه مسیحیان مسح‌شده بود ؟‏ 
 دو قرص نان که در هر پَنْطیکاست در حضور یَهُوَه حرکت داده می‌شد پیش‌نمای گروه مسیحیان مسح‌شده بود .‏ 
 نان پخته شده با خمیرمایه نشانهٔ این بود که مسیحیان مسح‌شده هنوز به گناه موروثی آلوده هستند .‏ 
 با این حال آن‌ها می‌توانند بر اساس قربانی عیسی مسیح با یَهُوَه رابطهٔ نزدیک داشته باشند .‏ 
 (‏ رومیان ۵ :‏ ۱ ،‏ ۲‏ )‏ اما دو قرص نان نشان‌دهندهٔ چیست ؟‏ 
 احتمالاً بیانگر این حقیقت است که پسران مسح‌شدهٔ خدا از دو گروه یهودیان و غیریهودیان انتخاب می‌شوند .‏ —‏ غَلاطیان ۳ :‏ ۲۶ -‏ ۲۹ ؛‏ اَفَسُسیان ۲ :‏ ۱۳ -‏ ۱۸‏ .‏ 
 دو قرص نانی که در پَنْطیکاست تقدیم می‌گردید از اوّلین محصول گندم درست شده بود .‏ 
 به صورتی مشابه مسیحیان مولود از روح نیز اوّلین یا « نوبر مخلوقات » نامیده می‌شوند .‏ 
 (‏ یعقوب ۱ :‏ ۱۸‏ )‏ آنان اوّلین کسانی هستند که گناهانشان بر اساس خون ریخته شدهٔ عیسی پاک می‌شود .‏ 
 از این طریق به زندگی ابدی در آسمان نایل می‌گردند و در ملکوت عیسی با او حکومت می‌کنند .‏ 
 (‏ ۱قُرِنتیان ۱۵ :‏ ۵۳ ؛‏ فیلِپّیان ۳ :‏ ۲۰ ،‏ ۲۱ ؛‏ مکاشفه ۲۰ :‏ ۶‏ )‏ آنان به عنوان پسران آسمانی خدا در آینده‌ای نزدیک ‹ [ امّت‌ها ] را به عصای آهنین حکمرانی خواهند کرد › و شاهد نابودی ‹ شیطان زیر پاهایشان › خواهند بود .‏ 
 (‏ مکاشفه ۲ :‏ ۲۶ ،‏ ۲۷ ؛‏ رومیان ۱۶ :‏ ۲۰‏ )‏ یوحنّای رسول در بارهٔ آنان نوشت :‏ « آنانند که برّه را هر کجا می‌رود متابعت می‌کنند و از میان مردم خریده شده‌اند تا نوبر برای خدا و برّه باشند .‏ » —‏ مکاشفه ۱۴ :‏ ۴‏ .‏ 
 روز نمایش نجات 
 ۱۱ ،‏ ۱۲ .‏ 
 الف )‏ مراسم روز کفّاره چه بود ؟‏ 
 ب )‏ اسرائیلیان از قربانی‌های روز کفّاره چه فوایدی می‌بردند ؟‏ 
 در روز دهم ماه عبری ایتانیم (‏ که بعدها تشری نامیده شد )‏ اسرائیلیان عیدی را برگزار می‌کردند که فواید قربانی عیسی را نشان می‌داد .‏ 
 * در آن روز تمامی قوم اسرائیل به دور هم جمع می‌شدند تا مراسم روز کفّاره را به جا آورند .‏ 
 این مراسم برای آمرزش گناهان آنان بود .‏ —‏ لاویان ۱۶ :‏ ۲۹ ،‏ ۳۰ .‏ 
 در روز کفّاره ،‏ کاهن اعظم گاو نر جوانی را ذبح می‌کرد و هفت بار کمی از خون آن را در قدس‌الاقداس مقابل صندوق عهد می‌پاشید .‏ 
 این عمل نشانگر اهدای خون قربانی به یَهُوَه بود .‏ 
 این قربانی برای گناهان کاهن اعظم و ‹ اهل خانهٔ او › و همچنین کاهنان و لاویان بود .‏ 
 سپس کاهن اعظم دو بز را نیز انتخاب می‌نمود .‏ 
 یکی از آن‌ها را ‹ برای گناهان قوم › ذبح می‌کرد و کمی از خون آن را مقابل صندوق عهد در قدس‌الاقداس می‌پاشید .‏ 
 سپس هر دو دست خود را روی سر بز دیگر می‌گذاشت و به خطاها و اشتباهات قوم خدا اعتراف می‌کرد .‏ 
 بعد از آن بز را در بیابان رها می‌کرد و به این شکل گناهان اسرائیلیان را به صورت مجازی از آنان دور می‌ساخت .‏ —‏ لاویان ۱۶ :‏ ۳ -‏ ۱۶ ،‏ ۲۱ ،‏ ۲۲ .‏ 
 ‏ مراسم روز کفّاره چگونه پاک شدن گناهان از طریق عیسی را نشان می‌داد ؟‏ 
 تمام مراسمی که در آن روز صورت می‌گرفت پیش‌نمای این واقعیت بود که کاهن اعظم یعنی عیسی خون پرارزش خود را برای بخشایش گناهان بشر می‌دهد .‏ 
 در ابتدا ،‏ « عمارت روحانی » یعنی همان ۱۴۴٬۰۰۰ نفر مسیحی مسح‌شده از بخشایش گناهان بهره‌مند می‌شوند .‏ 
 خون عیسی آنان را قادر می‌سازد درستکار و صالح محسوب گردند و در حضور یَهُوَه از وجدانی پاک برخوردار شوند .‏ 
 (‏ ۱پِطْرُس ۲ :‏ ۵ ؛‏ ۱قُرِنتیان ۶ :‏ ۱۱‏ )‏ در واقع قربانی گاو نر پیش‌نمای این امر بود .‏ 
 از این طریق مسح‌شدگان می‌توانند از ارث آسمانی برخوردار گردند .‏ 
 در مرحلهٔ بعد ،‏ میلیون‌ها انسان که به مسیح ایمان می‌ورزند می‌توانند از ارزش خون عیسی بهره برند .‏ 
 همان طور که قربانی بز این را نشان می‌دهد .‏ 
 آنان از موهبت زندگی ابدی روی زمین برخوردار می‌گردند ؛‏ موهبتی که آدم و حوّا آن را از دست دادند .‏ 
 (‏ مزمور ۳۷ :‏ ۱۰ ،‏ ۱۱ )‏ همان طور که بز به صورت سمبولیک گناه اسرائیلیان را از آن‌ها دور ساخت و به بیابان برد قربانی عیسی مسیح نیز گناه را از بشریت دور می‌سازد .‏ —‏ اِشَعْیا ۵۳ :‏ ۴ ،‏ ۵ .‏ 
 شادی و مسرّت در مقابل یَهُوَه 
 ۱۴ ،‏ ۱۵ .‏ 
 عید خیمه‌ها چگونه برگزار می‌شد و چه چیزی را به اسرائیلیان یادآوری می‌کرد ؟‏ 
 بعد از روز کفّاره ،‏ اسرائیلیان عید خیمه‌ها را که یکی از شادی‌بخش‌ترین جشن‌های سالانهٔ یهودیان بود برگزار می‌کردند .‏ 
 (‏ لاویان ۲۳ :‏ ۳۴ -‏ ۴۳ )‏ این عید از ۱۵ تا ۲۱ ماه عبری ایتانیم برگزار می‌شد و در ۲۲ همان ماه با گردهمایی‌ای مقدّس به اتمام می‌رسید .‏ 
 این گردهمایی را به مناسبت پایان دروی محصول و برای تشکر و سپاسگزاری از محبت خدا برگزار می‌کردند .‏ 
 به همین دلیل یَهُوَه به آنان فرمان داد :‏ « یَهُوَه خدایت تو را در همهٔ محصولت و در تمامی اَعمال دستت برکت خواهد داد ،‏ و بسیار شادمان خواهی بود .‏ » 
 (‏ تثنیه ۱۶ :‏ ۱۵ )‏ به راستی که چنین روزهایی زمان شادی‌بخشی برای آنان بود !‏ 
 در طی این عید اسرائیلیان برای هفت روز در خیمه‌هایی که با چوب و برگ درختان می‌ساختند زندگی می‌کردند ،‏ تا دورانی را که در بیابان به سر می‌بردند و در خیمه زندگی می‌کردند به یاد آورند .‏ 
 برگزاری این عید برای آنان فرصتی بود که به مراقبت و توجه پدرانهٔ یَهُوَه فکر کنند .‏ 
 (‏ تثنیه ۸ :‏ ۱۵ ،‏ ۱۶ )‏ در طی این عید بین ثروتمند و فقیر تفاوتی نبود و همه در خیمه زندگی می‌کردند .‏ 
 این موضوع به آن‌ها نشان می‌داد که با یکدیگر برابرند .‏ —‏ نَحَمِیا ۸ :‏ ۱۴ -‏ ۱۶ .‏ 
 ‏ عید خیمه‌ها پیش‌نمای چه بود ؟‏ 
 عید خیمه‌ها جشنی شادی‌بخش برای برداشت محصول بود و پیش‌نمایی از جمع‌آوری مسرّت‌آور کسانی که به عیسی مسیح ایمان می‌آورند .‏ 
 این جمع‌آوری از پَنْطیکاست ۳۳ م .‏ 
 هنگامی که ۱۲۰ تن از شاگردانِ عیسی مسح شدند و به « کهانت مقدّس » تعلّق پیدا کردند آغاز گردید .‏ 
 همان طور که اسرائیلیان برای چند روز در خیمه به سر می‌بردند ،‏ این مسح‌شدگان نیز آگاهند که ‹ بیگانگانی › هستند که به طور موقت در این دنیای خدانشناس به سر می‌برند .‏ 
 آنان امید زندگی ابدی در آسمان را دارند .‏ 
 (‏ ۱پِطْرُس ۲ :‏ ۵ ،‏ ۱۱‏ )‏ جمع‌آوری آخرین مسیحیان مسح‌شده از میان ۱۴۴٬۰۰۰ نفر در « ایّام آخر » به اتمام خواهد رسید .‏ —‏ ۲تیموتاؤس ۳ :‏ ۱‏ .‏ 
 ۱۷ ،‏ ۱۸ .‏ 
 الف )‏ چه موضوعی نشان می‌دهد که افراد دیگری هم در کنار مسیحیان مسح‌شده از قربانی عیسی بهره‌مند می‌گردند ؟‏ 
 ب )‏ چه کسانی از عید خیمه‌ها در روزگار ما فایده می‌برند و در چه زمانی این عید به نقطهٔ اوج خود می‌رسد ؟‏ 
 جالب اینجاست که در هنگام برگزاری این عید ۷۰ گاو نر قربانی می‌شد .‏ 
 (‏ اعداد ۲۹ :‏ ۱۲ -‏ ۳۴ )‏ عدد ۷۰ حاصل ضرب ۷ در ۱۰ است که در کتاب مقدّس نشانهٔ کاملیت آسمانی و زمینی است .‏ 
 بنابراین تمامی باایمانان از ۷۰ نسل که از نوح به وجود آمده‌اند می‌توانند از قربانی عیسی مسیح بهره‌مند شوند .‏ 
 (‏ پیدایش ۱۰ :‏ ۱ -‏ ۲۹ )‏ در روزگار ما هم این گردآوری به صورت گسترده‌ای صورت می‌گیرد و شامل حال کسانی می‌شود که به عیسی ایمان دارند و خواهان زندگی ابدی روی زمین هستند .‏ 
 یوحنّای رسول این گردآوری جدید را در رؤیایی نبوی مشاهده کرد .‏ 
 در ابتدا به او اعلام شد که آخرین مسح‌شدگان از ۱۴۴٬۰۰۰ نفر ،‏ مُهر یا انتخاب می‌شوند .‏ 
 سپس او « گروهی عظیم که هیچ کس ایشان را نتواند شمرد » را مشاهده نمود که در مقابل یَهُوَه و عیسی با « شاخه‌های نخل » ایستاده‌اند .‏ 
 « ایشان کسانی می‌باشند که از عذاب سخت بیرون می‌آیند » و به دنیای جدید پا می‌گذارند .‏ 
 آن‌ها نیز همانند مسح‌شدگان موقتاً در این دنیای پلید زندگی می‌کنند و با اطمینان کامل انتظار زمانی را می‌کشند که ‹ برّه شبان ایشان باشد و به چشمه‌های آب حیات ،‏ ایشان را راهنمایی کند .‏ › 
 در آن زمان « خدا هر اشکی را از چشمانِ ایشان پاک خواهد کرد .‏ » 
 (‏ مکاشفه ۷ :‏ ۱ -‏ ۱۰ ،‏ ۱۴ -‏ ۱۷‏ )‏ واقعه‌ای که عید خیمه‌ها پیش‌نمای آن بود زمانی به نقطهٔ اوج خود می‌رسد که « گروه عظیم » به همراه رستاخیزیافتگان بعد از دوران هزار سالهٔ حکومت مسیح به کاملیت دست یابند .‏ —‏ مکاشفه ۲۰ :‏ ۵‏ .‏ 
 ‏ بررسی اعیاد اسرائیلیان چه فوایدی در بر دارد ؟‏ 
 امروزه ما هم می‌توانیم با تعمّق و تفکّر در بارهٔ اعیاد اسرائیلیان شادمان گردیم .‏ 
 واقعاً شادی‌آور و لذّت‌بخش است که یَهُوَه پیش‌نمایی از تحقق نبوّتش در باغ عدن را در اختیارمان قرار داده است و این که چطور این نبوّت رفته‌رفته به تحقق می‌پیوندد .‏ 
 ما می‌دانیم که ذریّت ظهور کرده و پاشنهٔ وی کوبیده شده است و اکنون او پادشاه آسمانی است .‏ 
 همچنین بسیاری از ۱۴۴٬۰۰۰ نفر مسیحی مسح‌شده نیز وفاداری خود را تا هنگام مرگ نشان داده‌اند .‏ 
 پس چه بخشی از نبوّت باید هنوز به تحقق برسد ؟‏ 
 و در چه وقت این نبوّت به طور کامل تحقق می‌یابد ؟‏ 
 در مقالهٔ بعدی به بررسی آن‌ها خواهیم پرداخت .‏ 
 ‏ [ پاورقی‌ها ]‏ 
 ماه نیسان مطابق با ماه‌های مارس و آوریل در تقویم میلادی است .‏ 
 کاهن این دو قرص نانی را که با خمیر مایه پخته شده بود در دست خود نگه می‌داشت آن را بالای سر خود می‌برد و به این طرف و آن طرف حرکت می‌داد .‏ 
 این حرکت نشان‌دهندهٔ این بود که آنان قربانی‌های خود را به یَهُوَه تقدیم کرده‌اند .‏ 
 برای کسب اطلاعات بیشتر به کتاب « بینش بر نوشته‌های مقدّس » (‏ انگل‍ .‏ )‏ 
 جلد ۲ صفحهٔ ۵۲۸ چاپ شاهدان یَهُوَه مراجعه کنید .‏ 
 ایتانیم یا تشری بین ماه‌های سپتامبر و اکتبر در تقویم میلادی است .‏ 
 سؤالاتی برای مرور 
 ‏ • برّهٔ فِصَح مظهر چه بود ؟‏ 
 ‏ • عید پَنْطیکاست چه گردآوری‌ای را به تصویر می‌کشید ؟‏ 
 ‏ • چه ویژگی‌هایی از روز کفّاره را می‌توان در مورد قربانی عیسی دید ؟‏ 
 ‏ • عید خیمه‌ها چگونه جمع‌آوری مسیحیان را نشان می‌داد ؟‏ 
 ‏ [ نمودار در صفحهٔ ۲۴‏ ،‏ ۲۵ ]‏ 
 ‏ (‏ برای دیدن شکل صحیح به نشریه رجوع شود )‏ 
 رویداد :‏ پیش‌نمای 
 رویداد :‏ 
 فِصَح ۱۴ نیسان قربانی برّهٔ فِصَح قربانی عیسی 
 عید فطیر ۱۵ نیسان سَبَّت 
 ‏ (‏ ۱۵ -‏ ۲۱ نیسان )‏ ۱۶ نیسان اهدای جو رستاخیز عیسی 
 ↑ 
 ۵۰ روز 
 ↓ 
 عید هفته‌ها ۶ سیوان اهدای دو قرصِ نان عیسی برادران 
 ‏ (‏ پَنْطیکاست )‏ مسح‌شده‌اش را به حضور 
 خدا معرفی کرد 
 روز کفّاره ۱۰ تشری اهدای گاو نر عیسی خون پرارزش 
 و دو بز خود را برای تمامی 
 انسان‌ها اهدا نمود 
 عید خیمه‌ها ۱۵ -‏ ۲۱ تشری اسرائیلیان با شادی در گردآوری (‏ گردآوری ،‏ خیمه‌ها )‏ خیمه‌ها ساکن می‌شدند ،‏ مسح‌شدگان 
 محصول را با خوشحالی و « گروه 
 برداشت می‌کردند و ۷۰ عظیم »‏ 
 گاو نر اهدا می‌کردند 
 ‏ [ تصاویر در صفحهٔ ۲۳ ]‏ 
 همانند خون برّه در فِصَح ،‏ خون عیسی مسیح نیز نجات را میسر ساخته است 
 ‏ [ تصاویر در صفحهٔ ۲۴ ]‏ 
 اوّلین محصول جو که در ۱۶ نیسان به یَهُوَه اهدا می‌گردید پیش‌نمای رستاخیز عیسی بود 
 ‏ [ تصاویر در صفحهٔ ۲۵ ]‏ 
 دو قرص نانی که در پَنْطیکاست اهدا می‌گردید پیش‌نمای گروه مسیحیان مسح‌شده بود 
 ‏ [ تصاویر در صفحهٔ ۲۶ ]‏ 
 عید خیمه‌ها پیش‌نمای گردآوری شادی‌آور مسیحیان مسح‌شده و « گروه عظیم » از هر امّتی است 
 رستاخیز مسح‌شدگان در عصر حاضر 
 ‏ « مردگان در مسیح ،‏ اوّل خواهند برخاست .‏ » —‏ ۱تَسّالونیکیان ۴ :‏ ۱۶‏ .‏ 
 ۱ ،‏ ۲ .‏ 
 الف )‏ چه آینده‌ای برای مردگان وجود دارد ؟‏ 
 ب )‏ بر چه اساسی می‌توان به رستاخیز ایمان داشت ؟‏ 
 (‏ لطفاً به پاورقی توجه کنید .‏ )‏ 
 ‏ « زندگان می‌دانند که باید بمیرند .‏ » 
 این واقعیت تلخی است که از زمان گناه آدم بشر با آن روبرو بوده است .‏ 
 آری ،‏ هر کس که پا به این دنیا می‌گذارد می‌داند که روزی هم از دنیا می‌رود .‏ 
 اما بسیاری از خود می‌پرسند :‏ ‹ مردگان در چه وضعیتی هستند و بعد از مرگ چه خواهد شد ؟‏ › 
 کتاب مقدّس در پاسخ به این سؤال می‌گوید :‏ « مردگان هیچ نمی‌دانند .‏ » —‏ جامعه ۹ :‏ ۵ .‏ 
 آیا برای مردگان آینده‌ای وجود دارد ؟‏ 
 قطعاً .‏ 
 زیرا که ارادهٔ اصلی خدا برای بشر به تحقق خواهد پیوست .‏ 
 در طول قرن‌ها خادمان وفادار یَهُوَه ایمان داشتند که او مقصود خود را در ارتباط با ذریّت موعود عملی خواهد کرد ؛‏ ذریّتی که شیطان را نابود می‌کند و گزند و آسیب‌های او را محو می‌سازد .‏ 
 (‏ پیدایش ۳ :‏ ۱۵ )‏ بسیاری از این خادمان وفادار و باایمان یَهُوَه در خواب مرگند .‏ 
 مسلّماً آنان باید رستاخیز یابند که بتوانند تحقق وعده‌های یَهُوَه را ببینند .‏ 
 (‏ عبرانیان ۱۱ :‏ ۱۳‏ )‏ اما آیا رستاخیز مردگان امکان‌پذیر است ؟‏ 
 آری ،‏ پولُس رسول در این باره می‌گوید :‏ « قیامت مردگان از عادلان و ظالمان » خواهد بود .‏ 
 (‏ اَعمال ۲۴ :‏ ۵‏ )‏ یک بار پولُس مردی جوان را به نام اَفْتیخُس رستاخیز داد .‏ 
 او از طبقهٔ سوّم پنجرهٔ خانه‌ای به پایین افتاد و وقتی او را دیدند « مرده » بود .‏ 
 این واقعه آخرین رستاخیز از میان نُه رستاخیز نقل شده در کتاب مقدّس است .‏ —‏ اَعمال ۲۰ :‏ ۷ -‏ ۱۲‏ .‏ 
 * 
 ‏ چه تسلّی خاطری از سخنان عیسی در یوحنّا ۵ :‏ ۲۸ ،‏ ۲۹ می‌یابیم و چرا ؟‏ 
 این نُه گزارش رستاخیز کتاب مقدّس پایه و اساس ایمان ما به گفتهٔ پولُس رسول است .‏ 
 این گزارشات به ما کمک می‌کنند که اطمینان خود را به وعدهٔ عیسی بیشتر کنیم .‏ 
 او می‌گوید :‏ « ساعتی می‌آید که در آن جمیع کسانی که در قبور می‌باشند ،‏ آواز او [ عیسی ] را خواهند شنید ،‏ و بیرون خواهند آمد .‏ » 
 (‏ یوحنّا ۵ :‏ ۲۸ ،‏ ۲۹‏ )‏ چه سخن امیدبخشی !‏ 
 این امید باعث تسلّی میلیون‌ها نفر است که عزیز خود را از دست داده‌اند .‏ 
 ۴ ،‏ ۵ .‏ 
 کتاب مقدّس به چه رستاخیزی اشاره می‌کند و کدام رستاخیز در این مقاله بررسی می‌شود ؟‏ 
 بسیاری رستاخیز می‌یابند و روی زمینی که ملکوت خدا صلح و آرامش را در آن برقرار کرده است زندگی خواهند کرد .‏ 
 (‏ مزمور ۳۷ :‏ ۱۰ ،‏ ۱۱ ،‏ ۲۹ ؛‏ اِشَعْیا ۱۱ :‏ ۶ -‏ ۹ ؛‏ ۳۵ :‏ ۵ ،‏ ۶ ؛‏ ۶۵ :‏ ۲۱ -‏ ۲۳ )‏ اما قبل از آن اشخاص دیگری باید رستاخیز پیدا کنند .‏ 
 در ابتدا عیسی باید رستاخیز می‌یافت تا بهای قربانی خود را برای نجات بشر به خدا تقدیم کند .‏ 
 در سال ۳۳ م .‏ 
 عیسی کشته شد و رستاخیز یافت .‏ 
 سپس اعضای مسح‌شدهٔ « اسرائیل خدا » به عیسی مسیح در آسمان می‌پیوندند و برای ‹ همیشه با او خواهند بود .‏ › 
 (‏ غَلاطیان ۶ :‏ ۱۶ ؛‏ ۱تَسّالونیکیان ۴ :‏ ۱۷‏ )‏ در کتاب مقدّس این واقعه رستاخیز اوّل یا « قیامت اوّل » نامیده می‌شود .‏ 
 (‏ مکاشفه ۲۰ :‏ ۶‏ )‏ بعد از این که تمامی مسح‌شدگان رستاخیز یافتند زمان آن می‌رسد که میلیون‌ها نفر روی زمین رستاخیز یابند .‏ 
 ما چه امید زندگی در آسمان داشته باشیم چه امید زندگی روی زمین ،‏ رستاخیز اوّل برایمان اهمیت دارد .‏ 
 رستاخیز اوّل چگونه است و چه زمانی رخ خواهد داد ؟‏ 
 ‏ « با چه نوع بدنی می‌آیند ؟‏ »‏ 
 ۶ ،‏ ۷ .‏ 
 الف )‏ قبل از این که مسیحیان مسح‌شده به آسمان بروند باید چه رخ دهد ؟‏ 
 ب )‏ یَهُوَه آنان را با چه نوع کالبدی رستاخیز می‌دهد ؟‏ 
 پولُس در اوّلین نامهٔ خود به جماعت قُرِنتُس سؤالی را در بارهٔ رستاخیز اوّل مطرح کرد :‏ « مردگان چگونه برمی‌خیزند و با چه نوع بدنی می‌آیند ؟‏ » 
 و در جواب به این سؤال گفت :‏ « آنچه می‌کاری ،‏ تا نمیرد زنده نمی‌شود .‏ .‏ .‏ 
 اما خدا کالبدی را که خود تعیین کرده است ،‏ بدان می‌بخشد .‏ .‏ .‏ .‏ 
 جلال کالبدهای آسمانی از یک نوع است و جلال کالبدهای زمینی از نوعی دیگر .‏ » —‏ ۱قُرِنتیان ۱۵ :‏ ۳۵ -‏ ۴۰‏ ،‏ ترجمهٔ هزارهٔ نو .‏ 
 سخنان پولُس نشان می‌دهد که مسیحیان مسح‌شده به روح ،‏ قبل از این که از هدیهٔ آسمانی بهره‌مند گردند می‌میرند .‏ 
 پس از مرگ ،‏ بدن یا کالبد زمینی آن‌ها به خاک تبدیل می‌شود .‏ 
 (‏ پیدایش ۳ :‏ ۱۹ )‏ در زمانی که خدا مقرّر کرده ،‏ آنان با « نوع » دیگری کالبد که قادر است در آسمان زندگی کند رستاخیز پیدا می‌کنند .‏ 
 (‏ ۱یوحنّا ۳ :‏ ۲‏ )‏ البته ،‏ منظور این نیست که آنان از آغاز تولّد دارای روحی فناناپذیر بوده‌اند ،‏ بلکه خدا بعد از مرگشان به آنان فناناپذیری و جاودانگی می‌بخشد .‏ 
 پولُس رسول می‌گوید :‏ « فانی به بقا آراسته گردد .‏ » 
 یعنی بدن فانی باید به بدنی فناناپذیر تبدیل گردد .‏ 
 فناناپذیری هدیه‌ای از طرف خداست و به مسیحیانی که سهمی از رستاخیز اوّل دارند داده می‌شود .‏ —‏ ۱قُرِنتیان ۱۵ :‏ ۵۰ ،‏ ۵۳ ؛‏ پیدایش ۲ :‏ ۷ ؛‏ ۲قُرِنتیان ۵ :‏ ۱ ،‏ ۲ ،‏ ۸‏ .‏ 
 ‏ از کجا می‌دانیم که یَهُوَه ۱۴۴٬۰۰۰ نفر را از میان ادیان گوناگون انتخاب نمی‌کند ؟‏ 
 فقط ۱۴۴٬۰۰۰ مسح‌شده رستاخیز اوّل خواهند داشت .‏ 
 یَهُوَه انتخاب آنان را از پَنْطیکاست ۳۳ م .‏ 
 کمی بعد از این که عیسی رستاخیز یافت آغاز نمود .‏ 
 تمامی آن‌ها « اسم او [ عیسی ] و اسم پدر او را بر پیشانی خود » دارند .‏ 
 (‏ مکاشفه ۱۴ :‏ ۱ ،‏ ۳‏ )‏ این نشان می‌دهد که آنان از میان ادیان گوناگون انتخاب نمی‌شوند .‏ 
 بلکه پیروان عیسی می‌باشند و با افتخار و سربلندی نام پدر یعنی یَهُوَه را بر خود دارند .‏ 
 هنگامی که آنان رستاخیز یابند وظایفی را در آسمان بر عهده می‌گیرند .‏ 
 مسلّماً چنین خدمتی در حضور یَهُوَه با شور و شعف فراوان همراه خواهد بود .‏ 
 رستاخیز اوّل در عصر حاضر 
 ‏ با استفاده از مکاشفه ۱۲ :‏ ۷ و ۱۷ :‏ ۱۴ چگونه می‌توانیم به طور تقریبی زمان آغاز رستاخیز اوّل را تخمین زنیم ؟‏ 
 رستاخیز اوّل در چه زمانی رخ می‌دهد ؟‏ 
 دلایل محکمی مبنی بر اینکه رستاخیز اوّل در عصر حاضر روی می‌دهد وجود دارد .‏ 
 دو باب از کتاب مکاشفه را برای نمونه بررسی می‌کنیم .‏ 
 در مکاشفه باب ۱۲ آمده است عیسی مسیح به عنوان پادشاه به همراه فرشتگان مقدّسش با شیطان و دیوهایش جنگ می‌کنند .‏ 
 (‏ مکاشفه ۱۲ :‏ ۷ -‏ ۹‏ )‏ چنان که بارها در مجلّهٔ برج‌دیده‌بانی بدان اشاره شده است این جنگ در سال ۱۹۱۴ آغاز گشت .‏ 
 * در این باب گفته نشده است که پیروان مسح‌شدهٔ عیسی در این جنگ آسمانی شرکت داشته‌اند .‏ 
 در باب ۱۷ کتاب مکاشفه می‌خوانیم که بعد از نابودی « بابل عظیم » برّه [ یعنی عیسی ] دولت‌های جهان را شکست خواهد داد .‏ 
 کلام خدا در مورد مسح‌شدگان می‌گوید :‏ ‹ آنانی نیز که با او خوانده و برگزیده شده‌اند و امینند [ « چنین خواهند کرد .‏ » 
 د ج ‏ ] › (‏ مکاشفه ۱۷ :‏ ۵ ،‏ ۱۴‏ )‏ این مسیحیان مسح‌شده که ‹ خوانده و برگزیده شده‌اند و امینند › باید رستاخیز یابند تا بتوانند با عیسی در جنگ نهایی علیه دنیای شیطان سهیم شوند .‏ 
 پس منطقاً می‌توان نتیجه‌گیری کرد که مسح‌شدگانی که قبل از حارمَجِدّون به خواب مرگ فرو رفته‌اند بین سال‌های ۱۹۱۴ تا حارمَجِدّون رستاخیز می‌یابند .‏ 
 ۱۰ ،‏ ۱۱ .‏ 
 الف )‏ این ۲۴ پیر چه کسانی هستند و یکی از آن‌ها چه مطلبی را به یوحنّا نشان داد ؟‏ 
 ب )‏ از بررسی این موضوع چه نتیجه‌ای می‌گیریم ؟‏ 
 آیا اطلاعات دقیق‌تری در مورد زمان شروع رستاخیز اوّل در دست داریم ؟‏ 
 مکاشفه ۷ :‏ ۹ -‏ ۱۵ به نکتهٔ جالبی اشاره می‌کند .‏ 
 یوحنّای رسول در رؤیایی ‹ گروه عظیمی را که هیچ کس ایشان را نتواند شمرد مشاهده نمود .‏ › 
 یکی از ۲۴ پیری که در این رؤیا به او اشاره شده است نحوهٔ شناسایی این گروه عظیم را به یوحنّا نشان می‌دهد .‏ 
 این پیران نماینده ۱۴۴٬۰۰۰ مسیحی مسح‌شده بودند که با عیسی در جلال آسمانی هم‌ارث می‌شدند .‏ 
 * (‏ لوقا ۲۲ :‏ ۲۸ -‏ ۳۰ ؛‏ مکاشفه ۴ :‏ ۴‏ )‏ یوحنّا نیز امید زندگی آسمانی داشت و هنگامی که آن پیر با او گفتگو می‌کرد هنوز روی زمین بود .‏ 
 در این رؤیا یوحنّا نقش مسح‌شدگان روی زمین را دارد که هنوز پاداش آسمانی خود را دریافت نکرده‌اند .‏ 
 این که یکی از این ۲۴ پیر هویت گروه عظیم را به یوحنّا نشان داد نمایانگر چیست ؟‏ 
 نمایانگر این است که ظاهراً این ۲۴ پیرِ رستاخیزیافته امروزه در انتقال و پخش حقایق الٰهی انجام وظیفه می‌کنند .‏ 
 چرا این موضوع اهمیت دارد ؟‏ 
 به این دلیل که در سال ۱۹۳۵ هویت گروه عظیم از طریق مسیحیان مسح‌شده روی زمین مشخص گردید .‏ 
 اگر یکی از این ۲۴ پیر وظیفهٔ انتقال این حقیقت مهم را بر عهده داشته است پس باید قبل از سال ۱۹۳۵ رستاخیز یافته باشد .‏ 
 پس می‌توانیم نتیجه‌گیری کنیم که رستاخیز اوّل باید بین سال‌های ۱۹۱۴ تا ۱۹۳۵ شروع شده باشد .‏ 
 آیا می‌توان کمی دقیق‌تر زمان شروع رستاخیز اوّل را تخمین زد ؟‏ 
 ‏ توضیح دهید که چرا ممکن است بهار سال ۱۹۱۸ شروع رستاخیز اوّل باشد .‏ 
 در اینجا می‌توان از آیاتی که به این نکته اشاره می‌کنند بهره گرفت .‏ 
 عیسی مسیح در پاییز سال ۲۹ م .‏ 
 به عنوان پادشاه آیندهٔ حکومت خدا مسح شد .‏ 
 سه سال و نیم بعد ،‏ در بهار سال ۳۳ م .‏ 
 به صورت موجودی روحی و قدرتمند رستاخیز یافت .‏ 
 حال که او در پاییز سال ۱۹۱۴ به پادشاهی حکومت خدا در آمد ،‏ آیا می‌توان نتیجه‌گیری کرد که رستاخیز پیروان مسح‌شدهٔ او هم سه سال و نیم بعد یعنی در بهار سال ۱۹۱۸ اتفاق افتاده باشد ؟‏ 
 بلی ،‏ این احتمال وجود دارد .‏ 
 اگرچه این موضوع مستقیماً در کتاب مقدّس عنوان نشده است اما با سایر آیات کتاب مقدّس که آغاز رستاخیز اوّل را اندکی بعد از حضور مسیح عنوان می‌کند هماهنگی دارد .‏ 
 ‏ چگونه اوّل تَسّالونیکیان ۴ :‏ ۱۵ -‏ ۱۷ نشان می‌دهد که رستاخیز اوّل از اوایل حضور مسیح آغاز داده است ؟‏ 
 برای مثال ،‏ پولُس نوشت که آن دسته از ‹ ما که هنگام آمدن خداوند زنده هستیم [ نه در پایان زمان حضور او ] ،‏ بر خوابیدگان سبقت نخواهیم جست .‏ 
 زیرا خود خداوند با صدا و با آواز رئیس فرشتگان و با صور خدا از آسمان نازل خواهد شد و مردگان در مسیح ،‏ اوّل خواهند برخاست .‏ 
 آنگاه ما که زنده و باقی هستیم ،‏ با ایشان در ابرها ربوده خواهیم شد تا خداوند را در هوا استقبال کنیم و همچنین همیشه با خداوند خواهیم بود .‏ › 
 (‏ ۱تَسّالونیکیان ۴ :‏ ۱۵ -‏ ۱۷‏ )‏ بنابراین مسیحیان مسح‌شده‌ای که قبل از حضور مسیح به خواب مرگ فرو رفته بودند قبل از آن دسته از مسیحیان مسح‌شده‌ای که در زمان حضور مسیح زندگی می‌کنند رستاخیز یافتند .‏ 
 در نتیجه رستاخیز اوّل باید در اوایل حضور مسیح شروع شده باشد و در دوران حضور او ادامه یابد .‏ 
 (‏ ۱قُرِنتیان ۱۵ :‏ ۲۳‏ )‏ به جای این که تمامی مسح‌شدگان یکباره رستاخیز یابند رستاخیز اوّل در طی یک دورهٔ زمانی رخ می‌دهد .‏ 
 ‏ « به هر یکی از ایشان جامه‌ای سفید داده شد »‏ 
 ‏ الف )‏ چه وقت نبوّت‌های مکاشفه باب ۶ به وقوع پیوست ؟‏ 
 ب )‏ چه چیز در مکاشفه ۶ :‏ ۹ به تصویر کشیده شده است ؟‏ 
 حال می‌خواهیم نکتهٔ دیگری را که در مکاشفه باب ۶ آمده است بررسی کنیم .‏ 
 در آنجا عیسی را در مقامِ پادشاهِ فاتح ،‏ سوار بر اسب توصیف می‌کند .‏ 
 (‏ مکاشفه ۶ :‏ ۲‏ )‏ ملت‌ها درگیر جنگی در ابعاد بزرگ هستند .‏ 
 (‏ مکاشفه ۶ :‏ ۴‏ )‏ قحطی عظیمی هست .‏ 
 (‏ مکاشفه ۶ :‏ ۵ ،‏ ۶‏ )‏ بیماری‌های مهلک و کشنده بشر را در دام خود اسیر ساخته است .‏ 
 (‏ مکاشفه ۶ :‏ ۸‏ )‏ تمامی این نبوّت‌ها نشانگر وقایعی است که بعد از سال ۱۹۱۴ در جهان روی داده‌اند .‏ 
 نبوّت دیگری نیز در این باب آمده است .‏ 
 این نبوّت توجه ما را به مذبحی جلب می‌کند و می‌گوید :‏ « در زیر مذبح دیدم نفوس [ جان‌های ] آنانی را که برای کلام خدا و شهادتی که داشتند کشته شده بودند .‏ » 
 (‏ مکاشفه ۶ :‏ ۹‏ )‏ از آنجایی که « جان جسد در خون است » منظور از این آیه خون خادمان وفادار عیسی است که در پای مذبح ریخته شده است ؛‏ خادمانی که به دلیل شهادتی که داده‌اند و پشتکار و دلیری‌شان کشته شده‌اند .‏ —‏ لاویان ۱۷ :‏ ۱۱ .‏ 
 ۱۵ ،‏ ۱۶ .‏ 
 مطالبی که در مکاشفه ۶ :‏ ۱۰ ،‏ ۱۱ به آن اشاره شده است چگونه به رستاخیز اوّل مربوط می‌گردد ؟‏ 
 همانند خون هابیل عادل ،‏ خون مسیحیانی که در راه ایمان خود کشته شده‌اند نیز برای برقراری انصاف و عدالت فریاد برمی‌آورند .‏ 
 (‏ پیدایش ۴ :‏ ۱۰ )‏ آنان « به آواز بلند صدا کرده ،‏ می‌گفتند :‏ ‹ ای خداوندِ قدّوس و حقّ ،‏ تا به کی انصاف نمی‌نمایی و انتقام خون ما را از ساکنان زمین نمی‌کشی ؟‏ › 
 و به هر یکی از ایشان جامه‌ای سفید داده شد و به ایشان گفته شد که اندکی دیگر آرامی نمایند تا عدد همقطاران که مثل ایشان کشته خواهند شد ،‏ تمام شود .‏ » —‏ مکاشفه ۶ :‏ ۱۰ ،‏ ۱۱‏ .‏ 
 مسلّماً جامه‌های سفید به حوض‌های خونِ پای مذبح داده نشده است .‏ 
 این جامه‌های سفید به کسانی داده شده است که خون آنان بر پای مذبح به صورت مجازی ریخته شده بود .‏ 
 آن‌ها زندگی خود را به خاطر نام عیسی قربانی کرده‌اند و اکنون با بدن روحی به زندگی بازگشته‌اند .‏ 
 چطور می‌توانیم این موضوع را ثابت کنیم ؟‏ 
 در کتاب مکاشفه می‌خوانیم :‏ « هر که غالب آید ،‏ به جامهٔ سفید ملبّس خواهد شد و اسم او را از دفتر حیات محو نخواهم ساخت بلکه به نام وی در حضور پدرم و فرشتگان او اقرار خواهم نمود .‏ » 
 همچنین در مورد ۲۴ پیر در کتاب مقدّس می‌خوانیم :‏ « بیست و چهار پیر که جامه‌ای سفید در بر دارند نشسته دیدم و بر سر ایشان تاج‌های زرّین » بود .‏ 
 (‏ مکاشفه ۳ :‏ ۵ ؛‏ ۴ :‏ ۴‏ )‏ بعد از این که جنگ ،‏ قحطی و بیماری‌های واگیردار در زمین آغاز گشت آن عده از ۱۴۴٬۰۰۰ نفری که در خواب مرگ به سر می‌بردند به زندگی آسمانی نایل آمدند و به صورت سمبولیک جامه‌های سفید بر تن کردند .‏ 
 آنان نماد خونی هستند که بر پای مذبح ریخته شده است .‏ 
 ‏ کسانی که جامه‌های سفید بر تن دارند از چه راهی « آرامی » می‌یابند ؟‏ 
 مسح‌شدگانی که در ابتدا رستاخیز یافته‌اند باید مدت زمانی « آرامی » یابند ؛‏ به عبارت دیگر آنان باید برای روز انتقام یَهُوَه با صبر و شکیبایی منتظر مانند .‏ 
 در طی این زمان « همقطاران » این مسح‌شدگان که هنوز روی زمین زندگی می‌کنند باید ایمان و وفاداری خود را تحت آزمایشات و سختی‌ها نشان دهند .‏ 
 وقتی که زمان داوری الٰهی فرا رسد زمان « آرامی » مسیحیان مسح‌شده به پایان می‌رسد .‏ 
 (‏ مکاشفه ۷ :‏ ۳‏ )‏ در آن زمان است که مسح‌شدگانِ رستاخیزیافته به همراه عیسی مسیح این دنیای شریر را نابود می‌کنند و تمام کسانی که خون مسیحیان بی‌گناه را ریخته‌اند هلاک می‌سازند .‏ —‏ ۲تَسّالونیکیان ۱ :‏ ۷ -‏ ۱۰‏ .‏ 
 از این مطالب چه می‌آموزیم ؟‏ 
 ۱۸ ،‏ ۱۹ .‏ 
 الف )‏ به چه دلایلی رستاخیز اوّل در روزگار ما روی می‌دهد ؟‏ 
 ب )‏ درک از رستاخیز اوّل برای ما به چه معناست ؟‏ 
 کلام خدا زمانی معین برای رستاخیز اوّل تعیین نکرده است اما نشان می‌دهد که در یک دورهٔ زمانی یعنی زمان حضور مسیح روی خواهد داد .‏ 
 ابتدا مسیحیان مسح‌شده‌ای که قبل از حضور مسیح به خواب مرگ فرو رفته‌اند رستاخیز می‌یابند .‏ 
 در زمان حضور مسیح سایر مسح‌شدگان که تا پای مرگ وفادارنه یَهُوَه را خدمت کرده‌اند « در طرفة‌العینی » یا در یک چشم بر هم زدن به موجودات قدرتمند آسمانی تبدیل می‌گردند .‏ 
 (‏ ۱قُرِنتیان ۱۵ :‏ ۵۲‏ )‏ آیا تمامی مسح‌شدگان هدیهٔ آسمانی خود را قبل از جنگ حارمَجِدّون دریافت می‌کنند ؟‏ 
 این موضوع روشن نیست .‏ 
 اما می‌دانیم در زمانی که یَهُوَه خود تعیین کرده است تمامی ۱۴۴٬۰۰۰ مسیحی مسح‌شده بر کوه صهیون آسمانی خواهند بود .‏ 
 در حال حاضر تعداد بسیار زیادی از ۱۴۴٬۰۰۰ نفر به مسیح ملحق شده‌اند .‏ 
 فقط تعداد کمی از آنان روی زمین باقی مانده‌اند .‏ 
 چه نشانهٔ واضح و روشنی از این که به داوری یَهُوَه نزدیک شده‌ایم !‏ 
 به زودی تمامی دنیای شریر شیطان نابود خواهد شد .‏ 
 شیطان خود به هاویه انداخته می‌شود .‏ 
 سپس رستاخیز مردگان آغاز می‌گردد و تمامی انسان‌های وفادار بر اساس قربانی عیسی به کاملیت نایل می‌آیند .‏ 
 آنان به همان وضعیتی برمی‌گردند که آدم آن را از دست داده بود .‏ 
 پیشگویی یَهُوَه در پیدایش ۳ :‏ ۱۵ به نحوی بی‌نظیر به وقوع می‌پیوندد .‏ 
 چه موهبت والایی است که می‌توانیم در این زمان زندگی کنیم !‏ 
 ‏ [ پاورقی‌ها ]‏ 
 برای بررسی هشت رستاخیز دیگر می‌توانید به اوّل پادشاهان ۱۷ :‏ ۲۱ -‏ ۲۳ ؛‏ دوّم پادشاهان ۴ :‏ ۳۲ -‏ ۳۷ ؛‏ ۱۳ :‏ ۲۱ ؛‏ مَرقُس ۵ :‏ ۳۵ ،‏ ۴۱ -‏ ۴۳ ؛‏ لوقا ۷ :‏ ۱۱ -‏ ۱۷ ؛‏ ۲۴ :‏ ۳۴ ؛‏ یوحنّا ۱۱ :‏ ۴۳ -‏ ۴۵ ؛‏ اَعمال ۹ :‏ ۳۶ -‏ ۴۲ مراجعه فرمایید .‏ 
 برای اثبات ظهور مسیح در سال ۱۹۱۴ لطفاً به کتاب آشنایی با تعالیم کتاب مقدّس ،‏ صفحات ۲۱۵ -‏ ۲۱۸ چاپ شاهدان یَهُوَه مراجعه فرمایید .‏ 
 برای کسب اطلاعات بیشتر در مورد این ۲۴ پیر که نمایندهٔ مسیحیان مسح‌شده در آسمان هستند به کتاب مکاشفه —‏ نزدیکی اوج عظیم آن ‏ (‏ انگل‍ .‏ )‏‏ ،‏ صفحهٔ ۷۷ چاپ شاهدان یَهُوَه مراجعه کنید .‏ 
 مروری بر مقاله 
 آیات زیر چگونه به ما کمک می‌کند که زمان وقوع رستاخیز اوّل را درک کنیم ؟‏ 
 ‏ • مکاشفه ۱۲ :‏ ۷ ؛‏ ۱۷ :‏ ۱۴ 
 ‏ • مکاشفه ۷ :‏ ۱۳ ،‏ ۱۴ 
 ‏ • ۱قُرِنتیان ۱۵ :‏ ۲۳ ؛‏ ۱تَسّالونیکیان ۴ :‏ ۱۵ -‏ ۱۷ 
 ‏ • مکاشفه ۶ :‏ ۲ ،‏ ۹ -‏ ۱۱ 
 ‏ [ تصویر در صفحهٔ ۳۱ ]‏ 
 چگونه به مسیحیان مسح‌شده‌ای که در خواب مرگ بودند جامهٔ سفید داده شد ؟‏ 
 ‏ [ تصاویر در صفحهٔ ۳۲ ]‏ 
 قبل از این که همگان از موهبت رستاخیز بهره‌مند گردند چه کسانی رستاخیز می‌یابند ؟‏ 
 آنچه را حقیقتاً کتاب مقدّس می‌گوید تعلیم دهیم 
 ‏ « همهٔ امّت‌ها را شاگرد سازید .‏ .‏ .‏ 
 و ایشان را تعلیم دهید .‏ » —‏ متّیٰ ۲۸ :‏ ۱۹ ،‏ ۲۰‏ .‏ 
 ‏ کتاب مقدّس تا چه حد توزیع شده است ؟‏ 
 یَهُوَه کلام خود را در قالب کتابی که یکی از قدیمی‌ترین و پرتیراژترین کتاب‌های جهان است در اختیار بشر قرار داده است .‏ 
 کل این کتاب یا لااقل بخش‌هایی از آن به بیش از ۲۳۰۰ زبان ترجمه شده است .‏ 
 اکنون بیش از ۹۰ درصد مردم دنیا می‌توانند آن را به زبان مادری خود در اختیار داشته باشند .‏ 
 ۲ ،‏ ۳ .‏ 
 الف )‏ دلیل عقاید ضدّ و نقیض در خصوص تعالیم کتاب مقدّس چیست ؟‏ 
 ب )‏ در ادامه به چه سؤالاتی خواهیم پرداخت ؟‏ 
 در سطح جهان میلیون‌ها نفر هر روز کتاب مقدّس را می‌خوانند و برخی کل آن را چندین بار خوانده‌اند .‏ 
 هزاران آیین و مذهب مدعی‌اند که آنچه تعلیم می‌دهند بر شالودهٔ کتاب مقدّس است ،‏ اما در خصوص آموزش‌های این کتاب با یکدیگر اختلاف نظر دارند .‏ 
 اغلب حتی میان اعضای یک مذهب نیز اختلاف نظرهای شدیدی وجود دارد .‏ 
 برخی به منشأ الٰهی کتاب مقدّس و مطالب آن به دیدهٔ تردید می‌نگرند .‏ 
 و هستند کسانی که برای این کتاب جز در برخی آیین و مراسم و به منظور قسم خوردن در دادگاه مورد استفاده‌ای نمی‌شناسند .‏ 
 حقیقت امر این است که کتاب مقدّس حاوی پیامی بسیار مهم از جانب آفریدگار عالَم به بشر است .‏ 
 (‏ عبرانیان ۴ :‏ ۱۲‏ )‏ به همین دلیل ما شاهدان یَهُوَه تلاش می‌کنیم همهٔ مردم دنیا را با آنچه واقعاً این کتاب تعلیم می‌دهد آشنا کنیم .‏ 
 سَروَرمان عیسی مسیح این سعادت بزرگ را به ما داده است که مطابق فرمان او ‹ رفته ،‏ همهٔ امّت‌ها را شاگرد سازیم .‏ .‏ .‏ 
 و ایشان را تعلیم دهیم .‏ › 
 (‏ متّیٰ ۲۸ :‏ ۱۹ ،‏ ۲۰‏ )‏ ما هنگام موعظه به اشخاص صادقی برمی‌خوریم که از آموزش‌های ضدّ و نقیض ادیان به ستوه آمده‌اند و می‌خواهند حقیقت را در مورد خالق خود و مقصود او از خلقت انسان بدانند .‏ 
 در اینجا می‌خواهیم سه سؤال مهم را مورد بررسی قرار دهیم .‏ 
 در هر مورد نخست عقاید علمای دینی را عنوان می‌کنیم و سپس به آنچه کتاب مقدّس می‌گوید می‌پردازیم .‏ 
 این سه سؤال از این قرار است :‏ (‏ ۱ )‏ آیا خدا توجهی به ما انسان‌ها دارد ؟‏ 
 (‏ ۲ )‏ مقصود خدا از آفرینش انسان چه بوده است ؟‏ 
 و (‏ ۳ )‏ به هنگام مرگ چه بر سر انسان می‌آید ؟‏ 
 آیا خدا توجهی به ما انسان‌ها دارد ؟‏ 
 ۴ ،‏ ۵ .‏ 
 چرا عده‌ای بر این عقیده‌اند که یَهُوَه به انسان‌ها توجهی ندارد ؟‏ 
 حال می‌خواهیم به این سؤال بپردازیم که آیا خدا توجهی به انسان‌ها دارد ؟‏ 
 متأسفانه بسیاری از مردم به این سؤال جواب منفی می‌دهند .‏ 
 به چه دلیل ؟‏ 
 یک دلیل آن این است که دنیا پر از رنج و نفرت و جنگ است .‏ 
 آنان چنین استدلال می‌کنند که ‹ اگر خدا واقعاً به ما اهمیت می‌داد مسلّماً جلوی مصیبت‌های بشر را می‌گرفت .‏ ›‏ 
 دلیل دیگری که مردم را به این تصوّر انداخته است که خدا توجهی به ما ندارد تعالیم غلط رهبران دینی است .‏ 
 آیا شنیده‌اید که عالمان دینی اغلب چه دلیلی برای وقوع فجایع ارائه می‌دهند ؟‏ 
 برای مثال ،‏ به این نمونه توجه کنید .‏ 
 خانمی دو فرزندش را در تصادف اتومبیل از دست داد .‏ 
 کشیش به او گفت :‏ « خواست و مشیت الٰهی بوده است .‏ 
 یقیناً خدا در درگاهش به دو فرشتهٔ دیگر نیاز داشته است .‏ » 
 این سخن به این مفهوم است که خدا مسبب این مصیبت بوده است .‏ 
 در حالی که یعقوب ،‏ شاگرد عیسی می‌گوید :‏ « هیچ کس چون در تجربه افتد ،‏ نگوید :‏ ‹ خدا مرا تجربه می‌کند ،‏ › زیرا خدا هرگز از بدی‌ها تجربه نمی‌شود و او هیچ کس را تجربه نمی‌کند .‏ » 
 (‏ یعقوب ۱ :‏ ۱۳‏ )‏ یَهُوَه خدا هرگز دست به عملی شریرانه نمی‌زند .‏ 
 کتاب مقدّس می‌گوید :‏ « حاشا از خدا که بدی کند .‏ » —‏ ایّوب ۳۴ :‏ ۱۰ .‏ 
 ‏ بانی اصلی مصیبت‌های انسان کیست ؟‏ 
 پس چرا دنیایی که خدا خلق کرده است چنین از شرارت و مصیبت پر شده است ؟‏ 
 یک دلیل آن این است که اکثر مردم دنیا خدا را به عنوان حاکم خود قبول ندارند و نمی‌خواهند به اصول و قوانین او گردن نهند .‏ 
 ایشان بی‌آن که بدانند ،‏ خود را مطیع دشمن خدا ،‏ شیطان کرده‌اند .‏ 
 کتاب مقدّس می‌گوید :‏ « تمام دنیا تحت تسلّط شیطان است .‏ » 
 (‏ ۱یوحنّا ۵ :‏ ۱۹‏ ،‏ انجیل شریف ‏ )‏ این گفتهٔ کتاب مقدّس روشن می‌کند که چرا دنیا به چنین وضعیتی افتاده است .‏ 
 دل شیطان پر از ظلم و دروغ و نفرت است و دنیای زیر سلطهٔ خود را نیز با این پلیدی‌ها پر ساخته است .‏ 
 در واقع ،‏ دلیل بسیاری از مصیبت‌های بشر نیز سلطهٔ شیطان بر دنیاست .‏ 
 پس جای تعجب نیست که شرارت به این حد رسیده است .‏ 
 ‏ چه عواملی مسبب مصیبت‌های بشر است ؟‏ 
 دلیل دیگر مشکلات بشر ناکاملی و تمایل به گناه است .‏ 
 همین تمایل به گناه است که آدمی را برای تسلّط بر همنوع خود به هر گونه ظلم و خصومت و جنگ وا داشته است .‏ 
 در جامعه ۸ :‏ ۹ آمده است :‏ « انسان بر انسان به جهت ضررش حکمرانی می‌کند .‏ » 
 عامل دیگری که باعث درد و مصیبت می‌شود ‹ اتفاقات › و حوادث غیرمنتظره است .‏ 
 (‏ جامعه ۹ :‏ ۱۱ )‏ سوانح ممکن است برای هر کس در هر جایی رخ دهد .‏ 
 ۸ ،‏ ۹ .‏ 
 چرا می‌توان اطمینان داشت که یَهُوَه واقعاً به وضعیت انسان‌ها اهمیت می‌دهد ؟‏ 
 چقدر باعث تسلّی خاطر است که بدانیم خدا مسبب رنج و درد بشر نیست .‏ 
 با این حال این سؤال باقی می‌ماند که آیا خدا توجهی به وضعیت وخیم انسان‌ها دارد ؟‏ 
 بله ،‏ او بدون شک به اوضاع ما اهمیت می‌دهد .‏ 
 باید ببینیم که چرا یَهُوَه مانع نشد انسان به راه غلط خود برود .‏ 
 یَهُوَه از طریق کتاب مقدّس به ما توضیح می‌دهد که دو مسئلهٔ مهم مطرح بود ؛‏ اوّلاً شیوهٔ حکمرانی او زیر سؤال رفته بود ،‏ دوّماً انگیزهٔ وفاداری انسان‌ها به او مورد تردید قرار گرفته بود .‏ 
 به نظر شما اگر یَهُوَه به ما اهمیت نمی‌داد آیا دلیلی داشت که او با آن همه عظمتش به ما انسان‌های کوچک دلیل مشکلاتمان را توضیح دهد ؟‏ 
 گواه دیگری که نشان می‌دهد یَهُوَه به وضعیت انسان‌ها اهمیت می‌دهد به ایّام نوح باز می‌گردد ؛‏ یعنی زمانی که یَهُوَه از دیدن شرارت روی زمین « در دل خود محزون گشت .‏ » 
 (‏ پیدایش ۶ :‏ ۵ ،‏ ۶ )‏ می‌توانیم اطمینان داشته باشیم که امروزه هم خدا با دیدن اوضاع دنیا در دل خود محزون می‌شود .‏ 
 او همان خدایی است که از بی‌عدالتی نفرت دارد و از دیدن محنت انسان‌ها آزرده‌خاطر می‌شود .‏ 
 (‏ مَلاکی ۳ :‏ ۶ )‏ کتاب مقدّس به ما می‌آموزد که یَهُوَه به زودی تمام دردهای بشر را التیام خواهد داد ؛‏ دردهایی که از سلطهٔ شیطان و برخی دولتمردان بر جامعهٔ بشری عارض شده است .‏ 
 آیا این امر ثابت نمی‌کند که یَهُوَه به ما انسان‌ها اهمیت می‌دهد ؟‏ 
 ‏ یَهُوَه در مورد رنج و مصیبت بندگانش چه احساسی دارد ؟‏ 
 رهبران دینی که مصیبت‌های مردم را خواست و مشیت الٰهی می‌دانند ،‏ در واقع خدا را ظالم جلوه می‌دهند .‏ 
 در حالی که یَهُوَه می‌خواهد هر چه زودتر به درد و مصیبت انسان‌ها پایان دهد .‏ 
 آری ،‏ کتاب مقدّس به ما چنین می‌گوید :‏ « او همیشه در فکر شما است .‏ » 
 (‏ ۱پِطْرُس ۵ :‏ ۷‏ ،‏ ا ش ‏ )‏ و این چیزی است که به واقع کتاب مقدّس آموزش می‌دهد !‏ 
 مقصود خدا از آفرینش انسان چه بوده است ؟‏ 
 ‏ اکثر مذاهب در مورد زندگی انسان روی زمین چه عقیده‌ای را آموزش می‌دهند ؟‏ 
 حال می‌خواهیم به بررسی سؤال دوّم بپردازیم ؛‏ مقصود خدا از آفرینش انسان روی این کرهٔ خاکی چه بوده است ؟‏ 
 مذاهب دنیا آموزش می‌دهند که انسان به طور موقت روی این زمین زندگی می‌کند .‏ 
 آنان کرهٔ زمین را صرفاً پلّه‌ای برای رسیدن به زندگی‌ای ورای حیات روی زمین می‌دانند .‏ 
 برخی از روحانیان تعلیم می‌دهند که خدا در آینده کرهٔ زمین را از صحنهٔ عالَم محو خواهد کرد .‏ 
 به دلیل همین آموزش‌هاست که عده‌ای به این تصوّر افتاده‌اند که باید به حد افراط از لذّت‌های زندگی بهره ببرند زیرا در هر صورت مرگ در انتظارشان است .‏ 
 کتاب مقدّس واقعاً در این مورد چه می‌گوید ؟‏ 
 ۱۲ -‏ ۱۴ .‏ 
 کتاب مقدّس در مورد مقصود خدا از آفرینش زمین و بشر چه می‌گوید ؟‏ 
 یَهُوَه مقصودی شگفت‌انگیز برای زمین و مردم روی آن دارد .‏ 
 او « زمین را .‏ .‏ .‏ 
 عبث نیافرید بلکه به جهت سکونت مصوّر نمود .‏ » 
 (‏ اِشَعْیا ۴۵ :‏ ۱۸ )‏ به علاوه ،‏ یَهُوَه « زمین را بر اساسش استوار کرده ،‏ تا جنبش نخورد تا ابدالآباد .‏ » 
 (‏ مزمور ۱۰۴ :‏ ۵ )‏ وقتی با مقصود خدا از آفرینش زمین و بشر آشنا می‌شویم ،‏ هدف از زندگی نیز برای ما روشن می‌شود .‏ 
 باب‌های اوّل و دوّم کتاب پیدایش نشان می‌دهد که چگونه یَهُوَه دوره به دوره جزء جزء زمین را خلق کرد و آن را برای حیات انسان آماده نمود .‏ 
 یَهُوَه در آخرین دورهٔ آفرینش ،‏ همه چیز منجمله کرهٔ زمین را « بسیار نیکو » خواند .‏ 
 (‏ پیدایش ۱ :‏ ۳۱ )‏ او آدم و حوّا را که اوّلین مرد و زن بودند در باغ بسیار زیبای عدن قرار داد و در آن خوراک به وفور در دسترسشان گذاشت .‏ 
 یَهُوَه به آنان گفت :‏ « بارور و کثیر شوید و زمین را پر سازید و در آن تسلّط نمایید .‏ » 
 آری ،‏ قصد خدا این بود که آنان فرزندانی به کاملی خود به دنیا بیاورند ،‏ مرزهای باغ عدن را به هر طرف گسترش دهند و با مهربانی بر حیوانات فرمانروایی کنند .‏ —‏ پیدایش ۱ :‏ ۲۶ -‏ ۲۸ .‏ 
 مقصور یَهُوَه این بود که جامعه‌ای متشکل از انسان‌های کامل تا ابد روی کرهٔ زمین زندگی کنند .‏ 
 در کتاب مقدّس آمده است :‏ « صالحان وارث زمین خواهند بود و در آن تا به ابد سکونت خواهند نمود .‏ » 
 (‏ مزمور ۳۷ :‏ ۲۹ )‏ آری ،‏ بشر برای این آفریده شد که تا ابد از زندگی بر زمینی بهشت‌گونه لذّت ببرد .‏ 
 این است حقیقتی که کتاب مقدّس آموزش می‌دهد !‏ 
 به هنگام مرگ چه بر سر انسان می‌آید ؟‏ 
 ‏ اغلب ادیان جهان در مورد مرگ چه آموزش می‌دهند ؟‏ 
 حال می‌خواهیم سوّمین سؤال را که ذهن بسیاری را به خود مشغول داشته بررسی کنیم ؛‏ این که به هنگام مرگ چه بر انسان می‌گذرد ؟‏ 
 اغلب ادیان جهان آموزش می‌دهند که در وجود هر انسان چیزی شَبَه مانند وجود دارد که پس از مرگ به زندگی خود ادامه می‌دهد .‏ 
 برخی ادیان آموزش می‌دهند که خدا بدکاران را تا ابد در شکنجه‌گاهی آتشین زجر خواهد داد .‏ 
 آیا این عقاید بر پایهٔ کتاب مقدّس است ؟‏ 
 کتاب مقدّس واقعاً در این مورد چه می‌گوید ؟‏ 
 ۱۶ ،‏ ۱۷ .‏ 
 کتاب مقدّس در مورد شخصی که می‌میرد چه می‌گوید ؟‏ 
 کتاب مقدّس می‌گوید :‏ « زندگان می‌دانند که باید بمیرند ،‏ اما مردگان هیچ نمی‌دانند و برای ایشان دیگر اُجرت نیست چونکه ذکر ایشان فراموش می‌شود .‏ » 
 آری ،‏ مردگان هیچ نمی‌دانند ؛‏ یعنی نه می‌شنوند ،‏ نه می‌بینند ،‏ نه صحبت می‌کنند ،‏ نه احساسی دارند و نه می‌توانند فکر کنند .‏ 
 و چون دیگر عملی از ایشان سر نمی‌زند ،‏ « اُجرت » و پاداشی نیز دریافت نمی‌کنند .‏ 
 با مرگ تمام احساسات و عواطف آنان نابود می‌شود و چنان که کتاب مقدّس می‌گوید :‏ « هم محبت و هم نفرت و حسد ایشان ،‏ حال نابود شده است .‏ » —‏ جامعه ۹ :‏ ۵ ،‏ ۶ ،‏ ۱۰ .‏ 
 آنچه کتاب مقدّس می‌گوید بسیار ساده و روشن است ؛‏ هنگام مرگ روحی از انسان باقی نمی‌ماند که به حیات خود ادامه دهد .‏ 
 همچنین بر خلاف عقیدهٔ تناسخ هنگام مرگ روحی از وجود انسان به بدن موجودی دیگر انتقال نمی‌یابد .‏ 
 انسان زنده مثل شمعی روشن است .‏ 
 همان طور که وقتی شمع خاموش می‌شود شعلهٔ آن از بین می‌رود ،‏ انسان نیز وقتی می‌میرد روح حیات در وی از بین می‌رود .‏ 
 ‏ کسی که از طریق کتاب مقدّس می‌آموزد که مردگان هیچ حس نمی‌کنند به چه نتیجهٔ منطقی‌ای می‌رسد ؟‏ 
 دانستن این حقیقت ساده در کتاب مقدّس بسیار آرامش‌بخش است .‏ 
 تصوّر کنید کسی که با این حقیقت آشنا می‌شود می‌تواند نتیجه‌گیری کند که خویشاوند بدخواهی که اکنون فوت شده است نمی‌تواند به او صدمه‌ای بزند .‏ 
 همچنین پی می‌برد عزیزی که از دست داده است نه می‌شنود ،‏ نه می‌بیند ،‏ نه صحبت می‌کند ،‏ نه احساسی دارد و نه می‌تواند فکر کند .‏ 
 در نتیجه نه در برزخ تنهایی می‌کشد و نه در دوزخ شکنجه می‌بیند .‏ 
 کتاب مقدّس آموزش می‌دهد که یَهُوَه کسانی را که در خاطر خود حفظ کرده است در آینده به زندگی باز می‌گرداند .‏ 
 به راستی که چه حقیقت آرامش‌بخشی !‏ —‏ یوحنّا ۵ :‏ ۲۸ ،‏ ۲۹‏ .‏ 
 کتابی جدید برای آموزش کتاب مقدّس 
 ۱۹ ،‏ ۲۰ .‏ 
 ما مسیحیان چه وظیفه‌ای بر دوش داریم ،‏ و برای این منظور چه وسیله‌ای در اختیار ما قرار گرفته است ؟‏ 
 در اینجا تنها به سه سؤال پرداختیم و در هر مورد با تعالیم صریح و روشن کتاب مقدّس آشنا شدیم .‏ 
 ما این سعادت را داریم که این حقایق را به جویندگان حقیقت بیاموزیم .‏ 
 این صادق‌دلان چه بسا سؤالات مهم دیگری نیز داشته باشند .‏ 
 وظیفهٔ ما مسیحیان است که آنان را در یافتن پاسخی قانع‌کننده کمک کنیم .‏ 
 آموزش تعالیم کتاب مقدّس به زبانی ساده و دلنشین کار چندان آسانی نیست .‏ 
 اما « غلام امین و دانا » این کار را با انتشار کتابی که مشخصاً برای استفاده در خدمت مسیحی‌مان تنظیم شده آسان کرده است .‏ 
 (‏ متّیٰ ۲۴ :‏ ۴۵ -‏ ۴۷‏ )‏ عنوان این کتاب ۲۲۴ صفحه‌ای آشنایی با تعالیم کتاب مقدّس است .‏ 
 ۲۱ ،‏ ۲۲ .‏ 
 برخی از ویژگی‌های کتاب آشنایی با تعالیم کتاب مقدّس چه می‌باشد ؟‏ 
 این کتاب که نخستین بار در کنگرهٔ ناحیه‌ای سال‌های ۲۰۰۵ /‏ ۲۰۰۶ معرفی شد دارای مشخصات بارزی است .‏ 
 برای مثال ،‏ مقدّمهٔ پنج‌صفحه‌ای این کتاب به ترتیبی تنظیم شده است که بتوانیم با استفاده از تصاویر و آیات آن شخص را به مطالعهٔ کتاب مقدّس ترغیب کنیم .‏ 
 در آنجا همچنین می‌توانیم به شخص بیاموزیم که چگونه کتاب‌ها و آیات را در کتاب مقدّس بیابد .‏ 
 شیوه نگارش این کتاب ساده و بدون ابهام است و در تنظیم مطالب آن سعی شده است که نوآموز کتاب مقدّس به تعمّق و بیان افکارش ترغیب شود .‏ 
 هر بخش با چند سؤال آغاز می‌شود و با کادری با عنوان « تعالیم کتاب مقدّس » پایان می‌یابد .‏ 
 این کادر حاوی آیاتی است که سؤالات آغازین بخش را پاسخ می‌دهد .‏ 
 تصاویر و توضیحات آن و همچنین تشبیهات کتاب درک موضوعات جدید را بسیار آسان کرده است .‏ 
 در آخر کتاب ضمیمه‌ای حاوی ۱۴ موضوع وجود دارد .‏ 
 اگر شخص بخواهد درک عمیق‌تری از این موضوعات پیدا کند ،‏ می‌توانیم بخش‌هایی از این ضمیمه را نیز با وی مطالعه کنیم .‏ 
 ‏ برای مطالعهٔ کتاب آشنایی با تعالیم کتاب مقدّس چه پیشنهاداتی داده شده است ؟‏ 
 کتاب تعالیم کتاب مقدّس به نحوی تألیف شده است که بتوانیم با کمک آن کتاب مقدّس را به اشخاصی با سطح معلومات متفاوت و با زمینه‌های مذهبی مختلف مطالعه کنیم .‏ 
 اگر شخص هیچ اطلاعی از کتاب مقدّس نداشته باشد ،‏ مسلّماً در یک جلسه نمی‌توانیم کل یک بخش را با وی مطالعه کنیم .‏ 
 سرعت مطالعه چندان مطرح نیست .‏ 
 آنچه اهمیت دارد این است که تعالیم کتاب مقدّس در دل شخص تأثیر بگذارد .‏ 
 اگر وی برخی تشبیهات کتاب را درک نمی‌کند ،‏ می‌توانیم مطلب را به نحو دیگری عنوان کنیم و یا از تشبیه دیگری استفاده کنیم .‏ 
 پیش از مطالعهٔ کتاب با شاگردمان باید بخش‌های مورد نظر را به خوبی آماده کنیم ،‏ و از یَهُوَه در دعا کمک بخواهیم که بتوانیم ‹ پیام حقیقت را به درستی تعلیم دهیم .‏ › —‏ ۲تیموتاؤس ۲ :‏ ۱۵‏ ،‏ ا ش .‏ 
 برای سعادت بزرگی که داریم شکرگزار باشیم 
 ۲۴ ،‏ ۲۵ .‏ 
 یَهُوَه چه موهبت‌های بزرگی نصیب مردم خود کرده است ؟‏ 
 یَهُوَه پیروان خود را با حقیقت آشنا کرده است .‏ 
 این سعادت بسیار والایی است که هرگز نباید کوچک تلقّی شود .‏ 
 توجه کنید که خدا مقصود خود را از متکبّران مخفی داشته و بر متواضعان آشکار ساخته است .‏ 
 عیسی در این خصوص گفت :‏ « ای پدر ،‏ مالک آسمان و زمین ،‏ تو را ستایش می‌کنم که این امور را از دانایان و خردمندان پنهان داشتی و به کودکان مکشوف فرمودی !‏ » 
 (‏ متّیٰ ۱۱ :‏ ۲۵‏ )‏ چه افتخار بزرگی داریم که یَهُوَه ما را در میان متواضعان به شمار آورده و سعادت خدمتگزاری‌اش را نصیب ما کرده است .‏ 
 یَهُوَه همچنین این موهبت را به ما داده است که کلامش را به دیگران آموزش دهیم .‏ 
 مذاهب دنیا اغلب تصویری نادرست از او ارائه می‌دهند و در مورد او دروغ می‌گویند .‏ 
 در نتیجه اکثر مردم خدا را بی‌اعتنا به حال انسان‌ها و حتی قسی‌القلب می‌پندارند .‏ 
 آیا می‌خواهید این سوءتعبیر را در مورد خدای مهربانمان از میان ببرید ؟‏ 
 آیا می‌خواهید مردم خوش‌قلب دنیا حقیقت را در مورد یَهُوَه بدانند ؟‏ 
 پس با اطاعت از فرمان خدا ،‏ با غیرت و پشتکار پیام مهم کلام او را به همگان موعظه کنید و کتاب ارزشمند او را به آنان آموزش دهید تا تشنگان حقیقت بدانند که کتاب مقدّس واقعاً چه آموزش می‌دهد .‏ 
 مرور مقاله 
 ‏ • چرا می‌توانیم مطمئن باشیم که یَهُوَه به ما اهمیت می‌دهد ؟‏ 
 ‏ • مقصود از هستی انسان روی این کرهٔ خاکی چیست ؟‏ 
 ‏ • به هنگام مرگ چه بر سر انسان می‌آید ؟‏ 
 ‏ • کدام یک از ویژه‌گی‌های کتاب آشنایی با تعالیم کتاب مقدّس برای شما جالب بوده است ؟‏ 
 ‏ [ تصاویر در صفحهٔ ۵ ]‏ 
 کتاب مقدّس تعلیم می‌دهد که مصیبت‌های بشر پایان خواهد یافت 
 ‏ [ سطرهای اعتبار ]‏ 
 Top right , girl : © Bruno Morandi / age fotostock ; left , woman : AP 
 Photo / Gemunu Amarasinghe ; bottom right , refugees : © Sven 
 Torifnn / Panos Pictures 
 ‏ [ تصویر در صفحهٔ ۸ ]‏ 
 نیکوکاران تا ابد روی زمین زندگی خواهند کرد 
 دیگران را در اطاعت از احکام خدا یاری رسانیم 
 ‏ « آنچه در زمین نیکو واقع گشت کسانی می‌باشند که کلام را به دل راست و نیکو شنیده ،‏ آن را نگاه می‌دارند و با صبر ،‏ ثمر می‌آورند .‏ » —‏ لوقا ۸ :‏ ۱۵‏ .‏ 
 ۱ ،‏ ۲ .‏ 
 الف )‏ کتاب آشنایی با تعالیم کتاب مقدّس برای چه منظور تدوین شده است ؟‏ 
 ب )‏ در سال‌های اخیر چگونه یَهُوَه تلاش شاهدان خود را در شاگردسازی برکت داده است ؟‏ 
 در خصوص کتاب آشنایی با تعالیم کتاب مقدّس خواهری پیشگام می‌گوید :‏ « این کتاب واقعاً عالی است .‏ 
 * شاگردانم نیز آن را خیلی دوست دارند .‏ 
 با این کتاب می‌توانم حتی با مردم کتاب مقدّس را دم در خانه‌شان مطالعه کنم .‏ » 
 برادر سالمندی در مورد این کتاب اظهار می‌دارد :‏ « من در پنجاه سال گذشته عزیزان زیادی را به کمک نشریاتمان با یَهُوَه آشنا کرده‌ام .‏ 
 ولی باید بگویم کتاب تعالیم کتاب مقدّس در نوع خود بی‌نظیر است .‏ 
 تصاویر و تشبیهات آن خیلی دلنشین است .‏ » 
 آیا شما هم نظر مشابهی نسبت به این کتاب دارید ؟‏ 
 این کتاب آموزشی به نحوی تدوین و تنظیم شده است که بتوانیم با کمک آن به این حکم عیسی عمل کنیم که فرمود :‏ « رفته ،‏ همهٔ امّت‌ها را شاگرد سازید .‏ .‏ .‏ 
 ایشان را تعلیم دهید که همهٔ اموری را که به شما حکم کرده‌ام حفظ کنند .‏ » —‏ متّیٰ ۲۸ :‏ ۱۹ ،‏ ۲۰‏ .‏ 
 چقدر خدای مهربانمان شاد می‌شود وقتی شش میلیون و شصت هزار شاهد خود را می‌بیند که با دل و جان به حکم سَروَر خویش به امر شاگردسازی مشغول می‌باشند .‏ 
 (‏ امثال ۲۷ :‏ ۱۱ )‏ واضح است که در این فعالیت از برکت یَهُوَه برخوردار بوده‌ایم .‏ 
 گواه آن از نتایج به دست‌آمده در سال ۲۰۰۵ به خوبی قابل مشاهده است .‏ 
 طی این سال ،‏ در ۲۳۵ کشور به طور متوسط ۶٬۰۶۱٬۵۰۰ مطالعهٔ کتاب مقدّس گزارش شده است .‏ 
 از طریق این مطالعات بسیاری از مردم ‹ چون کلام خدا را که از ما شنیدند ،‏ آن را به عنوان کلام انسانی نپذیرفتند ،‏ بلکه چنان که فی‌الحقیقت است کلام خدا .‏ › 
 (‏ ۱تَسّالونیکیان ۲ :‏ ۱۳‏ )‏ در طی دو سال گذشته ،‏ بیش از نیم میلیون نفر زندگی خود را با معیارهای پاک خدا هماهنگ کرده و خود را به او وقف نموده‌اند .‏ 
 ‏ در خصوص استفاده از کتاب تعالیم کتاب مقدّس به چه سؤالاتی پاسخ داده خواهد شد ؟‏ 
 آیا شما نیز اخیراً این سعادت را داشته‌اید کتاب مقدّس را به شخصی آموزش دهید ؟‏ 
 در سطح جهان اشخاصی هستند که « دل راست و نیکو » دارند و به مجرّد شنیدن کلام خدا « آن را نگاه می‌دارند و با صبر ،‏ ثمر می‌آورند .‏ » 
 (‏ لوقا ۸ :‏ ۱۱ -‏ ۱۵‏ )‏ چگونه می‌توانیم کتاب « تعالیم کتاب مقدّس » را در امر شاگردسازی به کار گیریم ؟‏ 
 در ادامهٔ این مقاله می‌خواهیم به سه سؤال مهم پاسخ دهیم :‏ (‏ ۱ )‏ چگونه تدریس کتاب مقدّس را آغاز کنیم ؟‏ 
 (‏ ۲ )‏ چه شیوهٔ تعلیمی مؤثر واقع می‌شود ؟‏ 
 (‏ ۳ )‏ چگونه می‌توانیم از شاگرد خود معلّم بسازیم ؟‏ 
 چگونه تدریس کتاب مقدّس را آغاز کنیم ؟‏ 
 ‏ چرا برخی مطالعهٔ کتاب مقدّس را بسیار دشوار می‌پندارند ،‏ و ما در این خصوص چه کار می‌توانیم بکنیم ؟‏ 
 فرض کنید شخصی از ما بخواهد که با یک جهش از روی یک جویبار عریض عبور کنیم .‏ 
 این کار شاید به نظر دشوار بیاید .‏ 
 ولی اگر وی سنگ‌هایی در عرض جوی قرار دهد دیگر هراسی نخواهیم داشت و از جوی عبور خواهیم کرد .‏ 
 به همین ترتیب ،‏ وقتی به کسی که مشغلهٔ فراوان دارد پیشنهاد آموزش کتاب مقدّس را می‌کنیم شاید این کار در نظر وی بسیار دشوار بیاید و تصوّر کند که وقت و توان کافی برای آن نخواهد داشت .‏ 
 چه کار می‌توانیم بکنیم ؟‏ 
 می‌توانیم هر فصل کتاب را به بخش‌های کوچک‌تر تقسیم و با وی مطالعه کنیم .‏ 
 اگر قبل از هر بازدید خودمان مطلب را خوب مطالعه کرده باشیم بهتر می‌توانیم نوآموز را با خصوصیات یَهُوَه آشنا کنیم .‏ 
 ‏ چرا خوب است که کتاب تعالیم کتاب مقدّس را بخوانیم ؟‏ 
 پیش از آن که بخواهیم کتاب تعالیم کتاب مقدّس را با شخصی مطالعه کنیم می‌باید خودمان کاملاً با مطالب آن آشنا شده باشیم .‏ 
 آیا شما این کتاب را تماماً خوانده‌اید ؟‏ 
 زوجی مسیحی در طول تعطیلاتشان در کنار دریا شروع به خواندن آن کردند .‏ 
 خانمی که فروشندهٔ دوره‌گرد بود پیش آنان آمد و چشمش به عنوان کتاب افتاد .‏ 
 وی چند ساعت پیش از آن ،‏ در دعا از خدا سؤال کرده بود که کتاب مقدّس واقعاً چه چیزی آموزش می‌دهد .‏ 
 زوج مسیحی با کمال میل یک نسخه از آن کتاب را به وی دادند .‏ 
 اگر ما نیز در جایی مانند اتاق انتظار نشسته‌ایم یا در اوقات استراحت در سر کار یا در مدرسه هستیم می‌توانیم فرصت را غنیمت بشماریم و این کتاب را حتی برای چندمین بار بخوانیم .‏ 
 (‏ اَفَسُسیان ۵ :‏ ۱۵ ،‏ ۱۶‏ )‏ با این کار مطالب کتاب به خوبی در ذهنمان جای می‌گیرد و برای صحبت در مورد آن حضور ذهن پیدا می‌کنیم .‏ 
 ۶ ،‏ ۷ .‏ 
 چگونه می‌توانیم با کمک کتاب تعالیم کتاب مقدّس تدریس کتاب مقدّس را با مخاطبمان آغاز کنیم ؟‏ 
 برای ارائهٔ این کتاب می‌توانیم به تصاویر ،‏ آیات و سؤالات صفحات ۴ ،‏ ۵ و ۶ رجوع کنیم .‏ 
 برای مثال ،‏ می‌توانیم صحبتمان را چنین آغاز کنیم :‏ « آیا شما کتابی را می‌شناسید که راه‌حلی برای مشکلات بشر ارائه دهد ؟‏ » 
 پس از گوش کردن به نظرات شخص می‌توانیم دوّم تیموتاؤس ۳ :‏ ۱۶ ،‏ ۱۷ را بخوانیم و توضیح دهیم که در کتاب مقدّس راه‌حلی برای مشکلات بشر ارائه شده است .‏ 
 سپس با نشان دادن صفحات ۴ و ۵ می‌توانیم از شخص سؤال کنیم :‏ « به نظر شما تحمّل کدام یک از مشکلاتی که در این صفحه می‌بینید دشوارتر است ؟‏ » 
 وقتی شخص به یکی از تصاویر اشاره کرد می‌توانیم آیهٔ مربوط به آن را بخوانیم و بعد به صفحهٔ ۶ رجوع کنیم و سؤال کنیم :‏ « کدام یک از این شش سؤال برایتان جالب‌تر است ؟‏ » 
 سپس به بخشی رجوع کنیم که سؤال مورد علاقهٔ شخص را پاسخ می‌دهد .‏ 
 در آخر هم بجاست که کتاب را به شخص تقدیم کنیم و برای ملاقات بعدی قراری بگذاریم .‏ 
 این شیوهٔ ارائهٔ کتاب حدوداً پنج دقیقه به طول می‌انجامد .‏ 
 ولی در همین چند دقیقه می‌توانیم به موضوعاتی که ذهن شخص را به خود مشغول داشته پی ببریم ،‏ دو آیه برای وی بخوانیم ،‏ کمی آن‌ها را توضیح دهیم و زمینه را برای بازدید بعدی مهیا کنیم .‏ 
 چه بسا مخاطب ما از همین گفتگوی کوتاه تا حدّی آرامش پیدا کند .‏ 
 شاید ما اوّلین کسی باشیم که بعد از مدت‌ها سخنی تسلّی‌بخش به او می‌گوید .‏ 
 بدین صورت ،‏ حتی کسی که کار و مشغلهٔ فراوان دارد اشتیاق پیدا می‌کند که باز هم در فرصتی دیگر چند دقیقه از وقتش را به ما بدهد تا بتوانیم او را به ‹ طریقی که به حیات › می‌انجامد هدایت کنیم .‏ 
 (‏ متّیٰ ۷ :‏ ۱۴‏ )‏ رفته‌رفته با بیشتر شدن علاقهٔ شخص به کتاب مقدّس می‌توانیم مدت مطالعه را افزایش دهیم .‏ 
 برای این کار می‌توانیم مشخصاً به شخص بگوییم که گفتگویمان چه مدت خواهد بود .‏ 
 چه شیوهٔ تعلیمی مؤثر واقع می‌شود ؟‏ 
 ۸ ،‏ ۹ .‏ 
 الف )‏ چگونه می‌توانیم شاگردمان را برای ایستادگی در برابر سختی‌ها و موانع آماده سازیم ؟‏ 
 ب )‏ در کجا می‌توانیم مصالحی مقاوم برای بنای ایمانی استوار بیابیم ؟‏ 
 وقتی شخص تصمیم می‌گیرد که اَعمالش را با اصول کتاب مقدّس هماهنگ کند ،‏ اغلب با موانعی روبرو می‌شود که پیشرفتش را کند می‌کند .‏ 
 پولُس رسول اظهار می‌دارد :‏ « همهٔ کسانی که می‌خواهند در مسیح عیسی به دینداری زیست کنند ،‏ زحمت خواهند کشید .‏ » 
 (‏ ۲تیموتاؤس ۳ :‏ ۱۲‏ )‏ پولُس این زحمات و مشقّات را به آتش تشبیه می‌کند ؛‏ آتشی که می‌تواند مصالح کم‌دوام ساختمانی را بسوزاند ،‏ اما قادر نیست به مواد پراستقامتی همچون طلا ،‏ نقره و سنگ‌های پرارزش آسیب رساند .‏ 
 (‏ ۱قُرِنتیان ۳ :‏ ۱۰ -‏ ۱۳ ؛‏ ۱پِطْرُس ۱ :‏ ۶ ،‏ ۷‏ )‏ برای این که شاگردمان خصوصیاتی پیدا کند که او را در برابر سختی‌ها حفظ کند ،‏ باید به او کمک کنیم تا بنای ایمان خود را با مصالحی بسازد که آتش مشکلات بر آن بی‌اثر باشد .‏ 
 مزمورنویس ‹ کلام یَهُوَه › را به نقره‌ای تشبیه می‌کند که هفت بار در کوره تصفیه شده است .‏ 
 (‏ مزمور ۱۲ :‏ ۶ )‏ کتاب مقدّس حاوی مصالحی بادوام برای بنای ایمانی استوار است .‏ 
 (‏ مزمور ۱۹ :‏ ۷ -‏ ۱۱ ؛‏ امثال ۲ :‏ ۱ -‏ ۶ )‏ برای بنای چنین ایمانی کتاب تعالیم کتاب مقدّس به ما کمک می‌کند که چگونه از آیات استفاده کنیم .‏ 
 ‏ چگونه می‌توانیم نظر شاگرد خود را به آیات مندرج در کتاب معطوف کنیم ؟‏ 
 در طول مطالعه بجاست نظر شاگردمان را به آیات مندرج در بخش‌های کتاب معطوف کنیم .‏ 
 با سؤالات سنجیده به او کمک کنیم اصول مهم کتاب مقدّس را بیاموزد و بتواند آن‌ها را در زندگی خود به کار گیرد .‏ 
 نباید به شخص بگوییم چه کار بکند و چه کار نکند .‏ 
 عیسی در این خصوص سرمشق خوبی به ما داد .‏ 
 وقتی فقیهی در مورد موضوع به خصوصی از او سؤال کرد ،‏ عیسی به او گفت :‏ « در تورات چه نوشته شده است و چگونه می‌خوانی ؟‏ » 
 آن فقیه در جواب از کتاب مقدّس نقل کرد و عیسی او را راهنمایی کرد که تا آن اصل را در مورد خود به کار بندد .‏ 
 عیسی همچنین با استفاده از حکایتی به وی نشان داد که برای عمل کردن به آن چه تغییری باید در خود ایجاد کند .‏ 
 (‏ لوقا ۱۰ :‏ ۲۵ -‏ ۳۷‏ )‏ کتاب تعالیم کتاب مقدّس پر از تشبیهاتی است که می‌توانیم با آن به شاگردمان طریق عمل کردن به اصول کتاب مقدّس را بیاموزیم .‏ 
 ‏ در هر جلسه چه مقدار از کتاب را می‌توانیم مطالعه کنیم ؟‏ 
 همان طور که عیسی تعالیم دشوار را با سخنان ساده بیان می‌کرد ،‏ این کتاب هم کلام خدا را به زبانی ساده و صریح تعلیم می‌دهد .‏ 
 (‏ متّیٰ ۷ :‏ ۲۸ ،‏ ۲۹‏ )‏ می‌باید مانند عیسی مطالب را به نحوی ساده ،‏ روشن و دقیق بیان کنیم .‏ 
 نباید به سرعت از روی مطالب بگذریم ،‏ بلکه باید مطابق اوضاع و توانایی شاگردمان مقدار مشخصی را در هر جلسه مطالعه کنیم .‏ 
 عیسی به حدّ توانایی شاگردانش به خوبی واقف بود و همان اندازه به آنان می‌آموخت که قادر به هضم آن بودند .‏ —‏ یوحنّا ۱۶ :‏ ۱۲‏ .‏ 
 ‏ چگونه می‌توانیم از ضمیمهٔ کتاب استفاده کنیم ؟‏ 
 کتاب تعالیم کتاب مقدّس دارای ضمیمه‌ای حاوی ۱۴ موضوع است .‏ 
 با توجه به نیاز شاگردمان می‌توانیم از مطالب این ضمیمه استفاده کنیم .‏ 
 برای مثال ،‏ اگر شاگردمان موضوعی را به درستی درک نکرده است یا به دلیل عقاید گذشته‌اش در مورد برخی موضوعات سؤالات بیشتری دارد می‌توانیم به وی پیشنهاد کنیم که بخش‌هایی از ضمیمه را که به آن موضوع مربوط می‌شود خودش بخواند .‏ 
 گاهی نیز برای مطالعهٔ آن به کمک ما نیاز پیدا می‌کند .‏ 
 بعضی از موضوعات مهم ضمیمه عبارتند از :‏ « آیا انسان دارای روحی فناناپذیر است ؟‏ » 
 یا « منظور از بابل عظیم در کتاب مکاشفه چیست ؟‏ » 
 گاهی بهتر است خود ما این گونه بخش‌ها را با شاگردمان مطالعه کنیم .‏ 
 چنانچه توجه کرده باشید برای بندهای این بخش از کتاب سؤالی در نظر گرفته نشده است ،‏ لذا می‌باید خودمان با مطالب آن آشنا باشیم که بتوانیم سؤالاتی بجا مطرح کنیم .‏ 
 ‏ دعا چه نقشی در تقویت ایمان ایفا می‌کند ؟‏ 
 در مزمور ۱۲۷ :‏ ۱ آمده است :‏ ‹ اگر یَهُوَه خانه را بنا نکند ،‏ بنّایانش زحمت بی‌فایده می‌کشند .‏ › 
 این آیه نشان می‌دهد که برای آماده کردن دروس مطالعه نیاز به کمک یَهُوَه داریم .‏ 
 همچنین دعایی که پیش از هر جلسهٔ مطالعه و بعد از آن به درگاه یَهُوَه می‌آوریم می‌باید نشانگر نزدیکی و صمیمیت ما با یَهُوَه باشد .‏ 
 باید شاگردمان را ترغیب کنیم که برای درک کلام یَهُوَه از او حکمت بطلبد و برای عمل کردن به احکام او قوّت بخواهد .‏ 
 (‏ یعقوب ۱ :‏ ۵‏ )‏ بدین صورت توان لازم را برای مقابله با مشکلات و تقویت ایمانش پیدا می‌کند .‏ 
 چگونه می‌توانیم از شاگرد خود معلّم بسازیم ؟‏ 
 ‏ نوآموز کتاب مقدّس باید در چه جهت پیشرفت کند ؟‏ 
 از آنجایی که نوآموز کتاب مقدّس می‌باید ‹ همهٔ اموری را که عیسی حکم کرده است حفظ کند › لازم است از حد نوآموزی گذشته ،‏ معلّم کلام خدا شود .‏ 
 (‏ متّیٰ ۲۸ :‏ ۱۹ ،‏ ۲۰ ؛‏ اَعمال ۱ :‏ ۶ -‏ ۸‏ )‏ چگونه می‌توانیم در این خصوص به شاگرد خود کمک کنیم ؟‏ 
 ‏ چرا می‌باید شاگردمان را به جلسات دعوت کنیم ؟‏ 
 بجاست که شاگردمان را از همان اوّلین جلسهٔ مطالعه ترغیب کنیم که با ما در جلسات جماعت حضور یابد .‏ 
 به او توضیح دهیم که در این جلسات مهارت‌های لازم را برای تعلیم دادن کلام خدا به دست خواهد آورد .‏ 
 در آخر بعضی از جلسات مطالعه می‌توانیم برنامهٔ آموزش‌ای را که در جماعت و مجمع‌ها می‌گیریم برای وی توضیح دهیم .‏ 
 مهم است که با شور و شوق از فواید این جلسات صحبت کنیم .‏ 
 (‏ عبرانیان ۱۰ :‏ ۲۴ ،‏ ۲۵‏ )‏ شاگرد با حضور مرتب در جلسات می‌تواند معلّم کلام خدا گردد .‏ 
 ۱۶ ،‏ ۱۷ .‏ 
 نوآموز کتاب مقدّس چه هدف‌هایی می‌تواند برای خود قرار دهد ؟‏ 
 می‌توانیم شاگردمان را ترغیب کنیم که برای خود هدف‌هایی معقول قرار دهد .‏ 
 مثلاً این که با خویشان و دوستانش نیز در مورد آنچه می‌آموزد صحبت کند .‏ 
 یا این که خواندن کل کتاب مقدّس را هدف خود قرار دهد .‏ 
 اگر از همان ابتدا خواندن کتاب مقدّس را عادت روزانهٔ خود کند ،‏ تا سال‌ها بعد از تعمدیش نیز از آن بهره خواهد برد .‏ 
 به علاوه ،‏ می‌توانیم این هدف را به او پیشنهاد کنیم که برای جواب دادن به سؤال اصلی هر بخش کتاب تعالیم کتاب مقدّس لااقل یک آیه را به خاطر بسپارد .‏ 
 بدین طریق چنان که کتاب مقدّس می‌گوید مسیحی‌ای می‌شود که خجل نخواهد شد و به درستی می‌تواند آیات کتاب مقدّس را به کار گیرد .‏ —‏ ۲تیموتاؤس ۲ :‏ ۱۵‏ .‏ 
 این کافی نیست که شخص بتواند آیه یا خلاصه‌ای از آن را از بر بگوید .‏ 
 بلکه باید در موقعیتی که کسی از او دلیل اعتقاداتش را سؤال می‌کند قادر باشد با کمک آیات دلیل و برهان بیاورد .‏ 
 این را می‌توانیم با او تمرین کنیم .‏ 
 مثلاً خودمان نقش خویشاوند یا همکار وی را بازی کنیم و از او بخواهیم به سؤالات ما جواب دهد .‏ 
 در این حین می‌توانیم وی را راهنمایی کنیم تا جوابش را در کمال آرامش و احترام ارائه دهد .‏ —‏ ۱پِطْرُس ۳ :‏ ۱۵‏ .‏ 
 ‏ وقتی شاگردمان شرایط لازم را برای موعظه کردن دارا شد ،‏ چگونه می‌توانیم به او کمک کنیم ؟‏ 
 رفته‌رفته شاگردمان شرایط لازم را به دست می‌آورد تا با دیگران به موعظه برود .‏ 
 باید برای او کاملاً روشن کنیم که موعظه کردن موهبتی بسیار والاست .‏ 
 (‏ ۲قُرِنتیان ۴ :‏ ۱ ،‏ ۷‏ )‏ وقتی پیران مسیحی تشخیص دادند که شرایط لازم را برای موعظه کردن داراست ،‏ می‌توانیم به او آموزش دهیم که چگونه سر صحبت را با دیگران باز کند .‏ 
 سپس می‌توانیم او را در موعظه همراهی کنیم .‏ 
 شیوه‌های مختلف موعظه را به وی نشان دهیم .‏ 
 به او آموزش دهیم که چگونه زمینه را برای ملاقات بعدی فراهم کند و بازدید را به چه صورت انجام دهد .‏ 
 شیوهٔ موعظه کردن خود ما تأثیر بسزایی بر شاگردمان خواهد داشت .‏ —‏ لوقا ۶ :‏ ۴۰‏ .‏ 
 ‏ ‹ خویشتن و شنوندهٔ خویش را نجات دهیم ›‏ 
 ۱۹ ،‏ ۲۰ .‏ 
 ما چه هدفی می‌توانیم برای خود بگذاریم ؟‏ 
 شکی نیست که آشنا کردن یک نفر ‹ به معرفت راستی › مستلزم تلاش بسیار است .‏ 
 (‏ ۱تیموتاؤس ۲ :‏ ۴‏ )‏ ولی دیدن این که وی زندگی خود را تغییر می‌دهد و مطابق احکام خدا رفتار می‌کند یکی از بزرگ‌ترین شادی‌های زندگی است .‏ 
 (‏ ۱تَسّالونیکیان ۲ :‏ ۱۹ ،‏ ۲۰‏ )‏ چه سعادت بزرگی داریم که در این آموزش عمومی ‹ همکار خدا › محسوب می‌شویم !‏ —‏ ۱قُرِنتیان ۳ :‏ ۹‏ .‏ 
 به زودی یَهُوَه از طریق عیسی مسیح و فرشتگان پرقدرتش ‹ آنانی را که خدا را نمی‌شناسند و انجیل خداوند ما عیسی مسیح را اطاعت نمی‌کنند › محکوم و معدوم خواهد کرد .‏ 
 (‏ ۲تَسّالونیکیان ۱ :‏ ۶ -‏ ۸‏ )‏ موضوع مرگ و زندگی انسان‌ها مطرح است .‏ 
 پس بیایید برای خود یک هدف قرار دهیم ؛‏ این که با کمک کتاب آشنایی با تعالیم کتاب مقدّس لااقل با یک نفر کتاب مقدّس را مطالعه کنیم .‏ 
 با این کار ‹ خویشتن را و شنوندگان خویش را نیز نجات خواهیم داد .‏ › 
 (‏ ۱تیموتاؤس ۴ :‏ ۱۶‏ )‏ آری ،‏ ما در دورانی بسیار حساس زندگی می‌کنیم و بیش از هر زمانی می‌باید در راه کمک به انسان‌ها برای اطاعت از احکام خدا تلاش کنیم .‏ 
 ‏ [ پاورقی ]‏ 
 چاپ شاهدان یَهُوَه .‏ 
 مروری بر مقاله 
 ‏ • کتاب تعالیم کتاب مقدّس برای چه منظور تدوین شده است ؟‏ 
 ‏ • چگونه تدریس کتاب مقدّس را با کتاب تعالیم کتاب مقدّس آغاز کنیم ؟‏ 
 ‏ • چه شیوهٔ تعلیمی مؤثر واقع می‌شود ؟‏ 
 ‏ • چگونه می‌توانیم از شاگرد خود معلّم بسازیم ؟‏ 
 ‏ [ تصویر در صفحهٔ ۹ ]‏ 
 آیا شما نیز از این کتاب به نحو احسن استفاده می‌کنید ؟‏ 
 ‏ [ تصویر در صفحهٔ ۱۰ ]‏ 
 گفتگویی کوتاه می‌تواند علاقهٔ شخص را به تعالیم کتاب مقدّس برانگیزد 
 ‏ [ تصویر در صفحهٔ ۱۲ ]‏ 
 چگونه می‌توانیم نظر شاگردمان را به آیات کتاب مقدّس معطوف کنیم ؟‏ 
 ‏ [ تصویر در صفحهٔ ۱۳ ]‏ 
 می‌باید نوآموز کتاب مقدّس را در راه پیشرفتش یاری رسانیم 
 یَهُوَه خدایی قدردان 
 ‏ ‹ زیرا خدا بی‌انصاف نیست که عمل شما و آن محبت را که به اسم او ظاهر کرده‌اید ،‏ فراموش کند .‏ › —‏ عبرانیان ۶ :‏ ۱۰‏ .‏ 
 ‏ یَهُوَه قدردانی خود را چگونه به روتِ مُوآبی ابراز کرد ؟‏ 
 یَهُوَه خدا از زحمات آنانی که با صداقت تمام می‌کوشند ارادهٔ او را انجام دهند بسیار قدردانی می‌کند و با کمال میل آن‌ها را اجر می‌دهد .‏ 
 (‏ عبرانیان ۱۱ :‏ ۶‏ )‏ بُوعَز ،‏ یکی از عابدان وفادار خدا در دوران باستان با این خصوصیت زیبای او آشنایی داشت .‏ 
 از این رو به روتِ مُوآبی که با ازخودگذشتگی تمام از مادرزن خود مراقبت می‌کرد ،‏ گفت :‏ ‹ یَهُوَه عمل تو را پاداش دهد و از جانب یَهُوَه ،‏ خدای اسرائیل ،‏ اجر کامل به تو برسد .‏ › 
 (‏ روت ۲ :‏ ۱۲ )‏ آیا روت همان طور که بُوعَز گفت ،‏ از خدا برکت یافت ؟‏ 
 بلی .‏ 
 سرگذشت روت به عنوان الگو برای ما در کتاب مقدّس آمده است .‏ 
 در ضمن ،‏ روت به همسری بُوعَز درآمد و جدّهٔ داود و عیسی مسیح شد .‏ 
 (‏ روت ۴ :‏ ۱۳ ،‏ ۱۷ ؛‏ متّیٰ ۱ :‏ ۵ ،‏ ۶ ،‏ ۱۶‏ )‏ روت فقط یک نمونه از شخصیت‌های کتاب مقدّس است که مورد لطف و قدردانی یَهُوَه خدا قرار گرفتند .‏ 
 ۲ ،‏ ۳ .‏ 
 الف )‏ چرا ابراز قدردانی یَهُوَه بسیار استثنایی است ؟‏ 
 ب )‏ چه باعث می‌شود یَهُوَه از خود قدردانی واقعی نشان دهد ؟‏ 
 مثالی بیاورید .‏ 
 یَهُوَه عدم ابراز قدردانی را بی‌انصافی و بی‌عدالتی می‌داند .‏ 
 بدین جهت عبرانیان ۶ :‏ ۱۰ می‌گوید :‏ « خدا بی‌انصاف نیست که عمل شما و آن محبت را که به اسم او از خدمت مقدّسین که در آن مشغول بوده و هستید ظاهر کرده‌اید ،‏ فراموش کند .‏ » 
 نکتهٔ بسیار دلگرم‌کننده اینجاست که خدا از زحمات انسان‌هایی قدردانی می‌کند که در اصل گناهکارند و نمی‌توانند جلال او را منعکس کنند .‏ —‏ رومیان ۳ :‏ ۲۳‏ .‏ 
 گاهی ما انسان‌ها ممکن است به علّت ناکاملی و عیوب خود احساس حقارت کنیم و خود را مستحق برکات خدا ندانیم .‏ 
 اما یَهُوَه که از انگیزه‌ها و شرایط ما کاملاً آگاه است خدمت بی‌ریا و صمیمانهٔ ما را می‌بیند و از آن قدردانی می‌کند .‏ 
 (‏ متّیٰ ۲۲ :‏ ۳۷‏ )‏ برای این که قدردانی یَهُوَه را بهتر تجسّم کنیم مثالی بزنیم :‏ مادری چشمش به گردن‌بندی روی میز آشپزخانه می‌افتد .‏ 
 از آنجا که گردن‌بند اصل نیست و ارزان به نظر می‌آید نزدیک است آن را به گوشه‌ای بیندازد که ناگهان متوجه می‌شود کارتی نزدیک گردن‌بند روی میز است .‏ 
 با خواندن آن می‌فهمد که هدیه از طرف دختربچه‌اش است که هر چه پول در قلک داشته خرج کرده است تا آن گردن‌بند را برای مادرش بخرد .‏ 
 حال گردن‌بند ارزش تازه‌ای به خود می‌گیرد و در نظر مادر بسیار گران‌قیمت می‌آید .‏ 
 اشک در چشمانش حلقه می‌زند و با دیدن دخترش او را در آغوش می‌فشرد و از بابت هدیه‌اش ابراز تشکر می‌کند .‏ 
 ۴ ،‏ ۵ .‏ 
 عیسی چگونه مثل پدرش از خود قدردانی نشان می‌دهد ؟‏ 
 یَهُوَه از انگیزه‌های باطنی ما آگاه است و ظرفیت واقعی ما را می‌داند .‏ 
 بدین علّت است که هر چه از دستمان برآید برای او ارزشمند است ،‏ حال چه کم باشد چه زیاد .‏ 
 عیسی نیز وقتی روی زمین بود دقیقاً مثل پدرش فکر می‌کرد .‏ 
 برای نمونه ،‏ به خاطر بیاورید عیسی در مورد هدیهٔ بیوه‌زنی تهی‌دست چه گفت .‏ 
 کتاب مقدّس این طور گزارش می‌کند :‏ « [ عیسی ] نظر کرده دولتمندانی را دید که هدایای خود را در بیت‌المال می‌اندازند .‏ 
 و بیوه‌زنی فقیر را دید که دو فَلْس در آنجا انداخت .‏ 
 پس گفت :‏ ‹ هرآینه به شما می‌گویم این بیوهٔ فقیر از جمیع آن‌ها بیشتر انداخت .‏ 
 زیرا که همهٔ ایشان از زیادتی خود در هدایای خدا انداختند ،‏ لیکن این زن از احتیاج خود تمامی معیشت خویش را انداخت .‏ › 
 » —‏ لوقا ۲۱ :‏ ۱ -‏ ۴‏ .‏ 
 بلی ،‏ دلیل این که هدیهٔ آن بیوه‌زن سالخورده اینقدر در نظر عیسی باارزش می‌نمود این بود که عیسی از شرایط زندگی و توان و استطاعت واقعی آن زن باخبر بود و می‌دانست که هم بیوه است هم فقیر .‏ 
 همین باعث شد که از اعانهٔ ناچیزی که در صندوق انداخت ابراز قدردانی کند .‏ 
 دیدگاه و طرز فکر یَهُوَه نیز چنین است .‏ 
 (‏ یوحنّا ۱۴ :‏ ۹‏ )‏ آیا مایهٔ دلگرمی نیست بدانیم که در هر شرایط و وضعیتی که باشیم می‌توانیم مورد لطف و عنایت خدای قدردان و همچنین پسرش قرار بگیریم ؟‏ 
 یَهُوَه حبشی خداترس را اجر می‌دهد 
 ۶ ،‏ ۷ .‏ 
 یَهُوَه چرا و به چه شکل قدردانی خود را از عمل عَبَدْمَلَک نشان داد ؟‏ 
 در کتاب مقدّس بارها به نمونه‌هایی برمی‌خوریم که به وضوح یَهُوَه را خدایی قدردان توصیف می‌کنند .‏ 
 یکی از این نمونه‌ها مردی خداترس از اهالی حبش یا اتیوپی به نام عَبَدْمَلَک است که در دربار پادشاه نافرمان و خیانت‌کار یهودا یعنی پادشاه صِدِقیّا به خادمی مشغول بود .‏ 
 عَبَدْمَلَک پی‌برد که درباریان یهودا قصد جان اِرْمیا را کردند و به بهانهٔ این که اِرْمیا در مملکت یهودا آشوب و فتنه به پا کرده است او را در چاهی گل‌آلود انداختند تا از گرسنگی بمیرد .‏ 
 (‏ اِرْمیا ۳۸ :‏ ۱ -‏ ۷ )‏ عَبَدْمَلَک می‌دانست که دلیل اصلی انزجار آن عده از اِرْمیا پیام‌های ناخوشایندی بود که در همه جا اعلان می‌کرد .‏ 
 پس با جرأت تمام جان بر کف نهاده محض نجات اِرْمیا به حضور پادشاه رفت و از او تقاضای آزادی اِرْمیا را کرد .‏ 
 عَبَدْمَلَک با شهامت به پادشاه گفت :‏ « ای آقایم پادشاه این مردان در آنچه به اِرْمیای نبی کرده و او را به سیاه‌چال انداخته‌اند شریرانه عمل نموده‌اند و او در جایی که هست از گرسنگی خواهد مرد .‏ » 
 با شنیدن این سخنان ،‏ پادشاه به عَبَدْمَلَک حبشی امر کرد سی نفر را به همراه خود بردارد و اِرْمیا ،‏ نبی خدا را نجات دهد .‏ —‏ اِرْمیا ۳۸ :‏ ۸ -‏ ۱۳ .‏ 
 یَهُوَه به خوبی دید که عَبَدْمَلَک طی آن رویدادها ایمانی قوی از خود نشان داد و مطمئناً همین ایمان قوی وی باعث شده بود هر گونه ترس و هراس را از دلش بیرون راند .‏ 
 یَهُوَه با مشاهدهٔ این ایمان ،‏ از طریق اِرْمیا به عَبَدْمَلَک وعده داد :‏ ‹ اینک کلام خود را بر این شهر به بلا وارد خواهم آورد و نه به خوبی و به دست کسانی که از ایشان می‌ترسی تسلیم نخواهی شد .‏ 
 زیرا تو را البته رهایی خواهم داد از این جهت که بر من توکّل نمودی جان تو برایت غنیمت خواهد شد .‏ › 
 (‏ اِرْمیا ۳۹ :‏ ۱۶ -‏ ۱۸ )‏ یَهُوَه اِرْمیا و عَبَدْمَلَک را نه فقط از دست درباریان شریر رهایی داد بلکه کاری کرد که وقتی بابلیان اورشلیم را با خاک یکسان کردند آن دو از مهلکه جان سالم به در برند .‏ 
 مزمور ۹۷ :‏ ۱۰ اطمینان می‌دهد که ‹ یَهُوَه حافظ جان‌های مقدّسان خود است .‏ 
 ایشان را از دست شریران می‌رهاند .‏ ›‏ 
 ‏ ‹ پدر نهان‌بین تو ،‏ تو را اجر خواهد داد ›‏ 
 ۸ ،‏ ۹ .‏ 
 همان طور که عیسی نشان داد چه نوع دعاهایی برای یَهُوَه باارزشند ؟‏ 
 در کتاب مقدّس شواهد زیادی هست که نشان می‌دهند یَهُوَه از ایمانداری ما خوشنود است و قدردانی می‌کند .‏ 
 این را می‌توان در آنچه کتاب مقدّس در مورد دعا فاش می‌کند استنباط کرد .‏ 
 سلیمان حکیم چنین می‌نویسد :‏ ‹ دعای راستان پسندیدهٔ خداست .‏ › 
 (‏ امثال ۱۵ :‏ ۸ )‏ البته در روزگار عیسی روحانیون زیادی بودند که دوست داشتند جلوی چشم دیگران دعا کنند .‏ 
 اما در آن‌ها و دعاهایشان اثری از تقوا و پارسایی حقیقی دیده نمی‌شد ،‏ چون که می‌خواستند با این نمایش‌ها نظر مردم را به خود جلب کنند تا همه آن‌ها را تحسین نمایند .‏ 
 عیسی در مورد این گونه افراد گفت :‏ « هرآینه به شما می‌گویم اجر خود را تحصیل نموده‌اند .‏ » 
 اما به شاگردانش نصیحت کرد :‏ ‹ لیکن شما چون عبادت کنید ،‏ به حجرهٔ خود داخل شوید و در را بسته ،‏ پدر خود را که در نهان است عبادت نمایید ؛‏ و پدر نهان‌بین شما ،‏ شما را آشکارا اجرا خواهد داد .‏ › —‏ متّیٰ ۶ :‏ ۵ ،‏ ۶‏ .‏ 
 عیسی با این سخنان قصد نداشت دیگران را به دلیل دعا کردن مقابل مردم محکوم کند ،‏ چرا که خود او نیز بارها جلوی دیگران دست دعا به سوی خدا برده بود .‏ 
 (‏ لوقا ۹ :‏ ۱۶‏ )‏ نکتهٔ مهم اینجاست که برای یَهُوَه تنها دعایی ارزش زیاد دارد که بدون هیچ تظاهر و خودنمایی از اعماق دل برآید .‏ 
 از آن فراتر ،‏ عمق محبت و اعتماد واقعی ما به خدا از دعاهایی که در خلوت یا در دل به او می‌گوییم معلوم می‌شود .‏ 
 بی‌جهت نیست که عیسی اغلب اوقات برای دعا به مکان‌های خلوت می‌رفت .‏ 
 مثلاً در کتاب مقدّس می‌خوانیم که یک بار « بامدادان قبل از صبح برخاسته ،‏ » برای دعا بیرون رفت .‏ 
 یک بار دیگر نیز « به خلوت برای عبادت بر فراز کوهی برآمد .‏ » 
 و وقتی می‌خواست دوازده رسول را انتخاب کند ،‏ تنها به بالای کوه رفت تا عبادت کند و آن شب را در عبادت خدا به صبح آورد .‏ —‏ مَرقُس ۱ :‏ ۳۵ ؛‏ متّیٰ ۱۴ :‏ ۲۳ ؛‏ لوقا ۶ :‏ ۱۲ ،‏ ۱۳‏ .‏ 
 ‏ اگر دعاهای ما با صمیمیت تمام و از ته دل به خدا گفته شود از چه چیز می‌توانیم اطمینان داشته باشیم ؟‏ 
 به راحتی می‌توان تصوّر کرد که یَهُوَه با چه دقتی به دعاهای صمیمانهٔ پسرش گوش می‌کرد !‏ 
 عیسی حتی چند دفعه « با فریاد شدید و اشک‌ها نزد [ خدا ] تضرّع و دعای بسیار کرد و به سبب تقوای خویش مستجاب گردید .‏ » 
 (‏ عبرانیان ۵ :‏ ۷ ؛‏ لوقا ۲۲ :‏ ۴۱ -‏ ۴۴‏ )‏ اگر دعاهای ما نیز با صمیمیت تمام و از ته دل به خدا گفته شود می‌توانیم اطمینان داشته باشیم که پدر آسمانی ما نیز به دقت و با قدردانی تمام به آن‌ها گوش می‌دهد .‏ 
 هیچ جای شکی نیست که ‹ یَهُوَه نزدیک است به آنانی که او را به راستی می‌خوانند .‏ › —‏ مزمور ۱۴۵ :‏ ۱۸ .‏ 
 ‏ آیا برای یَهُوَه اهمیت دارد که در خلوت و دور از چشم دیگران چه می‌کنیم ؟‏ 
 حال اگر یَهُوَه از دعاهای ما که در خلوت می‌گوییم خوشنود می‌شود ،‏ مسلّماً از اطاعت ما در خلوت نیز خوشنود و راضی می‌شود .‏ 
 بلی ،‏ یَهُوَه هر چه در خلوت و دور از چشم دیگران می‌کنیم می‌بیند .‏ 
 (‏ ۱پِطْرُس ۳ :‏ ۱۲‏ )‏ در واقع همین اطاعت و وفاداری در خلوت است که ثابت می‌کند آیا « دل کامل » یعنی دلی پر از نیات خوب و وقفی استوار به یَهُوَه و درستکاری در سینه داریم یا خیر .‏ 
 (‏ ۱تواریخ ۲۸ :‏ ۹ )‏ مسلّماً رفتار مطیعانه دل یَهُوَه را شاد می‌کند !‏ —‏ امثال ۲۷ :‏ ۱۱ ؛‏ ۱یوحنّا ۳ :‏ ۲۲‏ .‏ 
 ۱۲ ،‏ ۱۳ .‏ 
 چگونه می‌توانیم از ذهن و دل خود محافظت کنیم و مثل رسول وفادار عیسی یعنی نَتَنائیل باشیم ؟‏ 
 به همین دلیل است که مسیحیان وفادار باید مدام مراقب باشند در دام گناهانی که ذهن و دلشان را فاسد می‌کنند مانند پورنوگرافی و خشونت و خون‌ریزی نیفتند .‏ 
 آری ،‏ بعضی از خطایا و گناهان را می‌توان از چشم انسان‌ها پنهان کرد .‏ 
 ولی نباید فراموش کنیم که « همه چیز در چشمان او که کار ما با وی است ،‏ برهنه و منکشف می‌باشد .‏ » 
 (‏ عبرانیان ۴ :‏ ۱۳ ؛‏ لوقا ۸ :‏ ۱۷‏ )‏ پس باید بکوشیم از چیزهایی که یَهُوَه را ناراحت می‌کنند دوری کنیم .‏ 
 آن وقت نه فقط وجدانی پاک و آسوده خواهیم داشت بلکه از دانستن این که خدایمان ما را تأیید و قبول کرده است بسیار خوشحال می‌شویم .‏ 
 بلی ،‏ یَهُوَه فقط کسی را واقعاً دوست دارد « که بی‌عیب سالک باشد و عدالت را به جا آورد ،‏ و در دل خویش راستگو باشد .‏ » —‏ مزمور ۱۵ :‏ ۱ ،‏ ۲ .‏ 
 حال ،‏ با وجود این همه شرارت که دنیای اطرافمان را اشباع کرده است چگونه می‌توانیم از ذهن و دل خود محافظت کنیم ؟‏ 
 (‏ امثال ۴ :‏ ۲۳ ؛‏ اَفَسُسیان ۲ :‏ ۲‏ )‏ در درجهٔ اوّل باید از هر نوع ترتیبات روحانی که در اختیارمان گذاشته شده است نهایت استفاده را ببریم .‏ 
 سپس با سعی تمام از هر چه بد است دوری کنیم و هر چه نیک است انجام دهیم آن هم بدون درنگ و تأخیر تا مبادا تخم افکار و انگیزه‌های نادرست در دلمان کاشته شود و سرانجام به گناه انجامد .‏ 
 (‏ یعقوب ۱ :‏ ۱۴ ،‏ ۱۵‏ )‏ آیا خوشحال نخواهیم شد اگر عیسی همان سخنی را که در مورد نَتَنائیل گفت در بارهٔ ما هم بگوید که :‏ « اینک [ کسی ] که در او مکری نیست » ؟‏ 
 (‏ یوحنّا ۱ :‏ ۴۷‏ )‏ همان نَتَنائیل که به اسم بَرتولُما نیز معروف بود بعدها افتخار یافت یکی از ۱۲ رسول عیسی شود .‏ —‏ مَرقُس ۳ :‏ ۱۶ -‏ ۱۹‏ .‏ 
 ‏ « رئیس کَهَنه‌ای کریم و امین »‏ 
 ‏ عیسی ،‏ بر خلاف حاضران در مهمانی چه عکس‌العملی نسبت به عمل مریم از خود نشان داد ؟‏ 
 عیسی چون که « صورت خدای نادیده است ،‏ » درست مثل پدرش یَهُوَه از هر کس که با دلی پاک و صادق به خدمتگزاری مشغول است قدردانی می‌کند .‏ 
 (‏ کُولُسیان ۱ :‏ ۱۵‏ )‏ برای نمونه ،‏ پنج روز قبل از این که عیسی جان خود را فدا کند به همراه چند تن از شاگردانش در خانهٔ شخصی به نام شمعون اهل بیت‌عَنْیا مهمان بود .‏ 
 طی مهمانی ،‏ مریم خواهر ایلعازَر و مرتا ،‏ یک شیشه « از عطرِ سنبلِ خالصِ گرانبها » را که تقریباً به قیمت مزد سالیانهٔ یک کارگر می‌شد گرفته ،‏ روی سر و پای‌های عیسی مالید .‏ 
 (‏ یوحنّا ۱۲ :‏ ۳‏ )‏ بعضی از حاضران با دیدن این منظره اعتراض کردند که « چرا این اسراف شده است ؟‏ » 
 اما عیسی عمل این زن را طوری دیگر می‌دید .‏ 
 در چشم عیسی کار مریم نه فقط سخاوتی بزرگ بود بلکه مفهومی بسیار عمیق هم داشت چون که تا زمان مرگ و تدفین او چیزی باقی نمانده بود .‏ 
 بدین دلیل ،‏ عیسی از او ایراد نگرفت بلکه او را بسیار محترم داشت .‏ 
 عیسی در مورد او گفت :‏ « هرآینه به شما می‌گویم هر جایی که در تمام عالَم بدین بشارت موعظه کرده شود ،‏ کار این زن نیز به جهت یادگاری او مذکور خواهد شد .‏ » —‏ متّیٰ ۲۶ :‏ ۶ -‏ ۱۳‏ .‏ 
 ۱۵ ،‏ ۱۶ .‏ 
 از آنچه که عیسی در زندگی و خدمت زمینی‌اش چشید چه فایده‌ای می‌بریم ؟‏ 
 بسیار خوشحال و مفتخریم که پیشوای ما عیسی شخصی بسیار قدردان و بزرگوار است !‏ 
 تجربهٔ زندگی انسانی عیسی بود که او را برای انجام آنچه یَهُوَه برایش تعیین کرده بود آماده ساخت ،‏ یعنی کهانت اعظم برای بشر ؛‏ اوّل برای جماعت مسح‌شدگان و بعد برای سایر انسان‌ها .‏ —‏ کُولُسیان ۱ :‏ ۱۳ ؛‏ عبرانیان ۷ :‏ ۲۶ ؛‏ مکاشفه ۱۱ :‏ ۱۵‏ .‏ 
 عیسی حتی قبل از آمدن به زمین نیز علاقه‌ای وافر و محبتی خاص به انسان‌ها داشت .‏ 
 (‏ امثال ۸ :‏ ۳۱ )‏ آمدن عیسی به صورت انسان باعث شد سختی‌ها و دردهایی را که در راه خدمت به خدا متحمّل می‌شویم بهتر درک کند .‏ 
 پولُس رسول نوشت :‏ ‹ از این جهت عیسی می‌بایست در هر امری مشابه برادران خود می‌شد تا رئیس کَهَنه‌ای کریم و امین شود .‏ 
 زیرا که چون خود عذاب کشیده ،‏ تجربه دید ،‏ استطاعت دارد که تجربه‌شدگان را اعانت فرماید .‏ › 
 پس می‌بینیم که عیسی قادر است ‹ همدرد ضعف‌های ما بشود چون که مثل ما در هر چیز آزموده شده است منتها بدون گناه .‏ › —‏ عبرانیان ۲ :‏ ۱۷ ،‏ ۱۸ ؛‏ ۴ :‏ ۱۵ ،‏ ۱۶‏ .‏ 
 ۱۷ ،‏ ۱۸ .‏ 
 الف )‏ نامهٔ خطاب به هفت جماعت در آسیای صغیر چه چیزی را در مورد عمق قدردانی عیسی برایمان آشکار می‌سازد ؟‏ 
 ب )‏ مسیحیان مسح‌شده برای انجام چه وظیفه‌ای آماده می‌شدند ؟‏ 
 از سخنانی که عیسی پس از رستاخیزش به شاگردان خود گفت پیداست که درک و همدردی او افزایش یافته است .‏ 
 برای مثال ،‏ نامه‌هایش را به هفت جماعت در آسیای صغیر در نظر بگیریم که به قلم یوحنّای رسول نوشته شده بود .‏ 
 عیسی خطاب به جماعت اِسْمِیرنا گفت :‏ « تنگی و مُفلسی تو را می‌دانم .‏ » 
 در اینجا عیسی در واقع داشت به این مسیحیان می‌گفت :‏ ‹ من مشکلات شما را کاملاً می‌فهمم ؛‏ می‌دانم شما چه می‌کشید .‏ › 
 سپس با اطمینان وعده داد :‏ « تا به مرگ امین باش تا تاج حیات را به تو دهم .‏ » 
 چرا عیسی اینقدر با اطمینان سخن گفت ؟‏ 
 برای این که خودش نیز زحمت و آزار دیده و مزهٔ مرگ را چشیده بود .‏ —‏ مکاشفه ۲ :‏ ۸ -‏ ۱۰‏ .‏ 
 از محتوای بقیهٔ نامه‌های خطاب به جماعت‌های آسیای صغیر معلوم است که عیسی کاملاً از مشکلات و دشواری‌های شاگردانش آگاه بود و از وفاداری آن‌ها بسیار قدردانی می‌کرد .‏ 
 (‏ مکاشفه ۲ :‏ ۱ –‏ ۳ :‏ ۲۲‏ )‏ فراموش نکنید که این سخنان خطاب به مسیحیانی بود که بعدها در کنار عیسی با او در آسمان به پادشاهی می‌پرداختند .‏ 
 آن‌ها نیز مانند سَروَرشان عیسی برای نقش حیاتی خویش آماده می‌شدند یعنی اِعمال فدیهٔ شفابخش مسیح به بشر بیمار .‏ —‏ مکاشفه ۵ :‏ ۹ ،‏ ۱۰ ؛‏ ۲۲ :‏ ۱ -‏ ۵‏ .‏ 
 ۱۹ ،‏ ۲۰ .‏ 
 آنانی که امروزه ‹ گروه عظیم › را تشکیل می‌دهند قدردانی خود را چگونه به یَهُوَه و پسرش ابراز می‌کنند ؟‏ 
 ناگفته نماند محبتی که عیسی به پیروان مسح‌شده‌اش دارد به « گوسفندان دیگر » نیز دارد که امروزه میلیون‌ها نفر از آن‌ها بخشی از ‹ گروهی عظیم از هر امّت › را تشکیل می‌دهند و در آیندهٔ نزدیک از « عذاب سخت » نجات خواهند یافت .‏ 
 (‏ یوحنّا ۱۰ :‏ ۱۶ ؛‏ مکاشفه ۷ :‏ ۹ ،‏ ۱۴‏ )‏ این عدهٔ کثیر هم‌اکنون نیز به سوی عیسی روانه شده‌اند زیرا قدر فدیهٔ گرانبهای عیسی و حیات جاودانی آتی را که برایشان فراهم خواهد شد می‌دانند .‏ 
 حال این عده قدرشناسی خود را چگونه ابراز می‌کنند ؟‏ 
 کلام خدا می‌گوید « شبانه‌روز .‏ .‏ .‏ 
 وی را خدمت می‌کنند .‏ » —‏ مکاشفه ۷ :‏ ۱۵ -‏ ۱۷‏ .‏ 
 جدول گزارش سال خدمتی ۲۰۰۶ ،‏ صفحات ۲۸ تا ۳۱ به وضوح ثابت می‌کند که این عابدان وفادار ،‏ یَهُوَه را حقیقتاً « شبانه‌روز » خدمت می‌کنند .‏ 
 طی سال خدمتی گذشته ،‏ ‹ گروه عظیم › کنونی به همراه باقی‌ماندگان مسح‌شده ،‏ مجموعاً ۱٬۳۳۳٬۹۶۶٬۱۹۹ ساعت را در خدمت موعظه صرف کرده‌اند .‏ 
 به عبارت دیگر بیش از ۱۵۰٬۰۰۰ سال خدمت در یک سال !‏ 
 همواره قدرشناس باشید 
 ۲۱ ،‏ ۲۲ .‏ 
 الف )‏ چرا امروزه مسیحیان باید مواظب باشند حس قدردانی خود را از دست ندهند ؟‏ 
 ب )‏ در مقالهٔ بعدی چه موضوعی را مطالعه خواهیم کرد ؟‏ 
 شاید باور نکنیم اما یَهُوَه و پسرش از زحماتی که در راه خدمت به خدا می‌کشیم بسیار قدردانند .‏ 
 متأسفانه امروزه خیلی از انسان‌ها تنها نگران زندگی خودشانند و وقتی برای خدا ندارند .‏ 
 پولُس رسول مردم « ایّام آخر » را این طور توصیف می‌کند :‏ « مردم کاملاً خودپرست می‌شوند ،‏ برای پول حرص می‌زنند .‏ .‏ .‏ 
 و کاملاً نمک‌نشناس می‌شوند .‏ » 
 (‏ ۲تیموتاؤس ۳ :‏ ۱ -‏ ۵‏ ؛‏ ترجمهٔ فیلیپس ‏ )‏ واقعاً چه تفاوت بزرگی بین این عده و مسیحیان حقیقی !‏ 
 خادمان یَهُوَه قدردانی خود را از همهٔ خوبی‌های او با دعاهای خالصانه ،‏ اطاعت قلبی و خدمت با تمام جان و دل نشان می‌دهند .‏ —‏ مزمور ۶۲ :‏ ۸ ؛‏ مَرقُس ۱۲ :‏ ۳۰ ؛‏ ۱یوحنّا ۵ :‏ ۳‏ .‏ 
 در مقالهٔ بعدی بعضی از این خوبی‌ها و برکاتی را که یَهُوَه از روی مهر و محبتش برای ما فراهم کرده است بررسی خواهیم کرد .‏ 
 هرچه به این ‹ بخشش‌های نیکو › بیشتر توجه کنیم به همان نسبت حس قدردانی ما افزایش خواهد یافت .‏ —‏ یعقوب ۱ :‏ ۱۷‏ .‏ 
 چه جواب می‌دهید ؟‏ 
 ‏ • یَهُوَه چگونه ثابت کرده است که خدایی قدردان می‌باشد ؟‏ 
 ‏ • وقتی تنها و دور از چشمان دیگران هستیم چگونه می‌توانیم دل یَهُوَه را شاد کنیم ؟‏ 
 ‏ • عیسی قدردانی خود را چگونه نشان داد ؟‏ 
 ‏ • زندگی انسانی چگونه به عیسی کمک کرد حکمرانی رئوف و دلسوز شود ؟‏ 
 ‏ [ تصویر در صفحهٔ ۱۸ ]‏ 
 همان طور که مادری از کوچک‌ترین ابراز سپاسگزاری فرزندش خوشحال می‌شود ،‏ یَهُوَه نیز از زحمات ما در خدمت به او خوشنود است 
 همواره به قدردانی خود بیفزایید 
 ‏ « ای خدا ،‏ فکرهای تو نزد من چه قدر گرامی است و جملهٔ آن‌ها چه عظیم است !‏ » —‏ مزمور ۱۳۹ :‏ ۱۷ .‏ 
 ۱ ،‏ ۲ .‏ 
 چرا باید قدر کلام خدا را دانست و مزمورنویس قدردانی خود را چگونه بیان می‌کند ؟‏ 
 کشف بزرگی در معبد یَهُوَه رخ داد که همه را به حیرت واداشت .‏ 
 در دوران یُوشیّای پادشاه ،‏ هیکل یعنی معبد یَهُوَه مورد تعمیر و ترمیم گسترده‌ای قرار گرفت .‏ 
 حین تعمیر ،‏ ‹ کاهن اعظم ،‏ حِلْقیّا ،‏ کتاب تورات یَهُوَه را که به واسطهٔ موسی نازل شده بود ،‏ پیدا کرد › که بی‌شک همان دست‌نوشته‌ای بود که موسی ۸۰۰ سال پیش از آن به قلم آورده بود !‏ 
 آیا می‌توانید هیجان و حیرت یُوشیّای پادشاه را وقتی چشمش به آن کتاب افتاد تصوّر کنید ؟‏ 
 پادشاه چنان از کشف آن به وجد آمده بود که فوراً دستور داد شافانِ کاتبْ آن را با صدای بلند بخواند .‏ —‏ ۲تواریخ ۳۴ :‏ ۱۴ -‏ ۱۸ .‏ 
 امروزه کل کلام خدا یا حداقل بخش‌هایی از آن به آسانی در دسترس میلیاردها نفر قرار دارد .‏ 
 آیا چون که کتاب مقدّس را می‌توان به آسانی و در هر جای کرهٔ زمین یافت فاقد ارزش می‌باشد ؟‏ 
 به هیچ وجه .‏ 
 کتابی که سخنان قادر مطلق را برای فایدهٔ ما انسان‌ها در بر دارد ،‏ چطور می‌تواند از ارج و منزلت افتاده باشد ؟‏ 
 (‏ ۲تیموتاؤس ۳ :‏ ۱۶‏ )‏ داود مزمورنویس احساس و دیدگاه خود را نسبت به کلام خدا چنین بیان می‌کند :‏ « ای خدا ،‏ فکرهای تو نزد من چه قدر گرامی است و جملهٔ (‏ تمامی )‏ آن‌ها چه عظیم است !‏ » —‏ مزمور ۱۳۹ :‏ ۱۷ .‏ 
 ‏ از کجا می‌دانیم داود مردی عمیق و روحانی بود ؟‏ 
 داود هیچ گاه قدردانی خود را از خوبی‌های یَهُوَه ،‏ کلامش و ترتیبات پرستش حقیقی از دست نداد .‏ 
 مزامیر زیبایی که داود در حمد یَهُوَه سراییده است به شیوایی تمام بیانگر این دیدگاه و احساسات قلبی وی می‌باشند .‏ 
 برای نمونه ،‏ در مزمور ۲۷ :‏ ۴ وی می‌سراید :‏ ‹ یک چیز از یَهُوَه خواستم و آن را خواهم طلبید :‏ که تمام ایّام عمرم در خانهٔ یَهُوَه ساکن باشم تا جمال یَهُوَه را مشاهده کنم و در هیکل او تفکّر نمایم .‏ › 
 آنچه در این جا از عبری « تفکّر » ترجمه شده است به مفهوم در بحر چیزی رفتن ،‏ با دقت نگریستن به چیزی همراه با لذّت ،‏ شادمانی و تحسین است .‏ 
 واضح است که داود مردی روحانی بود و به اصطلاح از هر لقمهٔ غذای روحانی‌ای که یَهُوَه فراهم می‌کرد کاملاً لذّت می‌برد .‏ 
 واقعاً که حس قدردانی او شایستهٔ تقلید است .‏ —‏ مزمور ۱۹ :‏ ۷ -‏ ۱۱ .‏ 
 قدر حقیقت کتاب مقدّس را بدانید 
 ‏ چرا « عیسی در روح وجد نمود » ؟‏ 
 دست یافتن به بینش کلام خدا به میزان هوش و ذکاوت شخص یا به تحصیلات عالی او که احتمالاً وی را مغرور می‌سازد بستگی ندارد .‏ 
 به دست آوردن فهم روحانی به لطف و فیض یَهُوَه بستگی دارد که فقط شامل حال افراد متواضع ،‏ صادق و تشنهٔ معنویت می‌شود چون که از نیاز روحانی خویش آگاهند .‏ 
 (‏ متّیٰ ۵ :‏ ۳ ؛‏ ۱یوحنّا ۵ :‏ ۲۰‏ )‏ عیسی نیز از این که نام انسان‌های ناکامل اما وفادار در آسمان نوشته می‌شود ،‏ « در روح وجد نموده ،‏ گفت :‏ ‹ ای پدر مالک آسمان و زمین ،‏ تو را سپاس می‌کنم که این امور را از دانایان و خردمندان مخفی داشتی و بر کودکان مکشوف ساختی .‏ › 
 » —‏ لوقا ۱۰ :‏ ۱۷ -‏ ۲۱‏ .‏ 
 ‏ چرا شاگردان عیسی نمی‌باید حقیقت و درک مفهوم ملکوت الٰهی را امری بدیهی و پیش‌پاافتاده می‌پنداشتند ؟‏ 
 پس از این که عیسی با چنین شوری به خدا دعا کرد ،‏ رو به شاگردانش نموده ،‏ گفت :‏ « خوشا به حال چشمانی که آنچه شما می‌بینید ،‏ می‌بینند .‏ 
 زیرا به شما می‌گویم بسا انبیا و پادشاهان می‌خواستند آنچه شما می‌بینید ،‏ بنگرند و ندیدند و آنچه شما می‌شنوید ،‏ بشنوند و نشنیدند .‏ » 
 عیسی در واقع داشت با این سخنان به پیروان وفادارش گوشزد می‌کرد که حقیقت و درک مفهوم ملکوت الٰهی را که بر آن‌ها فاش شده بود هرگز امری بدیهی و پیش‌پاافتاده نپندارند .‏ 
 آن حقایقی که شاگردانش آموخته بودند از چندین نسل از عابدان خدا پنهان مانده بود و امر مسلّم آن بود که « از دانایان و خردمندان » زمان عیسی نیز مخفی نگه داشته می‌شد .‏ —‏ لوقا ۱۰ :‏ ۲۳ ،‏ ۲۴‏ .‏ 
 ۶ ،‏ ۷ .‏ 
 الف )‏ چرا باید از داشتن بینش روحانی قدردانی کنیم ؟‏ 
 ب )‏ چه تفاوت بزرگی بین دین حقیقی و ادیان دروغی دیده می‌شود ؟‏ 
 امروزه ،‏ قدردانی ما باید به مراتب بیشتر از قدردانی شاگردان عیسی در قرن اوّل باشد زیرا یَهُوَه خدا از طریق « غلام امین و دانا » به میزان زیادی بر درک و بینش روحانی قومش از امور الٰهی افزوده است .‏ 
 (‏ متّیٰ ۲۴ :‏ ۴۵ ؛‏ دانیال ۱۲ :‏ ۱۰ )‏ حتی دانیال نبی در مورد دوران ما پیشگویی کرد که « بسیاری بسرعت تردّد خواهند نمود و علم افزوده خواهد گردید .‏ » 
 (‏ دانیال ۱۲ :‏ ۴ )‏ آیا قبول ندارید که امروزه معرفت و دانش ما در بارهٔ خدا بسیار ‹ افزوده گردیده است › ؟‏ 
 آیا غیر از این است که خادمان یَهُوَه در این دوران از فراوانی غذای روحانی برخوردارند ؟‏ 
 واقعاً که چه تفاوت بزرگی بین ترقی و رفاه روحانی قوم خدا و سردرگمی و تاریکی روحانی ادیان بابل عظیم دیده می‌شود !‏ 
 بی‌دلیل نیست که اعضای ادیان کاذب نومید و سرخورده شده‌اند و اکنون به پرستش حقیقی می‌گروند .‏ 
 این‌ها گوسفندگونگانی‌اند که نمی‌خواهند ‹ در گناهان بابل عظیم شریک شده ،‏ از بلاهایش بهره‌مند شوند .‏ › 
 یَهُوَه و خادمانش همهٔ این گونه افراد را صمیمانه دعوت می‌کنند به جماعت مسیحیان حقیقی ملحق شوند .‏ —‏ مکاشفه ۱۸ :‏ ۲ -‏ ۴ ؛‏ ۲۲ :‏ ۱۷‏ .‏ 
 انسان‌های قدردان به سوی خدا می‌شتابند 
 ۸ ،‏ ۹ .‏ 
 کلام حَجِّی ۲ :‏ ۷ چگونه در روزگار ما تحقق می‌یابد ؟‏ 
 یَهُوَه در خصوص خانهٔ عبادت خود گفت :‏ ‹ تمامی امّت‌ها را متزلزل خواهم ساخت و فضیلت جمیع امّت‌ها خواهند آمد و این خانه را از جلال پر خواهم ساخت .‏ › 
 (‏ حَجِّی ۲ :‏ ۷ )‏ این نبوّت چشمگیر یک بار در دوران حَجِّی نبی با بازگشت چندی از قوم تبعیدی خدا به وطن و بازسازی معبد اورشلیم به تحقق رسید .‏ 
 امروزه نبوّت حَجِّی یک بار دیگر تحقق می‌یابد اما این بار در خصوص معبد روحانی و مجازی یَهُوَه .‏ 
 تا به امروز میلیون‌ها نفر به سوی این معبد مجازی سرازیر شده‌اند تا خدا را ‹ به روح و راستی بپرستند › و هر ساله صدها هزار نفر از « فضیلت جمیع امّت‌ها » یعنی انسان‌های باارزش و مطلوبِ خدا به جمع بقیهٔ عابدان می‌پیوندند .‏ 
 (‏ یوحنّا ۴ :‏ ۲۳ ،‏ ۲۴‏ )‏ برای نمونه ،‏ گزارش سال خدمتی ۲۰۰۶ حاکی از آن است که طی سال ۲۴۸٬۳۲۷ نفر خود را به یَهُوَه وقف کرده ،‏ تعمید گرفته‌اند .‏ 
 بنا بر این آمار به طور متوسط روزانه ۶۸۰ نفر تعمید گرفته‌اند !‏ 
 وقتی عطش و علاقهٔ این عده را برای یافتن حقیقت و اعلام آمدن ملکوت می‌بینیم شکی نداریم که عشق و محبت به یَهُوَه آن‌ها را به سوی وی جلب کرده است .‏ —‏ یوحنّا ۶ :‏ ۴۴ ،‏ ۶۵‏ .‏ 
 ۱۰ ،‏ ۱۱ .‏ 
 تجربهٔ زن و شوهری که حقیقت را پیدا کرده‌اند چگونه نشانگر قدردانی مردم پاکدل از حقیقت کتاب مقدّس است ؟‏ 
 دلیل گرایش بسیاری از این عده به سوی حقیقت این بوده است که آن‌ها تفاوت ‹ میان عادلان و شریران و میان کسانی که خدا را خدمت می‌نمایند و کسانی که او را خدمت نمی‌نمایند ،‏ تشخیص داده‌اند .‏ › 
 (‏ مَلاکی ۳ :‏ ۱۸ )‏ وِین و خانمش ویرجینیا نیز از جمله این افراد هستند .‏ 
 این زن و شوهر سابقاً عضو کلیسای پروتستان بودند ولی خیلی از سؤالات روحانی‌شان بی‌جواب مانده بود .‏ 
 مثلاً ،‏ از جنگ و خون‌ریزی نفرت داشتند ولی نمی‌دانستند چرا کشیشان سربازان و سلاح‌های جنگی ایشان را برکت می‌دادند و برایشان دعا می‌کردند .‏ 
 این کار آن‌ها را بسیار گیج و سردرگم و افسرده کرده بود .‏ 
 با گذشت زمان ،‏ گرچه ویرجینیا چندین سال روزهای یکشنبه در مدرسهٔ کلیسا معلّم تعلیمات دینی بود بسیاری از اعضای کلیسا کم‌کم نسبت به وی و همسرش سرد شده ،‏ از آن‌ها دوری می‌کردند .‏ 
 آن‌ها با نگاهی به آن دوران می‌گویند :‏ « هیچ کس به سلامتی روحانی و ایمان ما اهمیتی نمی‌داد .‏ 
 تنها چیزی که برای کلیسا اهمیت داشت اعانات ما بود .‏ 
 این مسئله ما را واقعاً سردرگم و دلسرد کرده بود .‏ » 
 متأسفانه وقتی آن‌ها دیدند که کلیسایشان به تدریج نه فقط اخلاقیات را کنار گذاشته است بلکه حتی همجنس‌گرایی را نیز روا و مجاز می‌داند دلسردی و دلشکستگی آن‌ها ده‌چندان شد .‏ 
 در این مابین ،‏ نوه و سپس دختر وِین و ویرجینیا شاهد یَهُوَه شدند .‏ 
 وِین و ویرجینیا اوّل از این کارشان بسیار ناراحت شده بودند ولی پس از مدتی قبول کردند که کتاب مقدّس را با شاهدان مطالعه کنند .‏ 
 وِین می‌گوید :‏ « چیزهایی که در عرض سه ماه در مورد کتاب مقدّس یاد گرفتیم در ۷۰ سال گذشته یاد نگرفته بودیم !‏ 
 ما اصلاً نمی‌دانستیم که اسم خدا یَهُوَه است چه رسد به این که بدانیم ملکوت و بهشت زمینی چه هستند .‏ » 
 چیزی از مطالعه‌شان نگذشته بود که این زن و شوهر صادق شروع کردند به رفتن به جلسات و شرکت در موعظه .‏ 
 ویرجینیا می‌گوید :‏ « از فرط شوقمان می‌خواستیم همه را از حقیقت باخبر کنیم .‏ » 
 این زن و شوهر که هر دو بالای ۸۰ سال می‌باشند در سال ۲۰۰۵ تعمید گرفتند .‏ 
 در آخر با رضایت خاطر می‌گویند :‏ « بالاخره به منزلگاه مسیحیان حقیقی رسیدیم .‏ »‏ 
 قدر آموزش « به جهت هر عمل نیکو » را بدانید 
 ‏ یَهُوَه چه چیزی را همیشه برای خادمانش فراهم می‌کند و شرط موفقیت ما در انجام وظیفه چیست ؟‏ 
 یَهُوَه همیشه خادمانش را کمک و آموزش می‌دهد تا بتوانند اراده‌اش را انجام دهند .‏ 
 برای مثال به نوح اطلاعات دقیق برای ساختن کشتی داد چون که کشتی باید از همان اوّل درست و صحیح ساخته می‌شد .‏ 
 با وجود دشواری‌ها و عدم تجربه ،‏ نوح توانست در ساختن کشتی موفق شود .‏ 
 راز موفقیت نوح در چه بود ؟‏ 
 در کتاب مقدّس می‌خوانیم که عامل اصلی موفقیت وی اطاعت کامل او از خدا بود ؛‏ بلی « نوح چنین کرد و به هرچه خدا او را امر فرمود ،‏ عمل نمود .‏ » 
 (‏ پیدایش ۶ :‏ ۱۴ -‏ ۲۲ )‏ یَهُوَه امروزه نیز خادمانش را برای انجام اراده‌اش کاملاً مجهز و آماده می‌کند .‏ 
 البته امروزه وظیفهٔ ما ساختن کشتی نیست بلکه دادن مژدهٔ برقراری ملکوت خدا و کمک کردن به پاکدلان است تا پیروان عیسی مسیح شوند .‏ 
 ولی همان طور که موفقیت نوح به اطاعتش بستگی داشت ،‏ توفیق ما نیز در انجام وظیفه‌مان مشروط بر اطاعت از خداست .‏ 
 باید دستورات و رهنمودهایی را که یَهُوَه از طریق کلام و سازمانش به ما می‌دهد مطیعانه دنبال کنیم .‏ —‏ متّیٰ ۲۴ :‏ ۱۴ ؛‏ ۲۸ :‏ ۱۹ ،‏ ۲۰‏ .‏ 
 ‏ یَهُوَه امروزه از چه طریق آموزش لازم را به ما می‌دهد ؟‏ 
 برای به انجام رساندن وظیفه‌مان باید اوّل یاد بگیریم از ابزار اوّلیهٔ کارمان یعنی ‹ کلام خدا به خوبی استفاده کنیم › زیرا « به جهت تعلیم و تنبیه و اصلاح و تربیت در عدالت مفید است ،‏ تا مرد خدا کامل به جهت هر عمل نیکو آراسته بشود .‏ » 
 (‏ ۲تیموتاؤس ۲ :‏ ۱۵ ؛‏ ۳ :‏ ۱۶ ،‏ ۱۷‏ )‏ درست مثل قرن اوّل ،‏ یَهُوَه آموزش‌هایی باارزش از طریق جماعت مسیحی به ما می‌دهد .‏ 
 برای مثال ،‏ امروزه مدرسهٔ خدمت تئوکراتیک و جلسهٔ خدمت در ۹۹٬۷۷۰ جماعت در سراسر دنیا ما را برای خدمت موعظه مجهز و آماده می‌کند .‏ 
 آیا با حضور مرتب در این جلسات و به‌کارگیری درس‌های مهم آن ،‏ قدردانی خود را نشان می‌دهیم ؟‏ —‏ عبرانیان ۱۰ :‏ ۲۴ ،‏ ۲۵‏ .‏ 
 ‏ خادمان یَهُوَه قدردانی خود را از افتخار خدمت به خدا چگونه نشان می‌دهند ؟‏ 
 (‏ لطفاً نکاتی را از گزارش جدول صفحات ۲۸ -‏ ۳۱ در جواب خود بگنجانید .‏ )‏ 
 بلی ،‏ امروزه قوم چند میلیون نفری خدا با شور و شوق تمام در خدمت موعظه زحمت می‌کشند و بدین شکل قدردانی خود را از آنچه در جلسات آموخته‌اند نشان می‌دهند .‏ 
 برای نمونه ،‏ ۶٬۷۴۱٬۴۴۴ مبشّر ملکوت در سال خدمتی ۲۰۰۶ ،‏ جمعاً ۱٬۳۳۳٬۹۶۶٬۱۹۹ ساعت را در فعالیت‌های گوناگون خدمت موعظه صرف کردند که شامل ادارهٔ ۶٬۲۸۶٬۶۱۸ مطالعهٔ کتاب مقدّس با علاقه‌مندان می‌شود .‏ 
 این ارقام فقط گوشه‌ای از گزارشات بی‌شمار و تشویق‌کننده‌ای است که از سراسر دنیا به دست می‌آید .‏ 
 از شما دعوت می‌کنیم نگاهی به این گزارش بیندازید چون که بسیار تشویق‌کننده است .‏ 
 در قرن اوّل ،‏ برادران مسیحی ما نیز مطمئناً با شنیدن گزارشات توسعه و گسترش فعالیت موعظه در دنیای آن زمان تشویق می‌شدند .‏ —‏ اَعمال ۱ :‏ ۱۵ ؛‏ ۲ :‏ ۵ -‏ ۱۱ ،‏ ۴۱ ،‏ ۴۷ ؛‏ ۴ :‏ ۴ ؛‏ ۶ :‏ ۷‏ .‏ 
 ‏ چرا کسی که با تمام دل به یَهُوَه خدمت می‌کند هیچ گاه نباید از خدمت خود مأیوس شود ؟‏ 
 این گونه حمد و تمجید که هر ساله به خدای آسمان تقدیم می‌شود نشانهٔ قدردانی عابدان یَهُوَه است زیرا شناختن یَهُوَه و شهادت دادن به اسم او را افتخار بزرگی می‌دانند .‏ 
 (‏ اِشَعْیا ۴۳ :‏ ۱۰ )‏ درست است که ازخودگذشتگی‌های خواهران و برادران سالخورده و بیمار و کم‌بنیه را می‌توان به اعانهٔ ناچیزی که آن بیوه‌زن در صندوق معبد انداخت تشبیه کرد .‏ 
 ولی نباید فراموش کرد که یَهُوَه و پسرش قدر هر زحمات هر کسی را که با تمام جان و دل در راه خدمت به او می‌کشد می‌دانند .‏ —‏ لوقا ۲۱ :‏ ۱ -‏ ۴ ؛‏ غَلاطیان ۶ :‏ ۴‏ .‏ 
 ‏ در این سال‌های اخیر خدا چه ابزارهایی برای موعظه در اختیار ما گذاشته است ؟‏ 
 یَهُوَه در کنار آموزشی که برای خدمت موعظه به ما می‌دهد ابزارهای تعلیمی خوبی نیز برای موفقیت در این کار در دسترسمان قرار داده است .‏ 
 در این چند دههٔ اخیر ابزارهای آموزشی ما شامل کتاب‌های بسیار مؤثری بوده است از قبیل حقیقتی که به حیات ابدی هدایت میکند ،‏ شما میتوانید تا ابد در بهشت روی زمین زندگی کنید ،‏ معرفتی که بشر را به زندگی جاودانی هدایت می‌کند و کتاب جدید آشنایی با تعالیم کتاب مقدّس .‏ 
 آنانی که قدر و ارزش این ابزارها را می‌دانند در هر فرصتی از آن‌ها در موعظه استفاده می‌کنند .‏ 
 از کتاب آشنایی با تعالیم کتاب مقدّس به خوبی استفاده کنید 
 ۱۷ ،‏ ۱۸ .‏ 
 الف )‏ شما کدام قسمت از کتاب تعالیم کتاب مقدّس را در موعظه با مردم در میان می‌گذارید ؟‏ 
 ب )‏ یک سرپرست حوزه چه گزارشی در مورد کتاب تعالیم کتاب مقدّس ارائه کرده است ؟‏ 
 کتاب آشنایی با تعالیم کتاب مقدّس دارای ۱۹ فصل و چندین ضمیمهٔ پرمحتوا می‌باشد و به زبانی ساده و واضح نوشته شده است .‏ 
 اکنون این کتاب در خدمت موعظه با استقبال چشمگیری روبرو شده است .‏ 
 برای مثال ،‏ فصل ۱۲ را در نظر بگیریم تحت عنوان « زندگی‌ای را در پیش گیریم که خدا را خوشنود سازد .‏ » 
 محتوای این فصل از کتاب راه دوست شدن با خدا را توضیح می‌دهد .‏ 
 برای خیلی از مردم تصوّر چنین موهبتی بسیار سخت است و هیچ گاه فکر نکرده‌اند که چنین برکتی قابل دسترس باشد .‏ 
 (‏ یعقوب ۲ :‏ ۲۳‏ )‏ حال ،‏ در مورد این کتاب تعلیمی چه نظراتی داده شده است ؟‏ 
 یک سرپرست حوزه در استرالیا در مورد کتاب تعالیم کتاب مقدّس می‌نویسد :‏ « این کتاب به دلیل جذابیت خاصّی که دارد مردم را فوراً وارد صحبت و گفتگو می‌کند .‏ » 
 وی می‌گوید که استفاده از این کتاب در تعلیم بسیار آسان است و « روحیهٔ خیلی از مبشّران ملکوت را اِحیا کرده و شادی دوباره در خدمت به آن‌ها داده است .‏ 
 بی‌دلیل نیست که بعضی‌ها این کتاب را شمش طلا می‌خوانند !‏ »‏ 
 ۱۹ -‏ ۲۱ .‏ 
 با نقل چند تجربه ارزش کتاب تعالیم کتاب مقدّس را توصیف کنید .‏ 
 یک خانم در کشور گویان در را به روی برادری پیشگام باز کرد و با دیدن او با تعجب گفت :‏ « حتماً خدا شما را اینجا فرستاده است .‏ » 
 آن خانم برای پیشگام تعریف کرد که اخیراً مردی که با او زندگی می‌کرد وی و دو فرزند خردسالشان را رها کرده ،‏ و رفته است .‏ 
 برادر پیشگام فصل ۱ کتاب تعالیم کتاب مقدّس را باز کرده ،‏ بند ۱۱ را تحت عنوان « آیا خدا نسبت به بی‌عدالتی و ظلم و ستم بی‌تفاوت است ؟‏ » 
 با صدای بلند برای آن خانم خواند .‏ 
 آن برادر تعریف می‌کند :‏ « مطلبی که برایش خواندم آنقدر روی او اثر کرد که نتوانست جلوی اشک‌هایش را بگیرد و بالاخره مجبور شد برود به عقب مغازه‌اش و هق‌هق گریه کند .‏ » 
 آن خانم مطالعهٔ کتاب مقدّس را با یکی از خواهران در آن محل شروع کرد و تا به امروز پیشرفت خوبی در حقیقت داشته است .‏ 
 آقایی به نام خوزه در اسپانیا زنش را در تصادف اتومبیل از دست داد .‏ 
 برای تسلّی به مواد مخدّر روی آورد و بعد از روان‌شناسان کمک خواست .‏ 
 اما آن‌ها نتوانستند جواب سؤالی را که خوزه مرتب تکرار می‌کرد بدهند .‏ 
 او مدام می‌پرسید :‏ « چرا خدا اجازه داد زنم بمیرد ؟‏ » 
 یک روز خوزه با خواهری به نام فرانچِسک آشنا شد که در همان شرکت کار می‌کرد .‏ 
 حین صحبت ،‏ فرانچِسک پیشنهاد کرد با هم فصل ۱۱ کتاب تعالیم کتاب مقدّس را تحت عنوان « چرا خدای قادر مطلق جلوی مصیبت‌های بشر را نگرفته است ؟‏ » 
 بخوانند .‏ 
 توضیحاتی که در آنجا آمده است و همین طور مثال شاگرد و معلّم ،‏ خوزه را بسیار تحت تأثیر قرار داد .‏ 
 پس از آن ،‏ با علاقهٔ تمام شروع کرد به مطالعه و کمی بعد از آن به یک مجمع حوزه رفت .‏ 
 اکنون خوزه مرتب به جلسات در سالن ملکوت در محلّه‌اش می‌رود .‏ 
 تاجری چهل ساله به اسم رومان ،‏ اهل لهستان ،‏ احترام فراوانی برای کلام خدا قائل است .‏ 
 اما به دلیل کسب و شغلش پیشرفت کمی در مطالعهٔ کتاب مقدّس داشت و بالاخره مطالعهٔ خود را قطع کرد .‏ 
 با این حال به یکی از کنگره‌ها رفت و در آنجا یک نسخه از کتاب تعالیم کتاب مقدّس را گرفت .‏ 
 با خواندن آن کتاب شروع به پیشرفت کرد .‏ 
 وی بعدها گفت :‏ « این کتاب همهٔ تعلیمات اساسی کتاب مقدّس را در یک جا جمع کرده و به تدریج یک تصویر کامل و بزرگی مثل پازل برای خواننده درست می‌کند .‏ » 
 اکنون رومان کتاب مقدّس را به طور مرتب مطالعه می‌کند و پیشرفت خوبی نیز حاصل کرده است .‏ 
 همواره به قدردانی خود بیفزایید 
 ۲۲ ،‏ ۲۳ .‏ 
 چگونه می‌توانیم همواره بر ابراز قدردانی خود از آینده‌ای که در انتظارمان است بیفزاییم ؟‏ 
 همان طور که در کنگرهٔ ناحیه‌ای اخیر با عنوان « نجات نزدیک است !‏ » 
 به دفعات گفته شد ،‏ مسیحیان حقیقی مشتاقند از « فدیهٔ ابدی » برای نجات جاودانی برخوردار شوند که فقط با خون ریخته‌شدهٔ عیسی مسیح امکان‌پذیر است .‏ 
 اگر قلباً برای چنین آینده‌ای ارزش قائلیم بهترین راه نشان دادن قدردانی‌مان این است که همواره ‹ ضمیر یا وجدان خود را از اَعمال مرده طاهر بسازیم تا خدای زنده را خدمت نماییم .‏ › —‏ عبرانیان ۹ :‏ ۱۲ ،‏ ۱۴‏ .‏ 
 بلی ،‏ آیا معجزه نیست که امروزه در این دنیای حریص که خودخواهی و خودپرستی را به اوج خود رسانده است بیش از شش میلیون نفر با وفاداری تمام خدمت به خدا را ترجیح می‌دهند و دنبال می‌کنند ؟‏ 
 این واقعیت ثابت می‌کند که خادمان یَهُوَه برای افتخار خدمت به خدا ارزش فراوانی قائلند و می‌دانند که ‹ زحمت آن‌ها در راه سَروَر باطل نیست .‏ › 
 امید است که هیچ گاه قدر و منزلت خدمت الٰهی در دلشان کاسته نشود .‏ —‏ ۱قُرِنتیان ۱۵ :‏ ۵۸ ؛‏ مزمور ۱۱۰ :‏ ۳ .‏ 
 چه جواب می‌دهید ؟‏ 
 ‏ • مزمورنویس در مورد قدردانی از خدا و تدارکات روحانی‌اش چه درس‌هایی برای ما دارد ؟‏ 
 ‏ • کلام حَجِّی ۲ :‏ ۷ چه تحققی در این دوران دارد ؟‏ 
 ‏ • یَهُوَه چگونه خادمانش را مجهز کرده است تا او را خدمت کنند ؟‏ 
 ‏ • برای نشان دادن قدردانی خود از نیکویی‌های یَهُوَه چه می‌توانیم بکنیم ؟‏ 
 ‏ [ نمودار در صفحهٔ ۲۸ -‏ ۳۱ ]‏ 
 گزارش سال خدمتی ۲۰۰۶ شاهدان یهوه در سرتاسر جهان 
 ‏ ( برای دیدن شکل صحیح به نشریه رجوع شود )‏ 
 ‏ [ تصاویر در صفحهٔ ۲۶ ]‏ 
 یَهُوَه ما را برای انجام اراده‌اش کاملاً مجهز و آماده می‌سازد 
 شوهران ،‏ سرپرستی را از عیسی بیاموزید 
 ‏ « سر هر مرد ،‏ مسیح است .‏ » —‏ ۱قُرِنتیان ۱۱ :‏ ۳‏ .‏ 
 ۱ ،‏ ۲ .‏ 
 الف )‏ موفقیت و سعادت مردِ خانواده در چیست ؟‏ 
 ب )‏ چرا پذیرفتن نقش خدا در پیوند ازدواج از اهمیت بسزایی برخوردار است ؟‏ 
 به نظر شما چه مردی موفق و سعادتمند است ؟‏ 
 مردی که از توانایی جسمی بالا برخوردار است یا کسی که قابلیت ذهنی و دست‌آوردهای مالی بالایی دارد ؟‏ 
 یا این که موفقیت یک مرد به مهر و محبت او به همسر و فرزندانش است ؟‏ 
 در دنیای امروز بسیاری از شوهران محبت و دلبستگی به خانواده‌شان را فراموش کرده‌اند .‏ 
 چرا ؟‏ 
 آنان تحت تأثیر روحیهٔ دنیا ارزش‌های دنیایی را معیار زندگی‌شان قرار داده‌اند .‏ 
 و به راهنمایی‌های آفریدگار توجهی نمی‌کنند و آن را به کار نمی‌گیرند .‏ 
 به گفتهٔ کتاب مقدّس آفریدگار بانی و پایه‌گذار پیوند زناشویی است .‏ 
 در این کتاب می‌خوانیم :‏ ‹ خدا از آن دنده که از آدم گرفته بود زنی بنا کرد و وی را به نزد آدم آورد .‏ › —‏ پیدایش ۲ :‏ ۲۱ -‏ ۲۴ .‏ 
 عیسی مسیح خطاب به مخالفانش صحّت این گزارش را تأیید نمود و گفت :‏ « مگر نخوانده‌اید که خالق در ابتدا ایشان را مرد و زن آفرید ،‏ و گفت از این جهت مرد ،‏ پدر و مادر خود را رها کرده ،‏ به زن خویش بپیوندد و هر دو یک تن خواهند شد ؟‏ 
 بنابراین بعد از آن دو نیستند بلکه یک تن هستند .‏ 
 پس آنچه را خدا [ در پیوند ازدواج ] پیوست انسان جدا نسازد .‏ » 
 (‏ متّیٰ ۱۹ :‏ ۴ -‏ ۶‏ )‏ راز موفقیت و سعادت زن و مرد در زندگی مشترک در این است که به نقش خدا به عنوان بنیان‌گذار پیوند ازدواج واقف باشند و تعالیم کلام خدا را به کار گیرند .‏ 
 راز موفقیت شوهران 
 ۳ ،‏ ۴ .‏ 
 الف )‏ چرا عیسی از پیوند بین زن و شوهر آگاهی‌ای عمیق داشت ؟‏ 
 ب )‏ چه کسی همسر مجازی عیسی است و شوهران چگونه باید با همسر خود رفتار کنند ؟‏ 
 مردی می‌تواند در زندگی مشترک خود موفق باشد که با شخصیت و گفته‌های عیسی آشنا شود و اَعمال او را سرمشق قرار دهد .‏ 
 عیسی از پیوند بین زن و شوهر علم و آگاهی‌ای عمیق داشت .‏ 
 چرا که قبل از آفرینش و وصلت اوّلین زوج بشری آفریده شده بود .‏ 
 یَهُوَه خطاب به او گفت :‏ « آدم را به صورت ما و موافق شبیه ما بسازیم .‏ » 
 (‏ پیدا ۱ :‏ ۲۶ )‏ یَهُوَه خدا او را قبل از هر چیز و هر کس به وجود آورده بود .‏ 
 او پیش خدا « معمار » بود .‏ 
 (‏ امثال ۸ :‏ ۲۲ -‏ ۳۰ )‏ عیسی « نخست‌زادهٔ تمامی آفریدگان » و « ابتدای خلقت » خدا نامیده شده است چون قبل از آفرینش عالَم آفریده شد .‏ —‏ کُولُسیان ۱ :‏ ۱۵ ؛‏ مکاشفه ۳ :‏ ۱۴‏ .‏ 
 در کتاب مقدّس عیسی « برّهٔ خدا » معرفی شده است و فرشته‌ای در بارهٔ او می‌گوید :‏ « بیا تا عروس منکوحهٔ برّه را به تو نشان دهم .‏ » 
 (‏ یوحنّا ۱ :‏ ۲۹ ؛‏ مکاشفه ۲۱ :‏ ۹‏ )‏ در اینجا عیسی به صورت مجازی شوهر خوانده شده است .‏ 
 عروس یا همسر عیسی چه کسی است ؟‏ 
 ‹ عروسِ برّه › پیروان مسح‌شدهٔ وفادار عیسی می‌باشند که با او در آسمان حکومت خواهند کرد .‏ 
 (‏ مکاشفه ۱۴ :‏ ۱ ،‏ ۳‏ )‏ رفتار عیسی با شاگردانش الگوی خوبی برای شوهران است و به آنان نشان می‌دهد که چگونه با همسر خود رفتار نمایند .‏ 
 ‏ عیسی برای چه کسانی الگو به جا گذاشت ؟‏ 
 کتاب مقدّس عیسی را الگویی برای پیروانش معرفی می‌کند و می‌گوید :‏ « مسیح نیز برای ما عذاب کشید و شما را نمونه‌ای گذاشت » تا روی جای پای او قدم بگذارید .‏ 
 (‏ ۱پِطْرُس ۲ :‏ ۲۱‏ )‏ او برای مردان به خصوص نمونهٔ خوبی قرار داد .‏ 
 در کتاب مقدّس می‌خوانیم :‏ « سر هر مرد ،‏ مسیح است و سر زن ،‏ مرد و سر مسیح ،‏ خدا .‏ » 
 (‏ ۱قُرِنتیان ۱۱ :‏ ۳‏ )‏ عیسی سر یا سرپرست مرد می‌باشد .‏ 
 پس شوهران باید رفتار و کردار او را سرمشق قرار دهند .‏ 
 عیسی با همسر مجازی خود یعنی شاگردان مسح‌شده‌اش با مهر و محبت رفتار می‌کرد .‏ 
 برای موفقیت و سعادت خانواده شوهران نیز باید با همسر خود چنین رفتاری داشته باشند .‏ 
 برخورد با مشکلات زندگی مشترک 
 ‏ شوهران چگونه باید با همسران خود رفتار کنند ؟‏ 
 در دنیای آشفتهٔ امروز بسیار اهمیت دارد که به خصوص شوهران محبت عیسی و صبر و پای‌بندی او به اصول الٰهی را سرمشق قرار دهند .‏ 
 (‏ ۲تیموتاؤس ۳ :‏ ۱ -‏ ۵‏ )‏ در کتاب مقدّس در این ارتباط آمده است :‏ « ای شوهران ،‏ با فطانت با ایشان [ زنانتان ] زیست کنید .‏ » 
 (‏ ۱پِطْرُس ۳ :‏ ۷‏ )‏ بلی ،‏ شوهران باید مانند عیسی با مسائل و مشکلات زندگی با حکمت و درایت برخورد کنند .‏ 
 عیسی سختی‌ها و مصیبت‌های فراوانی را متحمّل شد .‏ 
 اما آگاه بود که شیطان ،‏ دیوها و دنیای شریر مسئول این مصایبند .‏ 
 (‏ یوحنّا ۱۴ :‏ ۳۰ ؛‏ اَفَسُسیان ۶ :‏ ۱۲‏ )‏ از این رو هنگام رویارویی با سختی‌ها متعجب نمی‌گردید .‏ 
 زنان و شوهران نیز با آگاهی از دلیل مشکلات نباید هنگام برخورد با ‹ زحمات › و ناملایمات متعجب گردند .‏ 
 کتاب مقدّس به ما هشدار می‌دهد که زوج‌های مسیحی باید انتظار سختی و مشکلات را در زندگی داشته باشند .‏ —‏ ۱قُرِنتیان ۷ :‏ ۲۸‏ .‏ 
 ۷ ،‏ ۸ .‏ 
 الف )‏ با درایت با همسران رفتار کردن به چه معناست ؟‏ 
 ب )‏ شوهران چرا باید برای همسر خود حرمت و احترام قائل شوند ؟‏ 
 کلام خدا می‌گوید که شوهران باید با همسر خود با درایت رفتار کنند به مانند این که ‹ ظرفی ضعیف › و ظریف در دست دارند و « ایشان را محترم » دارند .‏ 
 (‏ ۱پِطْرُس ۳ :‏ ۷‏ )‏ در کتاب مقدّس پیش‌گویی شده بود که مردان دنیا بر همسر خود اقتدار خواهند داشت .‏ 
 اما شوهرانی که می‌خواهند رضایت و خوشنودی خدا را کسب کنند باید به همسر خود احترام بگذارند .‏ 
 (‏ پیدایش ۳ :‏ ۱۶ )‏ شوهر باید از همسر خود همچون گوهری با ارزش حفاظت کند و هرگز توانایی‌های جسمی خود را علیه او به کار نگیرد .‏ 
 او باید احساسات همسر خود را در نظر داشته باشد و همیشه احترام و حرمت او را حفظ کند .‏ 
 به گفتهٔ کتاب مقدّس شوهران باید با همسر خود با احترام رفتار کنند ‹ چون با آن‌ها وارث فیض حیات نیز هستند تا دعاهای ایشان بازداشته نشود .‏ › 
 (‏ ۱پِطْرُس ۳ :‏ ۷‏ )‏ شوهران باید بدانند که از نظر یَهُوَه تفاوتی بین یک برادر مسیحی و یک خواهر مسیحی وجود ندارد .‏ 
 زنان نیز همچون مردان از موهبت حیات جاودانی برخوردار می‌گردند .‏ 
 بسیاری از آنان از برکت زندگی ابدی در آسمان برخوردارند ؛‏ در جایی که مرد بودن یا زن بودن معنا ندارد .‏ 
 (‏ غَلاطیان ۳ :‏ ۲۸‏ )‏ مردان باید به یاد داشته باشند وفاداری است که کسی را در نزد خدا عزیز می‌دارد نه مرد بودن ،‏ زن بودن یا بچه بودن .‏ —‏ ۱قُرِنتیان ۴ :‏ ۲‏ .‏ 
 ‏ الف )‏ بر اساس سخنان پِطْرُس ،‏ به چه دلیل شوهران باید به همسر خود احترام بگذارند ؟‏ 
 ب )‏ عیسی چگونه احترامش را به زنان ابراز کرد ؟‏ 
 پِطْرُس رسول می‌گوید شوهران باید به همسر خود احترام بگذارند ‹ تا دعاهای آن‌ها بازداشته نشود .‏ › 
 رفتار ناشایست شوهر نسبت به همسرش می‌تواند باعث شود دعاهای او مورد قبول یَهُوَه واقع نشود .‏ 
 در دوران باستان برخی از خادمین خدا مرتکب چنین خطایی شدند .‏ 
 (‏ مراثی اِرْمیا ۳ :‏ ۴۳ ،‏ ۴۴ )‏ مردان مسیحی چه آن‌هایی که متأهل هستند و چه آن‌هایی که قصد ازدواج دارند باید روی رفتار محترمانهٔ عیسی با زنان تأمّل کنند .‏ 
 او با کمال میل همکاری زنان را در خدمت موعظه پذیرفت و با آن‌ها رفتاری محبت‌آمیز و همراه با احترام داشت .‏ 
 یک بار عیسی به زنان خبر جالب و شادی‌بخشی داد و از آنان خواست که مردان را از آن مطلع سازند .‏ —‏ متّیٰ ۲۸ :‏ ۱ ،‏ ۸ -‏ ۱۰ ؛‏ لوقا ۸ :‏ ۱ -‏ ۳‏ .‏ 
 الگویی برای شوهران 
 ۱۰ ،‏ ۱۱ .‏ 
 الف )‏ شوهران چرا باید الگوی عیسی را مطالعه و بررسی کنند ؟‏ 
 ب )‏ شوهران چگونه باید به همسر خود محبت نشان دهند ؟‏ 
 همان طور که در ابتدای مقاله دیدیم کتاب مقدّس رابطهٔ شوهر و همسرش را با رابطهٔ مسیح و « عروس » او که همان جماعت مسیحیان مسح‌شده است مقایسه می‌کند .‏ 
 به گفتهٔ کتاب مقدّس ‹ شوهر سر زن است چنانکه مسیح نیز سر کلیساست .‏ › 
 (‏ اَفَسُسیان ۵ :‏ ۲۳‏ )‏ این سخنان باید شوهران را بر آن دارد که نحوهٔ سرپرستی عیسی بر شاگردانش و طریقه‌ای را که او آنان را راهنمایی می‌کرد بررسی کنند .‏ 
 شوهران تنها از این راه می‌توانند هماهنگ با الگوی عیسی همسر خود را راهنمایی نمایند و به او محبت و توجه نشان دهند ،‏ همان طور که عیسی با مسیحیان مسح‌شده رفتار کرد .‏ 
 کتاب مقدّس چنین می‌گوید :‏ « ای شوهران زنان خود را محبت نمایید ،‏ چنانکه مسیح هم کلیسا را محبت نمود و خویشتن را برای آن داد .‏ » 
 (‏ اَفَسُسیان ۵ :‏ ۲۵‏ )‏ در باب چهارم اَفَسُسیان جماعت مسیحی به صورت سمبولیک ‹ بدن مسیح › خوانده شده است .‏ 
 این بدن سمبولیک از مردان و زنانی تشکیل شده است که هر کدام نقشی مؤثر ایفا می‌کنند .‏ 
 عیسی « سر » این بدن یعنی « سر » جماعت مسیحی است .‏ —‏ اَفَسُسیان ۴ :‏ ۱۲ ؛‏ کُولُسیان ۱ :‏ ۱۸ ؛‏ ۱قُرِنتیان ۱۲ :‏ ۱۲ ،‏ ۱۳ ،‏ ۲۷‏ .‏ 
 ‏ عیسی چگونه به بدن مجازی خویش محبت نشان می‌داد ؟‏ 
 عیسی به جماعت مسیحی یعنی بدن مجازی خویش محبت می‌ورزید و به نیازهای تک‌تک اعضای آن توجه نشان می‌داد .‏ 
 برای نمونه هنگامی که شاگردانش خسته بودند به آن‌ها گفت :‏ « بیایید که بجای خلوتی برویم تا کمی استراحت کنید .‏ » 
 (‏ مَرقُس ۶ :‏ ۳۱‏ ،‏ انجیل شریف ‏ )‏ یکی از رسولانش در گزارشی ساعات قبل از مرگ عیسی را شرح می‌دهد ،‏ او در مورد عیسی نوشته است :‏ ‹ خاصّان [ یا به مفهوم سمبولیک بدن ] خود را که در این جهان محبت می‌نمود ،‏ تا به آخر محبت نمود .‏ › 
 (‏ یوحنّا ۱۳ :‏ ۱‏ )‏ عیسی نمونهٔ بسیار خوبی برای شوهران بر جای گذاشت ؛‏ نمونه‌ای که آنان را در رفتار با همسر خود یاری می‌کند .‏ 
 ‏ پولُس در خصوص محبت شوهران به همسرشان چه پندی داد ؟‏ 
 پولُس رسول با در نظر داشتن الگوی عیسی به شوهران چنین پند داد :‏ « مردان زنان خویش را مثل بدن خود محبت نمایند زیرا هر که زوجهٔ خود را محبت نماید ،‏ خویشتن را محبت می‌نماید .‏ 
 زیرا هیچ کس هرگز جسم خود را دشمن نداشته است بلکه آن را تربیت و نوازش می‌کند ،‏ چنانکه خداوند نیز کلیسا را .‏ 
 خلاصه هر یکی از شما نیز زن خود را مثل نَفْس خود محبت بنماید .‏ » —‏ اَفَسُسیان ۵ :‏ ۲۸ ،‏ ۲۹ ،‏ ۳۳‏ .‏ 
 ‏ یک مرد عاقل چگونه با بدن خود رفتار می‌کند و این امر چه نکته‌ای را در مورد طرز رفتار شوهران با همسرشان نشان می‌دهد ؟‏ 
 به سخنان پولُس فکر کنید .‏ 
 آیا یک مرد عاقل از روی عمد به بدن خود صدمه می‌زند ؟‏ 
 آیا اگر انگشت پایش به جایی گیرد چون باعث لغزش او شده است بر سر آن می‌کوبد ؟‏ 
 چنین عملی از مردی عاقل بعید به نظر می‌رسد .‏ 
 آیا یک مرد اشتباهاتش را در مقابل دیگران بزرگ جلوه می‌دهد و خود را تحقیر می‌کند ؟‏ 
 خیر !‏ 
 پس چرا باید به خاطر اشتباه همسرش او را سرزنش کند یا حتی به او حمله‌ور شود ؟‏ 
 شوهران نباید تنها به منافع خود فکر کنند بلکه باید به همسران خود هم توجه و علاقه نشان دهند .‏ —‏ ۱قُرِنتیان ۱۰ :‏ ۲۴ ؛‏ ۱۳ :‏ ۵‏ .‏ 
 ‏ الف )‏ عیسی در مقابل ضعف‌های جسمانی شاگردانش چگونه عمل می‌کرد ؟‏ 
 ب )‏ ما چگونه می‌توانیم او را نمونه قرار دهیم ؟‏ 
 در شب قبل از مرگ عیسی ،‏ او به شاگردانش که ضعف‌های جسمانی بر آنان چیره شده بود توجه نشان داد .‏ 
 در باغ جتسیمانی عیسی از آن‌ها خواست که با او دعا کنند .‏ 
 اما آن‌ها سه بار به خواب رفتند .‏ 
 ناگهان سربازان آنان را محاصره کردند .‏ 
 عیسی از سربازان پرسید ؟‏ 
 « ‹ کِه را می‌طلبید ؟‏ › 
 به او جواب دادند :‏ ‹ عیسی ناصری را .‏ › 
 عیسی بدیشان گفت :‏ ‹ من هستم .‏ › 
 » از آنجایی که عیسی می‌دانست زمان مرگش نزدیک است به سربازان گفت :‏ « اگر مرا می‌خواهید ،‏ این‌ها را بگذارید بروند .‏ » 
 عیسی در پی راهی بود که آن‌ها را نجات دهد .‏ 
 او هیچ‌گاه سعادت و رفاه شاگردانش (‏ یعنی بخشی از عروس مجازی‌اش )‏ را از نظر دور نمی‌داشت .‏ 
 شوهران می‌توانند با مطالعه و بررسی رفتار عیسی با شاگردانش اصول بسیاری را در رفتار با همسرانشان دریابند .‏ —‏ یوحنّا ۱۸ :‏ ۱ -‏ ۹ ؛‏ مَرقُس ۱۴ :‏ ۳۴ -‏ ۳۷ ،‏ ۴۱‏ .‏ 
 با محبت ،‏ ولی راسخ 
 ‏ عیسی چه احساسی نسبت به مرتا داشت و چطور او را نصیحت نمود ؟‏ 
 کتاب مقدّس در مورد عیسی می‌گوید که او « مرتا و خواهرش و ایلعازَر را محبت می‌نمود » و اغلب مهمان آن‌ها بود .‏ 
 (‏ یوحنّا ۱۱ :‏ ۵‏ )‏ یک بار که مرتا مشغول تهیهٔ غذا بود و برای گوش کردن به تعالیم روحانی عیسی وقت کافی نداشت عیسی به او چنین گفت :‏ « ای مرتا ،‏ ای مرتا تو در چیزهای بسیار اندیشه و اضطراب داری .‏ 
 لیکن یک چیز لازم است .‏ » 
 (‏ لوقا ۱۰ :‏ ۴۱ ،‏ ۴۲‏ )‏ عیسی گرچه مرتا را دوست داشت اما از دادن تذکر به او کوتاهی نکرد .‏ 
 بی‌شک مرتا نیز چون از محبت عیسی به خودش اطمینان داشت به راحتی پند او را پذیرفت .‏ 
 به همین صورت شوهران باید با همسر خود با مهر و محبت رفتار نمایند و سنجیده سخن گویند .‏ 
 اگر لازم است همسر خود را در مورد موضوعی راهنمایی کنند باید همانند عیسی آن را بیان نمایند .‏ 
 ۱۷ ،‏ ۱۸ .‏ 
 الف )‏ پِطْرُس چرا عیسی را سرزنش کرد و چرا پِطْرُس نیاز به تذکر و اصلاح داشت ؟‏ 
 ب )‏ شوهران چه مسئولیتی دارند ؟‏ 
 روزی عیسی به شاگردانش گفت که باید به اورشلیم برود و در آنجا به دست « مشایخ و رؤسای کَهَنه و کاتبان » آزار و آسیب بسیاری خواهد دید .‏ 
 او به آنان گفت در این سفر کشته خواهد شد و « در روز سوّم » رستاخیز خواهد یافت .‏ 
 سپس پِطْرُس او را به کناری کشید و ملامت‌کنان به او گفت :‏ « حاشا از تو ای خداوند که این بر تو هرگز واقع نخواهد شد .‏ » 
 واضح است که احساسات پِطْرُس دید او را تیره و تار کرده بود .‏ 
 پِطْرُس نیاز به تذکر داشت .‏ 
 به همین دلیل عیسی به او گفت :‏ « دور شو از من ای شیطان زیرا که باعث لغزش من می‌باشی ،‏ زیرا نه امور الٰهی را بلکه امور انسانی را تفکّر می‌کنی .‏ » —‏ متّیٰ ۱۶ :‏ ۲۱ -‏ ۲۳‏ .‏ 
 عیسی از اراده و خواست خدا صحبت می‌کرد و می‌دانست که باید مصیبت‌ها و سختی‌های بسیاری را متحمّل شود و جان خود را در راه نجات انسان‌ها فدا کند .‏ 
 (‏ مزمور ۱۶ :‏ ۱۰ ؛‏ اِشَعْیا ۵۳ :‏ ۱۲ )‏ پس چقدر پِطْرُس در اشتباه بود که عیسی را مورد سرزنش قرار داد .‏ 
 بلی ،‏ طرز فکر او باید اصلاح می‌شد .‏ 
 گاه ما نیز نیاز داریم که طرز فکرمان را اصلاح کنیم .‏ 
 شوهر به عنوان سرپرست خانواده اختیاراتی را داراست و مسئول راهنمایی و اصلاح اعضای خانواده‌اش می‌باشد .‏ 
 از این رو شوهر باید قاطع و راسخ و در عین حال با مهر و محبت عمل کند .‏ 
 همان طور که عیسی پِطْرُس را یاری کرد تا دیدی صحیح پیدا کند شوهران هم باید همسر خود را یاری کنند .‏ 
 برای مثال ،‏ اگر شوهری تشخیص دهد که طرز لباس پوشیدن همسرش ،‏ آرایش و یا استفادهٔ او از زینت‌آلات خارج از الگوی مسیحی است باید به همسر خود تذکر دهد تا در آن تعدیل ایجاد کند .‏ —‏ ۱پِطْرُس ۳ :‏ ۳ -‏ ۵‏ .‏ 
 فواید صبر و بردباری 
 ۱۹ ،‏ ۲۰ .‏ 
 الف )‏ چه مشکلی بین رسولان عیسی به وجود آمد و او چگونه با آن روبرو شد ؟‏ 
 ب )‏ تلاش‌های عیسی به کجا انجامید ؟‏ 
 در صورت بروز اشتباه و خطا ،‏ شوهران نباید انتظار داشته باشند تلاش‌ها و کوشش‌های آن‌ها زود نتیجه دهد .‏ 
 عیسی باید به طور مداوم برای تغییر دادن طرز رفتار شاگردانش تلاش می‌کرد .‏ 
 برای مثال ،‏ در پایان دورهٔ موعظهٔ عیسی میان شاگردانش روحیهٔ رقابت‌طلبی رشد کرده بود و در بارهٔ این که کدام یک از آن‌ها بزرگ‌تر از دیگری است بحث و مشاجره داشتند .‏ 
 (‏ مَرقُس ۹ :‏ ۳۳ -‏ ۳۷ ؛‏ ۱۰ :‏ ۳۵ -‏ ۴۵‏ )‏ عیسی شب قبل از مرگش ترتیب مراسم آخرین فِصَح را داد .‏ 
 در این گردهمایی هیچ یک از آن‌ها حاضر نشد که شست‌وشوی پاهای خاک‌آلود دیگران را بر عهده گیرد .‏ 
 اما عیسی این کار را انجام داد .‏ 
 سپس به آن‌ها گفت :‏ « به شما نمونه‌ای دادم .‏ » —‏ یوحنّا ۱۳ :‏ ۲ -‏ ۱۵‏ .‏ 
 شوهرانی که همچون عیسی روحیه‌ای متواضع دارند احتمالاً از همکاری و همیاری همسرشان برخوردار می‌شوند .‏ 
 البته گاه نیاز به صبر و تحمّل فراوان است .‏ 
 در همان شب فِصَح شاگردان عیسی بار دیگر در مورد این که کدام یک بزرگ‌تر است بحث و گفتگو کردند .‏ 
 (‏ لوقا ۲۲ :‏ ۲۴‏ )‏ تغییر در رفتار معمولاً به زمان نیازمند است و رفته‌رفته به نتیجه می‌رسد .‏ 
 صبر و تحمّل نتایج ارزشمند و مفیدی به همراه می‌آورد .‏ 
 در مورد رسولان عیسی هم چنین شد .‏ 
 ‏ شوهران باید در برخورد با مشکلات زندگی چه چیز را به یاد داشته باشند و چگونه عمل کنند ؟‏ 
 امروزه زندگی زناشویی با مشکلات بسیاری روبروست .‏ 
 بسیاری سوگند ازدواج را جدّی تلقّی نمی‌کنند .‏ 
 با این وجود شوهران به یاد دارند که پیوند ازدواج پیوندی الٰهی است و پایه‌گذار و بانی آن یَهُوَه خداست .‏ 
 او پسرش عیسی را فرستاد تا قربانی شود و راه نجات را برای ما فراهم کند همچنین با این کار الگویی به شوهران بخشید که آن را دنبال کنند .‏ —‏ متّیٰ ۲۰ :‏ ۲۸ ؛‏ یوحنّا ۳ :‏ ۲۹ ؛‏ ۱پِطْرُس ۲ :‏ ۲۱‏ .‏ 
 مرور مقاله 
 ‏ • چرا باید به نقش خدا به عنوان بانی و بنیان‌گذار پیوند ازدواج واقف باشیم ؟‏ 
 ‏ • شوهران از چه راه‌هایی می‌توانند به همسر خود محبت ورزند ؟‏ 
 ‏ • چه نمونه‌هایی از رفتار عیسی با شاگردانش شوهران را یاری می‌کند که نقش خود را به عنوان سرپرست خانواده دنبال کنند ؟‏ 
 ‏ [ تصویر در صفحهٔ ۹ ]‏ 
 چرا لازم است شوهران روی رفتار عیسی با زنان تأمّل کنند ؟‏ 
 ‏ [ تصویر در صفحهٔ ۱۰ ]‏ 
 زمانی که شاگردان عیسی خسته می‌شدند او ملاحظهٔ آنان را می‌نمود 
 ‏ [ تصویر در صفحهٔ ۱۱ ]‏ 
 شوهران باید با سخنان سنجیده و مهر و محبت همسرشان را نصیحت کنند 
 زنان ،‏ به شوهران خود احترام بگذارید 
 ‏ « ای زنان ،‏ شوهران خود را اطاعت کنید .‏ » —‏ اَفَسُسیان ۵ :‏ ۲۲‏ .‏ 
 ‏ چرا گاه برای زنان حفظ احترام شوهرشان کاری سخت است ؟‏ 
 در بسیاری از کشورها هنگام ازدواج سوگندی یاد می‌شود و زنان سوگند یاد می‌کنند که به شوهر خود حرمت و احترام بگذارند .‏ 
 البته گاه رفتار شوهران پای‌بندی همسران را به عهدشان سخت می‌سازد .‏ 
 کتاب مقدّس نشان می‌دهد پیوند ازدواج آغازی زیبا داشته است .‏ 
 چرا که خدا در آن زمان از دندهٔ اوّلین انسان یعنی آدم ،‏ حوّا را آفرید .‏ 
 آدم در مورد حوّا گفت :‏ « همانا این است استخوانی از استخوان‌هایم و گوشتی از گوشتم .‏ » —‏ پیدایش ۲ :‏ ۱۹ -‏ ۲۳ .‏ 
 ‏ در سال‌های اخیر چه تغییراتی در رفتار زنان و دید آنان به ازدواج مشاهده می‌شود ؟‏ 
 با وجود آغاز زیبای پیوند ازدواج ،‏ در ابتدای دههٔ ۱۹۶۰ در ایالات متحدهٔ امریکا زنان با هدف رها شدن از اقتدار مردان جنبشی را آغاز کردند .‏ 
 نتیجهٔ آن چه بود ؟‏ 
 در آن زمان از میان هر ۳۰۰ مرد یک زن خانوادهٔ خود را ترک می‌کرد .‏ 
 اما در مدتی کمتر از ۱۰ سال این رقم به سه زن رسید .‏ 
 امروزه زنان نیز مانند مردان مشروب می‌خورند ،‏ سیگار می‌کشند ،‏ سخنان زشت و رکیک بر زبان می‌آورند و رفتاری غیراخلاقی دارند .‏ 
 آیا این اَعمال کمکی به زندگی خانوادگی آنان کرده است ؟‏ 
 خیر ،‏ در برخی از کشورها نیمی از ازدواج‌ها به طلاق می‌انجامد .‏ 
 پس می‌توان نتیجه گرفت که چنین تلاش‌هایی در راه بهبود پیوند ازدواج با شکست روبرو بوده است .‏ —‏ ۲تیموتاؤس ۳ :‏ ۱ -‏ ۵‏ .‏ 
 ‏ مشکل اصلی‌ای که روی پیوند ازدواج نیز تأثیر گذاشته است چیست ؟‏ 
 مشکل اصلی چیست ؟‏ 
 در واقع مشکل اصلی همان است که در آغاز آفرینش پیش آمد .‏ 
 زمانی که فرشته‌ای سرکش حوّا را فریب داد ؛‏ یعنی همان ‹ مار قدیمی › که ‹ ابلیس یا شیطان › نامیده شده است .‏ 
 (‏ مکاشفه ۱۲ :‏ ۹ ؛‏ ۱تیموتاؤس ۲ :‏ ۱۳ ،‏ ۱۴‏ )‏ شیطان که حاکم این دنیاست مانند گذشته سعی می‌کند با فریفتن انسان‌ها تعالیم خدا را کم اهمیت جلوه دهد .‏ 
 برای مثال ،‏ او کاری می‌کند که مردم پیوند ازدواج را دست و پاگیر و دشوار بدانند .‏ 
 او با استفاده از تبلیغات در رسانه‌های گروهی وانمود می‌کند که قوانین و اصول الٰهی قدیمی و محدودکننده هستند .‏ 
 (‏ ۲قُرِنتیان ۴ :‏ ۳ ،‏ ۴‏ )‏ در این مقاله می‌خواهیم نقطه نظر کلام خدا را در مورد نقش زن در زندگی مشترک و عملی و مفید بودن تعالیم خدا را در این خصوص مورد مطالعه قرار دهیم .‏ 
 دوراندیشی قبل از ازدواج 
 ۴ ،‏ ۵ .‏ 
 الف )‏ چرا زنان باید در مورد ازدواج دوراندیشی داشته باشند ؟‏ 
 ب )‏ زنان قبل از تصمیم به ازدواج باید به چه نکته‌ای توجه کنند ؟‏ 
 کتاب مقدّس می‌گوید در دنیای شیطان حتی زوج‌هایی که زندگی مشترک موفقی دارند سختی‌ها و مشکلات خواهند داشت .‏ 
 پیوند ازدواج پیوندی الٰهی است اما کتاب مقدّس نمی‌گوید که باید حتماً ازدواج کنیم بلکه ما را به دوراندیشی و احتیاط دعوت می‌کند .‏ 
 به عنوان مثال ،‏ یکی از نویسندگان کتاب مقدّس در بارهٔ زنان بیوه که می‌توانند دوباره ازدواج کنند چنین می‌گوید :‏ ‹ خوشحال‌ترند ،‏ اگر مجرّد بماند .‏ › 
 عیسی هم تجرد را به آنانی که می‌توانند از ازدواج صرف‌نظر کنند توصیه کرد .‏ 
 یک مسیحی باید در « خداوند » یعنی با هم‌ایمانش ازدواج کند ؛‏ با شخصی که خود را به یَهُوَه خدا وقف کرده و تعمید گرفته است .‏ —‏ ۱قُرِنتیان ۷ :‏ ۲۸ ،‏ ۳۶ -‏ ۴۰ ؛‏ متّیٰ ۱۹ :‏ ۱۰ -‏ ۱۲‏ .‏ 
 دلیل این که به خصوص زنان باید در مورد ازدواج دقت و احتیاط به خرج دهند این تذکر کتاب مقدّس است که می‌گوید :‏ ‹ زن منکوحه برحسب شریعت به شوهرش وابسته است .‏ › 
 تنها در صورتی که شوهر زنا کند و از یکدیگر طلاق گیرند و یا شوهر فوت کند زن « آزاد » می‌شود .‏ 
 به این معنی که دیگر تحت قانونی که او را به شوهرش وابسته می‌سازد نیست .‏ 
 (‏ رومیان ۷ :‏ ۲ ،‏ ۳‏ )‏ شاید عشق در نگاه اوّل برای رابطه‌ای عاشقانه کافی باشد اما مبنایی درست برای یک پیوند سعادتمند و موفق نیست .‏ 
 زنان مجرّد باید قبل از تصمیم به ازدواج از خود بپرسند :‏ ‹ آیا حاضرم خود را تحت قانونی قرار دهم که مرا کاملاً به مردی وابسته می‌سازد ؟‏ ›‏ 
 ‏ بسیاری از زنان آزادی تصمیم‌گیری در چه موردی را دارند و چرا این تصمیم از اهمیت فوق‌العاده‌ای برخوردار است ؟‏ 
 در بسیاری از نقاط جهان زنان آزادند که پیشنهاد ازدواج را قبول یا رد نمایند .‏ 
 ازدواج سخت‌ترین تصمیمی است که یک زن در زندگی با آن روبرو است .‏ 
 زیرا گاه اشتیاق برای داشتن رابطه‌ای نزدیک و عشق می‌تواند چنان قوی باشد که مانع شود جوانب دیگر را در نظر گیرد .‏ 
 نویسنده‌ای این اشتیاق را به مانند شوقِ کوهنوردی می‌داند که فکر صعود به قلّه‌ای را در سر می‌پروراند .‏ 
 او توضیح می‌دهد :‏ « هر چه اشتیاق به انجام کاری در ما بیشتر باشد ،‏ بیشتر احتمال دارد که بر اساس فرضیات تصمیم بگیریم و تنها به اطلاعاتی که دوست داریم بشنویم توجه کنیم .‏ » 
 همان طور که تصمیم نادرست کوه‌نورد می‌تواند به مرگ او منجر شود ،‏ انتخابی نادرست در ازدواج نیز می‌تواند به شکست بینجامد .‏ 
 ‏ برای انتخاب همسر چه توصیهٔ عملی‌ای شده است ؟‏ 
 هنگامی که به زنی پیشنهاد ازدواج می‌شود او باید تمام جوانب وابستگی به همسر آینده‌اش را بررسی کند .‏ 
 چند سال قبل دختر هندی جوانی چنین اذعان کرد :‏ « مادر و پدرانمان از ما پرتجربه‌ترند و مثل ما به آسانی گمراه نمی‌شوند .‏ .‏ .‏ .‏ 
 من خیلی آسان می‌توانم تصمیمی اشتباه بگیرم .‏ » 
 راهنمایی والدین و دیگران از اهمیت بسزایی برخوردار است .‏ 
 برادر باتجربه‌ای همواره جوانان را تشویق می‌کرد که با والدین همسر آیندهٔ خود آشنا شوند و به دقت به رفتار و روابط او با آن‌ها و دیگر اعضای خانواده توجه کنند .‏ 
 عیسی چگونه مطیع خدا بود ؟‏ 
 ۸ ،‏ ۹ .‏ 
 الف )‏ عیسی چه دیدی نسبت به اطاعت از خدا داشت ؟‏ 
 ب )‏ اطاعت کردن چه نتیجه‌ای دارد ؟‏ 
 اطاعت کردن همواره آسان نیست اما اگر زنان دیدی همانند عیسی به آن پیدا کنند نقش خود را کوچک نمی‌شمارند و با میل و رغبت به آن عمل می‌کنند .‏ 
 عیسی همواره از خدا اطاعت می‌کرد و به این سبب درد و رنج فراوان کشید و حتی بر چوبهٔ دار کشته شد .‏ 
 با وجود تمام این سختی‌ها اطاعت از خدا برایش شادی به همراه داشت .‏ 
 (‏ لوقا ۲۲ :‏ ۴۱ -‏ ۴۴ ؛‏ عبرانیان ۵ :‏ ۷ ،‏ ۸ ؛‏ ۱۲ :‏ ۳‏ )‏ در کتاب مقدّس آمده است :‏ ‹ سر زن ،‏ مرد و سر مسیح ،‏ خداست .‏ › 
 (‏ ۱قُرِنتیان ۱۱ :‏ ۳‏ )‏ از این رو عیسی سرمشق اطاعت برای زنان است .‏ 
 زنان حتی پیش از ازدواجشان نیز تابع مردان مسئول در جماعت هستند .‏ 
 کتاب مقدّس در این ارتباط می‌گوید زنان چه متأهل چه مجرّد ،‏ باید تابع سرپرستان روحانی که در جماعت مسیحی تعیین شده‌اند باشند .‏ 
 (‏ ۱تیموتاؤس ۲ :‏ ۱۲ ،‏ ۱۳ ؛‏ عبرانیان ۱۳ :‏ ۱۷‏ )‏ وقتی زنان قانون خدا را در این مورد دنبال می‌کنند نمونه‌ای خوب برای فرشتگان در سازمان آسمانی خدا به جا می‌گذارند .‏ 
 (‏ ۱قُرِنتیان ۱۱ :‏ ۸ -‏ ۱۰‏ )‏ به علاوه زنان سالمند با رفتار و پند و اندرزهای خود می‌توانند زنان جوان را یاری کنند تا « مطیع شوهرانِ خود » باشند .‏ —‏ تیطُس ۲ :‏ ۳ -‏ ۵‏ .‏ 
 ‏ عیسی چه نمونه‌ای از اطاعت بر جا گذاشت ؟‏ 
 عیسی به قدر و ارزش اطاعتِ بجا واقف بود .‏ 
 یک بار از پِطْرُس خواست که مالیاتشان را به دولت پرداخت کند و حتی مبلغ آن را هم در اختیار او گذاشت .‏ 
 بعدها پولُس نوشت :‏ « هر منصب بشری را به خاطر خداوند اطاعت کنید .‏ » 
 (‏ ۱پِطْرُس ۲ :‏ ۱۳ ؛‏ متّیٰ ۱۷ :‏ ۲۴ -‏ ۲۷‏ )‏ در این ارتباط عیسی نمونه‌ای برجسته بر جا گذاشت .‏ 
 در کتاب مقدّس می‌خوانیم :‏ « خود را خالی کرده ،‏ صورت غلام را پذیرفت و در شباهت مردمان شد ؛‏ و چون در شکل انسان یافت شد ،‏ خویشتن را فروتن ساخت و تا به موت .‏ .‏ .‏ 
 مطیع گردید .‏ » —‏ فیلِپّیان ۲ :‏ ۵ -‏ ۸‏ .‏ 
 ‏ چرا پِطْرُس زنان را تشویق نمود که مطیع شوهران خود حتی آنانی که ایمان نیاورده‌اند باشند ؟‏ 
 هنگامی که پِطْرُس مسیحیان را ترغیب نمود که مطیع دولت‌های حاکم حتی آنانی که بی‌رحم و ظالمند باشند اضافه نمود :‏ « زیرا که برای همین خوانده شده‌اید ،‏ مسیح نیز برای ما عذاب کشید و شما را نمونه‌ای گذاشت » تا روی جای پای او قدم بگذارید .‏ 
 (‏ ۱پِطْرُس ۲ :‏ ۲۱‏ )‏ بعد از این که پِطْرُس به رنج و مصیبت‌های عیسی که مطیعانه متحمّل آن شد اشاره نمود زنان را تشویق کرد که تابع شوهران خود باشند حتی شوهرانی که هنوز ایمان نیاورده‌اند .‏ 
 او گفت :‏ « شوهران خود را اطاعت نمایید تا اگر بعضی نیز مطیع کلام نشوند ،‏ سیرتِ زنان ،‏ ایشان را بدون کلام دریابد ،‏ چونکه سیرتِ طاهر و خداترس شما را بینند .‏ » —‏ ۱پِطْرُس ۳ :‏ ۱ ،‏ ۲‏ .‏ 
 ‏ اطاعت عیسی چه فوایدی در بر داشت ؟‏ 
 اطاعت کردن هنگامی که کسی مورد بدرفتاری و تمسخر قرار می‌گیرد ممکن است ضعف محسوب گردد .‏ 
 اما عیسی دیدی دیگر داشت .‏ 
 پِطْرُس در بارهٔ او نوشت :‏ « چون او را دشنام می‌دادند ،‏ دشنام پس نمی‌داد و چون عذاب می‌کشید تهدید نمی‌نمود .‏ » 
 (‏ ۱پِطْرُس ۲ :‏ ۲۳‏ )‏ برخی با مشاهدهٔ رنج و عذابی که عیسی متحمّل شد به او ایمان آوردند و یا حداقل جلب او شدند .‏ 
 دزدی که در کنار او بر چوبهٔ دار کشته شد و همین طور افسری که شاهد مرگ او بود دو نمونه از این مواردند .‏ 
 (‏ متّیٰ ۲۷ :‏ ۳۸ -‏ ۴۴ ،‏ ۵۴ ؛‏ مَرقُس ۱۵ :‏ ۳۹ ؛‏ لوقا ۲۳ :‏ ۳۹ -‏ ۴۳‏ )‏ به همین ترتیب پِطْرُس نشان می‌دهد بعضی از شوهرانی که به یَهُوَه ایمان ندارند حتی آنانی که با همسر خود بدرفتاری می‌کنند ممکن است به دلیل رفتار مطیعانهٔ همسرشان ایمان آورند .‏ 
 امروزه ما می‌توانیم نمونه‌های آن را مشاهده کنیم .‏ 
 زنان ،‏ رضایت شوهر خود را جلب کنید 
 ۱۳ ،‏ ۱۴ .‏ 
 اطاعت از شوهرانی که به کلام خدا ایمان نداشتند چه فوایدی در بر داشت ؟‏ 
 در روزگار ما ،‏ زنانی بوده‌اند که وقتی با کلام خدا آشنا شدند با سرمشق قرار دادن عیسی نظر مساعد شوهر خود را جلب کرده‌اند .‏ 
 در یکی از کنگره‌های ناحیه‌ای شاهدان یَهُوَه ،‏ مردی در بارهٔ همسر خود چنین گفت :‏ « فکر می‌کنم که نسبت به همسر خود سنگدل و بی‌رحم بودم .‏ 
 اما او به من احترام می‌گذاشت .‏ 
 هیچ گاه مرا خُرد نکرد .‏ 
 سعی ننمود که ایمان و عقیدهٔ خود را به من تحمیل نماید .‏ 
 به خواسته‌های من توجه داشت .‏ 
 وقتی که می‌خواست به مجمعی برود از قبل غذای مرا آماده می‌کرد و تمام کار خانه را انجام می‌داد .‏ 
 به دلیل رفتارش بود که من شروع به مطالعهٔ کتاب مقدّس کردم و امروز در اینجا هستم .‏ » 
 به راستی که این مرد « بدون کلام » و از طریق رفتار همسرش به کلام خدا علاقه‌مند گردید .‏ 
 پِطْرُس بر این امر تأکید نمود که نه کلام بلکه عمل است که نتایج خوب به بار می‌آورد .‏ 
 به طور مثال ،‏ زنی کتاب مقدّس را مطالعه می‌کرد و مصمم بود که در جلسات مسیحی شرکت کند .‏ 
 روزی شوهرش بر سر او فریاد کشید و گفت :‏ « اَگنس ،‏ اگر از این در بیرون روی ،‏ دیگر جای تو در این خانه نیست .‏ » 
 او از همان در خارج نشد اما از دری دیگر به جماعت رفت .‏ 
 مرتبه بعد وقتی او می‌خواست به جلسه برود همسرش به او چنین هشدار داد :‏ « وقتی به خانه برگردی من را نخواهی دید .‏ » 
 وقتی او به خانه برگشت همسرش رفته بود .‏ 
 بعد از سه روز شوهرش به خانه برگشت و اَگنس از او پرسید :‏ « آیا غذا میل داری ؟‏ » 
 اَگنس همواره در وقفش به یَهُوَه پایدار ماند .‏ 
 سرانجام شوهرش مطالعهٔ کتاب مقدّس را شروع کرد و خود را به خدا وقف نمود .‏ 
 بعدها به عنوان سرپرست مسئولیت‌های گوناگونی را پذیرفت .‏ 
 ‏ چه ‹ آرایشی › به زنان مسیحی توصیه شده است ؟‏ 
 نمونه‌هایی که ذکر شد زنانی بودند که توصیهٔ پِطْرُس رسول را بکار بستند .‏ 
 آنان به آرایش باطنی خود توجه کردند نه « آرایش ظاهری .‏ » 
 زیبایی باطنی وابسته به « آرایش مو » و ‹ لباس‌های زیبا › نیست .‏ 
 پِطْرُس رسول خطاب به زنان گفت :‏ « زیبایی شما باید از باطن باشد .‏ 
 درون خود را با گوهر فناناپذیر یک روح آرام و ملایم بیارایید ،‏ زیرا این نوع زیبایی در نظر خدا ارزش بسیار دارد .‏ » 
 زیبایی زن مسیحی در نحوهٔ صحبت کردن و رفتار او مشخص می‌گردد .‏ 
 او توقع زیاد ندارد و با گفتار و رفتار خود خشم و عصبانیت همسرش را برنمی‌انگیزد .‏ 
 چنین زنی برای شوهر خود احترامی عمیق قائل است .‏ —‏ ۱پِطْرُس ۳ :‏ ۳ ،‏ ۴‏ ،‏ انجیل شریف .‏ 
 نمونه‌هایی برای زنان مسیحی 
 ‏ سارا چه سرمشق خوبی برای زنان مسیحی بر جا گذاشت ؟‏ 
 پِطْرُس می‌نویسد :‏ « بدین گونه زنانِ مقدّسه در سابق نیز که متوکّل به خدا بودند ،‏ خویشتن را زینت می‌نمودند و شوهران خود را اطاعت می‌کردند .‏ » 
 (‏ ۱پِطْرُس ۳ :‏ ۵‏ )‏ چنین زنانی پی بردند که توجه به توصیه‌های خدا او را خوشنود می‌سازد و در نهایت شادی و خوشی خانواده را در بر دارد و به موهبت زندگی ابدی می‌انجامد .‏ 
 پِطْرُس ،‏ سارا همسر زیبای ابراهیم را نمونه آورد و گفت :‏ « ابراهیم را مطیع می‌بود و او را آقا می‌خواند .‏ » 
 سارا همیار و همکار شوهر خداترس خود بود .‏ 
 او خانه و زندگی راحتش را ترک نمود تا بتواند ابراهیم را در انجام وظیفه‌اش یاری کند .‏ 
 حتی یک بار زندگی خود را به خطر انداخت .‏ 
 (‏ پیدایش ۱۲ :‏ ۱ ،‏ ۱۰ -‏ ۱۳ )‏ پِطْرُس سارا را به دلیل شجاعتش نمونه قرار داد و گفت :‏ « شما دختران او شده‌اید ،‏ اگر نیکویی کنید و از هیچ خوف ترسان نشوید .‏ » —‏ ۱پِطْرُس ۳ :‏ ۶‏ .‏ 
 ‏ چرا احتمالاً پِطْرُس زمانی که به نمونه‌هایی برای زنان مسیحی اشاره می‌نمود اَبِیجایَل را در نظر داشت ؟‏ 
 اَبِیجایَل یکی دیگر از زنان خداترس است که به خدا توکّل داشت .‏ 
 احتمالاً زمانی که پِطْرُس به نمونه‌هایی برای زنان مسیحی اشاره می‌نمود او را در نظر داشته است .‏ 
 او زنی فهیم و با تدبیر بود اما نابال ،‏ شوهرش مردی « سخت‌دل و بدرفتار .‏ » 
 هنگامی که نابال از کمک به داود و مردانش سر باز زد آن‌ها تصمیم گرفتند که او و تمامی خانواده‌اش را نابود سازند .‏ 
 اما اَبِیجایَل سعی کرد که خانوادهٔ خود را نجات دهد .‏ 
 او آذوقه بار الاغان کرد و به سوی داود و مردان او شتافت .‏ 
 هنگامی که داود را دید فوراً به پاهای او افتاد و از او خواهش کرد که دست به چنین کاری نزند .‏ 
 داود شدیداً تحت‌تأثیر این عمل او قرار گرفت و گفت :‏ « یَهُوَه ،‏ خدای اسرائیل ،‏ متبارک باد که تو را امروز به استقبال من فرستاد .‏ 
 و حکمت تو مبارک .‏ » —‏ ۱سموئیل ۲۵ :‏ ۲ -‏ ۳۳ .‏ 
 ‏ اگر زنی با نگاه‌های عاشقانهٔ مرد دیگری روبرو شود باید چه نمونه‌ای را در نظر بگیرد و چرا ؟‏ 
 نمونهٔ خوب دیگر برای زنان مسیحی ،‏ دختر جوان شولمّیتی است که نامزد چوپانی ساده بود و قصد ازدواج با او را داشت .‏ 
 علی‌رغم نگاه‌های عاشقانهٔ مردی ثروتمند ،‏ دختر شولمّیتی همواره به چوپان وفادار ماند و عشق‌اش را به او فراموش نکرد .‏ 
 او احساساتش را چنین بیان کرد :‏ « مرا مثل خاتم بر دلت و مثل نگین بر بازویت بگذار ،‏ زیرا که محبت مثل موت زورآور است .‏ .‏ .‏ .‏ 
 آب‌های بسیار محبت را خاموش نتواند کرد و سیل‌ها آن را نتواند فرو نشانید .‏ » 
 (‏ غزل غزل‌های سلیمان ۸ :‏ ۶ ،‏ ۷ )‏ باشد که تمامی زنانی که پیشنهاد ازدواجی را قبول می‌کنند به همسرشان وفادار باقی بمانند و برای او احترام قائل باشند .‏ 
 پندی دیگر از کلام خدا 
 ۱۹ ،‏ ۲۰ .‏ 
 الف )‏ به چه دلیل زنان باید تابع شوهر خود باشند ؟‏ 
 ب )‏ زنان چه سرمشق خوبی را می‌توانند دنبال کنند ؟‏ 
 در انتها می‌خواهیم مضمون آیهٔ مقاله را بررسی کنیم که می‌گوید :‏ « زنان ،‏ شوهران خود را اطاعت کنید چنانکه خداوند را .‏ » 
 (‏ اَفَسُسیان ۵ :‏ ۲۲‏ )‏ چرا چنین اطاعتی ضروری است ؟‏ 
 در ادامهٔ این آیه آمده است :‏ « شوهر سر زن است چنانکه مسیح نیز سر کلیسا .‏ » 
 بنابراین به زنان توصیه می‌شود :‏ « همچنان که کلیسا مطیع مسیح است ،‏ همچنین زنان نیز شوهران خود را در هر امری باشند .‏ » —‏ اَفَسُسیان ۵ :‏ ۲۳ ،‏ ۲۴ ،‏ ۳۳‏ .‏ 
 زنان برای اجرای این فرمان باید کلام خدا را مطالعه کنند و جماعت پیروان مسح‌شدهٔ عیسی را نمونهٔ خود قرار دهند .‏ 
 پولُس رسول یکی از اعضای این جماعت در دوّم قُرِنتیان ۱۱ :‏ ۲۳ -‏ ۲۸ می‌گوید که چه مصیبت‌ها و سختی‌هایی را متحمّل شد اما به سَروَر خود عیسی مسیح وفادار باقی ماند .‏ 
 همانند پولُس زنان و سایر اعضای جماعت مسیحی باید به عیسی به عنوان سَروَر وفادار باشند .‏ 
 زنان با اطاعت خود از شوهرانشان وفاداری‌شان را به عیسی نشان می‌دهند .‏ 
 ‏ چه امر تشویق‌کننده‌ای می‌تواند به یک زن کمک نماید تا تابع شوهرش باشد ؟‏ 
 شاید امروزه بسیاری از زنان نمی‌خواهند تابع شوهر خود باشند .‏ 
 اما زن فهیم و باتدبیر فواید آن را در نظر دارد .‏ 
 برای مثال ،‏ زنی که شوهر بی‌ایمانش را « در هر امری » اطاعت می‌کند حتی ممکن است باعث « نجات » همسرش شود .‏ 
 البته اطاعت « در هر امری » به معنی زیر پا گذاشتن اصول الٰهی نیست .‏ 
 (‏ ۱قُرِنتیان ۷ :‏ ۱۳ ،‏ ۱۶‏ )‏ چنین زنی می‌تواند مطمئن باشد راهی که در آن گام بر می‌دارد مورد قبول یَهُوَه است .‏ 
 همچنین برکات فراوانی را نصیب خود می‌سازد چرا که الگوی عیسی مسیح را دنبال کرده است .‏ 
 مرور مقاله 
 ‏ • چرا ممکن است تبعیت از شوهر برای یک زن مشکل باشد ؟‏ 
 ‏ • چرا پذیرفتن پیشنهاد ازدواج تصمیمی جدّی است ؟‏ 
 ‏ • الگوی عیسی چگونه می‌تواند به زنان کمک نماید و چه فوایدی را در بر دارد ؟‏ 
 ‏ [ تصویر در صفحهٔ ۱۴ ]‏ 
 چرا پذیرفتن پیشنهاد ازدواج تصمیمی جدّی است ؟‏ 
 ‏ [ تصویر در صفحهٔ ۱۶ ]‏ 
 زنان از نمونهٔ اَبِیجایَل و سایر شخصیت‌های کتاب مقدّس چه می‌توانند بیاموزند ؟‏ 
 فرزندان ،‏ مطیع والدینتان باشید 
 ‏ « ای فرزندان ،‏ از والدین خود در خداوند اطاعت کنید ،‏ زیرا کار درست این است .‏ » —‏ اَفَسُسیان ۶ :‏ ۱‏ ،‏ ترجمهٔ هزارهٔ نو .‏ 
 ‏ اطاعت چگونه می‌تواند از ما محافظت کند ؟‏ 
 شاید ما زندگی امروزمان را مدیون اطاعتمان در گذشته هستیم ،‏ در حالی که برخی چون اطاعت نکرده‌اند زندگی‌شان را از دست داده‌اند .‏ 
 اطاعت از قوانین و به گوش گرفتن هشدارها و اخطارها می‌تواند ما را از بسیاری خطرات حفظ کند .‏ 
 برای مثال ،‏ اگر به هشدارهایی که بدن « عجیب » و شگفت‌انگیزمان به ما می‌دهد توجه کنیم ،‏ از بسیاری خطرات در امان خواهیم بود .‏ 
 (‏ مزمور ۱۳۹ :‏ ۱۴ )‏ مثلاً ،‏ وقتی چشمانمان ابرهای تیره را در آسمان می‌بیند ،‏ گوش‌های‌مان صدای ناگهانی رعد را می‌شنود و شدّت گرفتن وزش باد را حس می‌کنیم .‏ 
 در واقع بدنمان به ما هشدار می‌دهد .‏ 
 شاید بپرسید چه هشداری ؟‏ 
 کسانی که از نشانه‌ها و خطر طوفان آگاهی دارند می‌دانند این هشدارها نشانهٔ آمدن طوفان است .‏ 
 آنان به جایی امن می‌گریزند و خود را از صاعقه و تگرگ که ممکن است زندگی‌شان را به خطر اندازد حفظ می‌کنند .‏ 
 ‏ چرا فرزندان نیاز به تذکر دارند ،‏ و چرا آنان باید از پدر و مادرشان اطاعت کنند ؟‏ 
 شما نوجوانان و جوانان در مورد خطراتی که ممکن است رخ دهد ناآگاهید و نیاز به تذکر و آگاهی دارید .‏ 
 والدینتان این وظیفه را به عهده دارند .‏ 
 شاید چنین تذکراتی را از کودکی خود به خاطر آورید :‏ « به اجاق دست نزن ،‏ داغه .‏ » 
 « دریاچه عمیق و خطرناکه ،‏ به آن نزدیک نشو .‏ » 
 « قبل از این که از خیابان رد بشی هر دو طرف را نگاه کن .‏ » 
 متأسفانه بسیاری از بچه‌ها به چنین هشدارهایی گوش نکردند و به خود آسیب رساندند یا حتی جان خود را از دست دادند .‏ 
 گوش کردن به حرف پدر و مادر نه فقط عاقلانه بلکه درست و شایسته است .‏ 
 (‏ امثال ۸ :‏ ۳۳ )‏ کتاب مقدّس می‌گوید اطاعت از والدین در نظر عیسی مسیح نیز پسندیده است .‏ 
 در واقع این فرمان خداست که شما فرزندان از پدر و مادرتان اطاعت کنید .‏ —‏ کُولُسیان ۳ :‏ ۲۰ ؛‏ ۱قُرِنتیان ۸ :‏ ۶‏ .‏ 
 پاداش جاودانی اطاعت 
 ‏ خدا قول چه زندگی‌ای را به ما داده است ،‏ و فرزندان چگونه می‌توانند چنین زندگی‌ای داشته باشند ؟‏ 
 اطاعت از پدر و مادر نه تنها اکنون شما را از خطرات زندگی حفظ می‌کند بلکه این امکان را فراهم می‌سازد که زندگی « آینده » را که « حیات جاودانی » است به دست آورید .‏ 
 (‏ ۱تیموتاؤس ۴ :‏ ۸ ؛‏ ۶ :‏ ۱۹‏ )‏ برای بسیاری از ما « حیات جاودانی » به معنی زندگی ابدی روی زمین در دنیای جدید خدا خواهد بود .‏ 
 خدا خود گفته است کسانی که همیشه به او وفادار باشند و از دستوراتش اطاعت کنند زندگی جاودان خواهند داشت .‏ 
 یکی از مهم‌ترین دستورات او احترام گذاشتن به « پدر و مادر » است .‏ 
 خدا قول می‌دهد که اگر چنین کنی « تو را عافیت باشد و عمر دراز بر زمین » خواهی داشت .‏ 
 یعنی اگر از پدر و مادر خود اطاعت کنی زندگی‌ای شاد و آینده‌ای مطمئن خواهی داشت .‏ 
 حتی ممکن است برای همیشه در بهشت روی زمین زندگی کنی .‏ —‏ اَفَسُسیان ۶ :‏ ۲ ،‏ ۳‏ .‏ 
 ‏ فرزندان چگونه می‌توانند به خدا احترام بگذارند و چه فایده‌ای از این کار خواهند برد ؟‏ 
 خدا دستور داده است که از پدر و مادر خود اطاعت کن .‏ 
 پس اگر به پدر و مادرت احترام بگذاری و از آنان اطاعت کنی در واقع از خدا اطاعت کرده‌ای و به او احترام گذاشته‌ای .‏ 
 کتاب مقدّس می‌گوید :‏ « من یَهُوَه خدای تو هستم و تو را تعلیم می‌دهم تا سود ببری .‏ » 
 (‏ اِشَعْیا ۴۸ :‏ ۱۷ ؛‏ ۱یوحنّا ۵ :‏ ۳‏ )‏ پس تو از اطاعت کردن از پدر و مادرت سود و فایده خواهی برد .‏ 
 اما چه فایده‌ای ؟‏ 
 اطاعت تو از پدر و مادرت آنان را خوشحال می‌کند و قطعاً آنان خوشنودی و رضایت خود را از راه‌هایی نشان می‌دهند که تو را شاد خواهد کرد .‏ 
 (‏ امثال ۲۳ :‏ ۲۲ -‏ ۲۵ )‏ اما مهم‌تر از همه ،‏ یَهُوَه ،‏ پدر آسمانی‌ات از اطاعت تو خوشحال خواهد شد و تو را پاداشی فوق‌العاده خواهد داد .‏ 
 عیسی گفت :‏ « من همیشه کارهای پسندیدهٔ او را به جا می‌آورم .‏ » 
 پس ببینیم یَهُوَه چگونه عیسی را که همواره مطیع او بود برکت داده و حفظ کرده است ؟‏ —‏ یوحنّا ۸ :‏ ۲۹‏ .‏ 
 عیسی پسری پرکار و کوشا 
 ‏ چه دلایلی وجود دارد که نشان می‌دهد عیسی در خانه پسری پرکار بود ؟‏ 
 عیسی پسر اوّل مادرش مریم بود .‏ 
 شغل یوسف ،‏ پدرخواندهٔ او نجّاری بود .‏ 
 حتماً عیسی نجّاری را از یوسف یاد گرفت چون عیسی هم همین شغل را پیشه کرد .‏ 
 (‏ متّیٰ ۱۳ :‏ ۵۵ ؛‏ مَرقُس ۶ :‏ ۳ ؛‏ لوقا ۱ :‏ ۲۶ -‏ ۳۱‏ )‏ فکر می‌کنی عیسی نجّار خوبی بود ؟‏ 
 قبل از این که مادر عیسی به شکلی معجزه‌آسا او را باردار شود ،‏ عیسی در آسمان زندگی می‌کرد .‏ 
 او که در آسمان مظهر حکمت و دانایی بود می‌گوید :‏ ‹ نزد خدا معمار بودم و هر روز با خدا شادی می‌نمودم .‏ › 
 عیسی خیلی خوب کار می‌کرد و خدا از او راضی بود .‏ 
 فکر می‌کنی وقتی او پسر بچه‌ای روی زمین بود چطور کار می‌کرد ؟‏ 
 آیا سعی می‌کرد که نجّاری خوب و ماهر شود ؟‏ —‏ امثال ۸ :‏ ۳۰ ؛‏ کُولُسیان ۱ :‏ ۱۵ ،‏ ۱۶‏ .‏ 
 ‏ الف )‏ از کجا می‌دانیم زمانی که عیسی پسر بچه‌ای بود در خانه کار می‌کرد ؟‏ 
 ب )‏ فرزندان چگونه می‌توانند عیسی را سرمشق خود قرار دهند ؟‏ 
 کتاب مقدّس می‌گوید زمان‌های قدیم نیز بچه‌ها با هم بازی می‌کردند .‏ 
 حتماً عیسی هم وقتی بچه بود گاهی بازی می‌کرد .‏ 
 (‏ زَکَرِیّا ۸ :‏ ۵ ؛‏ متّیٰ ۱۱ :‏ ۱۶ ،‏ ۱۷‏ )‏ خانوادهٔ عیسی خانواده‌ای بزرگ و فقیر بود .‏ 
 مطمئناً عیسی پسر بزرگ این خانواده به غیر از این که نجّاری را از پدرش یاد می‌گرفت باید در طی روز کارهای دیگری هم انجام می‌داد .‏ 
 بعدها کار عیسی صحبت با مردم در مورد خدا بود .‏ 
 او این کار را با جدّیت انجام می‌داد طوری که راحتی و آسایش خود را در نظر نمی‌گرفت .‏ 
 (‏ لوقا ۹ :‏ ۵۸ ؛‏ یوحنّا ۵ :‏ ۱۷‏ )‏ آیا متوجه شدی که از چه جهاتی می‌توانی عیسی را سرمشق خود قرار دهی ؟‏ 
 آیا پدر یا مادرت از تو می‌خواهند که اتاقت را تمیز کنی یا کارهای دیگری در خانه انجام دهی ؟‏ 
 آیا پدر و مادرت تو را تعلیم می‌دهند که خدا را عبادت کنی ؛‏ یعنی در جلسات جماعت شرکت کنی و در مورد ایمانت با دیگران صحبت کنی ؟‏ 
 فکر می‌کنی اگر از عیسی در جوانی‌اش چنین چیزهایی خواسته می‌شد او چه می‌کرد ؟‏ 
 دانش‌آموز و معلّم کوشای کتاب مقدّس 
 ‏ الف )‏ عیسی احتمالاً به همراه چه کسانی برای فِصَح مسافرت می‌کرد ؟‏ 
 ب )‏ زمانی که خانوادهٔ عیسی به خانه برمی‌گشتند چرا عیسی به همراه آن‌ها نبود ؟‏ 
 یَهُوَه فرمان داده بود که در سه عید یهودی تمامی مردان و پسران خانواده‌های اسرائیلی برای پرستش یَهُوَه به معبد بروند .‏ 
 (‏ تثنیه ۱۶ :‏ ۱۶ )‏ در یکی از این سفرها زمانی که عیسی ۱۲ ساله بود و برای فِصَح به اورشلیم سفر می‌کرد اتفاقی افتاد .‏ 
 احتمالاً عیسی و خانواده‌اش که برادران و خواهران ناتنی او را نیز شامل می‌شد به همراه خویشاوندانشان سفر می‌کردند ؛‏ یعنی یعقوب و یوحنّا که احتمالاً پسرخاله‌های او بودند به همراه مادر و پدرشان ،‏ سالومه و زِبِدی نیز همسفر آنان بودند .‏ 
 یعقوب و یوحنّا بعدها رسولان عیسی شدند .‏ 
 * (‏ متّیٰ ۴ :‏ ۲۰ ،‏ ۲۱ ؛‏ ۱۳ :‏ ۵۴ -‏ ۵۶ ؛‏ ۲۷ :‏ ۵۶ ؛‏ مَرقُس ۱۵ :‏ ۴۰ ؛‏ یوحنّا ۱۹ :‏ ۲۵‏ )‏ یوسف و مریم در ابتدای راه برگشت متوجه غیبت عیسی نشدند .‏ 
 احتمالاً آنان تصوّر می‌کردند که عیسی با دیگر خویشاوندانشان است .‏ 
 سه روز بعد بالاخره مریم و یوسف عیسی را پیدا کردند .‏ 
 او در معبد ‹ در میان معلّمان نشسته بود سخنان آن‌ها را می‌شنید و از آن‌ها سؤال می‌کرد .‏ › —‏ لوقا ۲ :‏ ۴۴ -‏ ۴۶‏ .‏ 
 ‏ عیسی در معبد چه می‌کرد و چه موضوعی باعث تعجب شده بود ؟‏ 
 سؤالات عیسی از معلّمان در چه سطحی بود ؟‏ 
 به احتمال زیاد سؤالات او تنها برای رفع کنجکاوی و یا کسب اطلاعات نبود .‏ 
 چون کلمهٔ یونانی‌ای که در آیهٔ فوق استفاده شده است به آن دسته از سؤالات اشاره دارد که در دادگاه‌ها و محکمه‌های قضایی مطرح می‌شد .‏ 
 این موضوع می‌تواند به این معنا باشد که او در مورد مسائل قضایی سؤالی روی سؤال دیگر مطرح می‌کرد .‏ 
 بله ،‏ عیسی حتی در نوجوانی کتاب مقدّس را مطالعه می‌کرد و چنان در این کار پیشرفت کرده بود که موجب تعجب معلّمان تعلیم‌دیده می‌شد .‏ 
 کتاب مقدّس می‌گوید :‏ « هر که سخن او را می‌شنید ،‏ از فهم و جواب‌های او متحیّر می‌گشت .‏ » —‏ لوقا ۲ :‏ ۴۷‏ .‏ 
 ‏ شما فرزندان در مورد یادگیری کتاب مقدّس چگونه می‌توانید عیسی را نمونه قرار دهید ؟‏ 
 به نظر تو چرا عیسی با این که بسیار جوان بود معلّمان باتجربه را با دانسته‌هایش از کتاب مقدّس متعجب می‌کرد ؟‏ 
 عیسی پدر و مادری خداترس داشت این خود برای او نعمتی بود .‏ 
 آنان از کودکی او را با تعالیم خدا آشنا کرده بودند .‏ 
 (‏ خروج ۱۲ :‏ ۲۴ -‏ ۲۷ ؛‏ تثنیه ۶ :‏ ۶ -‏ ۹ ؛‏ متّیٰ ۱ :‏ ۱۸ -‏ ۲۰‏ )‏ می‌توانیم مطمئن باشیم که یوسف ،‏ عیسی را به همراه خود به جلسات در کنیسه می‌برد تا کتاب مقدّس را که خوانده می‌شد و در مورد آن صحبت می‌شد بشنود .‏ 
 آیا تو هم از این نعمت برخورداری و پدر و مادرت کتاب مقدّس را با تو مطالعه می‌کنند و تو را به جلسات می‌برند ؟‏ 
 آیا تو هم مانند عیسی از تلاش‌های پدر و مادرت قدردانی می‌کنی ؟‏ 
 آیا مانند عیسی در مورد مطالبی که یاد می‌گیری با دیگران صحبت می‌کنی ؟‏ 
 عیسی مطیع بود 
 ‏ الف )‏ چرا پدر و مادر عیسی قاعدتاً باید می‌دانستند که در کجا دنبال او بگردند ؟‏ 
 ب )‏ عیسی چه نمونهٔ خوبی برای فرزندان گذاشته است ؟‏ 
 فکر می‌کنی مریم و یوسف وقتی بعد از سه روز عیسی را در معبد پیدا کردند چه احساسی داشتند ؟‏ 
 حتماً آنان قبل از آن خیلی دلواپس بودند .‏ 
 اما عیسی از این که پدر و مادرش نمی‌دانستند که او کجاست تعجب کرد .‏ 
 مریم و یوسف هر دو از معجزهٔ تولّد عیسی آگاه بودند .‏ 
 به علاوه آن‌ها هر چند که از جزئیات با خبر نبودند اما تا حدّی می‌دانستند که او در آینده رهایی‌دهنده و حاکم حکومت خدا خواهد بود .‏ 
 (‏ متّیٰ ۱ :‏ ۲۱ ؛‏ لوقا ۱ :‏ ۳۲ -‏ ۳۵ ؛‏ ۲ :‏ ۱۱‏ )‏ به همین خاطر عیسی از آنان پرسید :‏ « مگر نمی‌دانستید که من باید در خانهٔ پدرم باشم ؟‏ » 
 کتاب مقدّس می‌گوید :‏ « آنگاه عیسی به همراه یوسف و مریم به ناصره بازگشت و همواره مطیع ایشان بود .‏ 
 مادرش نیز تمام این امور را در خاطر خود نگاه می‌داشت .‏ » —‏ لوقا ۲ :‏ ۴۸ -‏ ۵۱‏ ،‏ ترجمهٔ تفسیری .‏ 
 ‏ در مورد اطاعت چه درسی از عیسی می‌توان گرفت ؟‏ 
 آیا برای تو ساده است که مانند عیسی همیشه از پدر و مادرت حرف‌شنوی داشته باشی ؟‏ 
 شاید تصوّر می‌کنی که آن‌ها دنیای مدرن امروز را نمی‌شناسند و تو بیشتر از آن‌ها می‌دانی ؟‏ 
 البته ممکن است در مورد برخی چیزها تو بیشتر بدانی .‏ 
 برای مثال ،‏ شاید تو بهتر بدانی که چگونه از تلفن همراه ،‏ کامپیوتر یا دیگر دستگاه‌های امروزی استفاده کنی .‏ 
 اما به عیسی فکر کن ؛‏ کسی که معلّمان باتجربه ‹ از فهم و جواب‌هایش › متعجب می‌شدند .‏ 
 احتمالاً موافق هستی که در مقایسه با او خیلی کم می‌دانی .‏ 
 عیسی با تمام فهم و درکش مطیع پدر و مادرش بود .‏ 
 اطاعت او از والدینش به این معنی نیست که همیشه با تصمیمات آن‌ها موافق بوده است .‏ 
 اما « همواره مطیع » آن‌ها بود حتی در تمام دوران نوجوانی و جوانی‌اش .‏ 
 به نظر تو چه درسی از رفتار عیسی می‌توان گرفت ؟‏ —‏ تثنیه ۵ :‏ ۱۶ ،‏ ۲۹ .‏ 
 دشواری در اطاعت 
 ‏ اطاعت چگونه می‌تواند ما را از خطر نجات دهد و زندگی‌مان را حفظ کند ؟‏ 
 اطاعت همیشه آسان نیست .‏ 
 مثالی می‌زنیم .‏ 
 چند سال پیش دو دختر به جای این که برای عبور از یک اتوبان شش خطّه ،‏ از پل عابر پیاده استفاده کنند تصمیم گرفتند از یک طرف اتوبان به طرف دیگر بدوند .‏ 
 اما دوستشان تصمیم گرفت از پل عابر پیاده عبور کند .‏ 
 آنان او را تحریک می‌کردند که همراه آنان برود و می‌گفتند :‏ « تو هم میای دیگه ؟‏ 
 مگه نه ؟‏ » 
 چون او میلی در این کار نشان نداد دو دختر شروع به متلک گفتن به او کردند :‏ « اگه مردی بیا ،‏ واقعاً که خیلی ترسویی !‏ » 
 با این که پسر جوان نمی‌ترسید اما حاضر نشد آنان را همراهی کند و در جواب گفت :‏ « من فقط می‌خواهم به حرف مادرم گوش بدم .‏ » 
 چند لحظه بعد وقتی از پل عابر پیاده عبور می‌کرد صدای شدید ترمز ماشینی را شنید .‏ 
 به پایین نگاه کرد .‏ 
 ماشینی به آن دو دختر زده بود .‏ 
 یکی از آنان جانش را از دست داد و دیگری خیلی بد آسیب دید طوری که مجبور شدند یکی از پاهایش را قطع کنند .‏ 
 مادر این دو دختر هم به آن‌ها گفته بود که برای عبور از بزرگراه از پل عابر پیاده استفاده کنند .‏ 
 او به مادر پسر گفت :‏ « کاش دختران من هم مثل پسر شما حرف‌شنو بودند .‏ » —‏ اَفَسُسیان ۶ :‏ ۱‏ .‏ 
 ‏ الف )‏ چرا فرزندان باید از والدینشان اطاعت کنند ؟‏ 
 ب )‏ در چه صورت فرزندان نباید به حرف والدینشان گوش دهند ؟‏ 
 خدا خطاب به فرزندان می‌گوید از ‹ والدین خود اطاعت کنید .‏ › 
 پس شما فرزندان با اطاعت از پدر و مادر خود در واقع به دستور خدا عمل می‌کنید و از او اطاعت می‌نمایید .‏ 
 چرا خدا چنین دستوری به فرزندان داده است ؟‏ 
 تجربهٔ پدر و مادرها از شما جوانان بیشتر است .‏ 
 به عنوان مثال ،‏ پسری که شاهد آن حادثه در اتوبان بود از تجربهٔ مادرش استفاده کرد .‏ 
 پنج سال پیش از این حادثه پسر یکی از دوستان مادرش در همان اتوبان در تصادف با یک ماشین کشته شده بود .‏ 
 درست است اطاعت از والدین همیشه آسان نیست اما این خواست خداست .‏ 
 البته اگر والدینتان یا دیگران از شما بخواهند دروغ بگویید یا دزدی کنید و یا هر کاری که خدا دوست ندارد انجام دهید شما باید ‹ خدا را بیشتر از انسان اطاعت کنید .‏ › 
 به همین دلیل گفته شده است از والدین خود « در خداوند » اطاعت کنید .‏ 
 به این معنی که همیشه از گفته‌های پدر و مادرتان در صورتی که هماهنگ با دستورات خدا باشد اطاعت کنید .‏ —‏ اَعمال ۵ :‏ ۲۹‏ .‏ 
 ‏ چرا اطاعت کردن برای انسان کامل آسان‌تر است ،‏ و چرا یک انسان کامل هم باید اطاعت را بیاموزد ؟‏ 
 آیا فکر می‌کنی چون عیسی کامل یعنی « بی‌عیب » و از گناه به دور بود اطاعت کردن از والدین برایش آسان بود ؟‏ 
 (‏ عبرانیان ۷ :‏ ۲۶‏ )‏ شاید تصوّر کنی اگر تو هم کامل بودی مانند او رفتار می‌کردی .‏ 
 درست است اگر کامل بودیم مثل حالا تمایل به انجام کار خطا نداشتیم .‏ 
 (‏ پیدایش ۸ :‏ ۲۱ ؛‏ مزمور ۵۱ :‏ ۵ )‏ اما فراموش نکن با این که عیسی کامل بود او هم باید اطاعت را می‌آموخت .‏ 
 کتاب مقدّس می‌گوید که هر چند عیسی پسر خدا بود اما با « مصیبت‌هایی که کشید ،‏ اطاعت را آموخت .‏ » 
 (‏ عبرانیان ۵ :‏ ۸‏ )‏ اما چگونه عیسی درس اطاعت را با سختی‌ها و مصیبت‌هایی که روی زمین کشید آموخت‏ ؟‏ 
 درسی که هیچ گاه نباید در آسمان یاد می‌گرفت .‏ 
 ۱۵ ،‏ ۱۶ .‏ 
 عیسی اطاعت را چگونه آموخت ؟‏ 
 زمانی که عیسی کودک بود یوسف و مریم با راهنمایی‌های خدا او را از هر آسیبی محافظت کردند .‏ 
 (‏ متّیٰ ۲ :‏ ۷ -‏ ۲۳‏ )‏ اما در آخر خدا دیگر به آن شکل خارق‌العاده از عیسی محافظت نکرد .‏ 
 زمانی رنج و درد ذهنی و جسمی او چنان زیاد شد که کتاب مقدّس می‌گوید با « فریاد شدید و اشک‌ها .‏ .‏ .‏ 
 تضرّع و دعای بسیار کرد .‏ » 
 (‏ عبرانیان ۵ :‏ ۷‏ )‏ چه زمانی این اتفاق افتاد ؟‏ 
 شیطان به خصوص در ساعت‌های آخر قبل از مرگ عیسی تمام تلاشش را کرد تا او را از خدا برگرداند .‏ 
 ظاهراً عیسی به فکر پدر آسمانی‌اش بود .‏ 
 او فکر می‌کرد این که مانند شخصی خلافکار کشته می‌شود چه تأثیری روی نام نیک پدر آسمانی‌اش خواهد گذاشت .‏ 
 این موضوع رنج و سختی فراوانی برای او به همراه آورده بود .‏ 
 طوری که همچنان با تمام وجود در باغ جتسیمانی دعا می‌کرد و چنان فشاری بر او آمده بود که « عرق او مثل قطرات خون بود که بر زمین می‌ریخت .‏ » 
 چند ساعت بعد « فریاد شدید و اشک » او بر چوبهٔ دار نشانگر درد و زجری بود که هنگام مرگش متحمّل شد .‏ 
 (‏ لوقا ۲۲ :‏ ۴۲ -‏ ۴۴ ؛‏ مَرقُس ۱۵ :‏ ۳۴‏ )‏ او با سختی‌ها و « مصیبت‌هایی که کشید ،‏ اطاعت را آموخت » و پدرش را شاد کرد .‏ 
 عیسی اکنون ما را درک می‌کند و با سختی و ناراحتی‌ای که ما گاه در اطاعت کردن می‌کشیم آشناست .‏ —‏ امثال ۲۷ :‏ ۱۱ ؛‏ عبرانیان ۲ :‏ ۱۸ ؛‏ ۴ :‏ ۱۵‏ .‏ 
 درس اطاعت را بیاموزیم 
 ‏ دید ما نسبت به تأدیب چگونه باید باشد ؟‏ 
 پدر و مادرت ،‏ تو را تربیت می‌کنند چرا که به آینده‌ات علاقه‌مندند و تو را دوست دارند .‏ 
 کتاب مقدّس می‌پرسد :‏ « کدام پسر است که پدرش او را تأدیب نکند ؟‏ » 
 بسیار تأسف‌آور است اگر والدینی برای تربیت فرزندشان وقت نگذارند و زحمتی برای اصلاح آنان نکشند .‏ 
 اگر پدر و مادرت تو را تربیت و اصلاح می‌کنند نشانهٔ محبت آنان به توست .‏ 
 یَهُوَه نیز ما را دوست دارد از این رو ما را تأدیب و اصلاح می‌کند .‏ 
 البته « زمانی که تنبیه می‌شویم نه تنها برای ما خوش‌آیند نیست ،‏ بلکه دردناک است ،‏ اما بعدها کسانی که با چنین تنبیهی تأدیب شده‌اند از ثمرات آرامش یک زندگی پاک بهره‌مند می‌شوند .‏ » —‏ عبرانیان ۱۲ :‏ ۷ -‏ ۱۱‏ ،‏ انجیل شریف .‏ 
 ‏ الف )‏ تربیت محبت‌آمیز نشانهٔ چیست ؟‏ 
 ب )‏ چه نمونه‌هایی از تربیت صحیح دیده‌اید ؟‏ 
 عیسی یکی از پادشاهان اسرائیل باستان به نام سلیمان را فردی خردمند و عاقل معرفی کرد .‏ 
 سلیمان به نیاز فرزندان به تربیت محبت‌آمیز پدر و مادر اشاره می‌کند و می‌گوید :‏ « کسی که چوب را باز دارد ،‏ از پسر خویش نفرت می‌کند ،‏ اما کسی که او را دوست می‌دارد او را به سعی تمام تأدیب می‌نماید .‏ » 
 سلیمان حتی گفت با تربیت فرزند خود جان او را از مرگ نجات خواهی داد .‏ 
 (‏ امثال ۱۳ :‏ ۲۴ ؛‏ ۲۳ :‏ ۱۳ ،‏ ۱۴ ؛‏ متّیٰ ۱۲ :‏ ۴۲‏ )‏ یک خانم مسیحی دوران کودکی خود در جماعت را به خاطر می‌آورد .‏ 
 او می‌گوید وقتی در جماعت رفتاری ناشایست می‌کرد پدرش به او هشدار می‌داد که وقتی به خانه روند حتماً او را تنبیه خواهد کرد .‏ 
 او اکنون این عمل پدرش را لطفی بزرگ می‌داند .‏ 
 چون پدرش با تربیت محبت‌آمیزش راه خوب و درست را به او نشان داد .‏ 
 ‏ به چه دلیل مهمی شما فرزندان باید از والدینتان اطاعت کنید ؟‏ 
 اگر پدر و مادرت برای تو وقت می‌گذارند و تلاش می‌کنند تو را تربیت کنند نشانهٔ محبت آن‌ها به توست .‏ 
 تو باید از این بابت واقعاً خوشحال باشی .‏ 
 از آنان اطاعت کن .‏ 
 حتی عیسی مسیح از پدر و مادرش ،‏ یوسف و مریم اطاعت می‌کرد .‏ 
 دلیل مهمی که باید از آنان اطاعت کنی این است که پدر آسمانی تو ،‏ یَهُوَه خدا این را از تو خواسته است .‏ 
 از اطاعت پدر و مادر فایدهٔ فراوان خواهی برد .‏ 
 از آنان اطاعت کن « تا تو را عافیت باشد و عمر دراز بر زمین کنی .‏ » —‏ اَفَسُسیان ۶ :‏ ۲ ،‏ ۳‏ .‏ 
 ‏ [ پاورقی ]‏ 
 به کتاب بینش بر نوشته‌های مقدّس (‏ انگل‍ .‏ )‏ 
 جلد ۲ ،‏ صفحهٔ ۸۴۱ ،‏ چاپ شاهدان یَهُوَه مراجعه کنید .‏ 
 مروری بر مقاله 
 ‏ • فرزندان از اطاعت والدین چه فایده‌هایی می‌برند ؟‏ 
 ‏ • عیسی در مورد اطاعت از والدین چه نمونهٔ خوبی برای فرزندان گذاشته است ؟‏ 
 ‏ • عیسی چگونه اطاعت را آموخت ؟‏ 
 ‏ [ تصویر در صفحهٔ ۱۸ ]‏ 
 عیسی با این که فقط دوازده سال داشت نوشته‌های مقدّس را به خوبی آموخته بود 
 آیا رستاخیز برایتان امیدی واقعی است ؟‏ 
 ‏ « قیامت مردگان .‏ .‏ .‏ 
 خواهد شد .‏ » —‏ اَعمال ۲۴ :‏ ۱۵‏ .‏ 
 ‏ چرا مرگ امری قطعی به نظر می‌آید ؟‏ 
 یکی از دولتمردان آمریکایی به نام بنجامین فرانکلین در مقاله‌ای در سال ۱۷۸۹ نوشت :‏ « در این دنیا هیچ چیز قطعی نیست مگر مرگ و مالیات .‏ » 
 این گفتهٔ بنجامین فرانکلین یکی از رایج‌ترین نقل‌قول‌ها و تکه‌کلام‌هایی است که وِرد زبان مردم امروز شده است .‏ 
 اما افراد متقلب هم هستند که پرداخت مالیات برای ایشان چندان هم اجتناب‌ناپذیر نیست .‏ 
 در مقایسه ،‏ مرگ خیلی قطعی‌تر و اجتناب‌ناپذیرتر از مالیات به نظر می‌آید .‏ 
 در هر صورت ،‏ امر مسلّم این است که هیچ یک از ما انسان‌ها نمی‌تواند به تنهایی یا به قوّت خود در درازمدت از چنگال مرگ فرار کند .‏ 
 شیول یا گور انسان با عطش سیری‌ناپذیرش همهٔ روزهای عمرمان ما را تعقیب می‌کند تا سرانجام جان ما یا جان عزیزمان را ببلعد .‏ 
 (‏ امثال ۲۷ :‏ ۲۰ )‏ ولی از شما خوانندهٔ عزیز دعوت می‌کنیم به یک نکتهٔ دلگرم‌کننده و تسلّی‌بخش توجه کنید .‏ 
 ۲ ،‏ ۳ .‏ 
 الف )‏ چرا مرگ از قطعیت چندانی برخوردار نیست ؟‏ 
 ب )‏ در این مقاله چه جزئیاتی را بررسی می‌کنیم ؟‏ 
 کلام یَهُوَه به ما امید رستاخیز را می‌دهد یعنی اگر بمیریم ،‏ روزی دوباره به زندگی باز خواهیم گشت .‏ 
 این امید رؤیا نیست و هیچ قدرتی در عالَم وجود ندارد که بتواند مانع یَهُوَه شود یا نگذارد او این امید ما را تبدیل به واقعیت کند .‏ 
 بدین علّت برای گروهی از مردم امروزه مرگ نیز از قطعیت چندانی برخوردار نیست .‏ 
 چرا ؟‏ 
 زیرا در آینده « گروهی عظیم » و بی‌شمار از « مصیبت عظیم » که به زودی روی کرهٔ زمین رخ خواهد داد جان سالم به در خواهند برد .‏ 
 (‏ مکاشفه ۷ :‏ ۹ ،‏ ۱۰ ،‏ ۱۴‏ )‏ سپس ،‏ این نجات‌یافتگان تا ابد به زندگی بی‌وقفهٔ خود ادامه خواهند داد .‏ 
 بدین ترتیب است که مرگ بالاخره نه فقط قطعیت خود را در مورد این دسته افراد از دست می‌دهد بلکه ‹ به کلّی نابود می‌شود .‏ › —‏ ۱قُرِنتیان ۱۵ :‏ ۲۶‏ .‏ 
 ما نیز باید مثل سایر خادمین یَهُوَه از جمله پولُس رسول در مورد امید رستاخیز اطمینان خاطر داشته باشیم .‏ 
 آن رسول نوشت :‏ « به خدا امیدوارم چنانکه ایشان نیز قبول دارند که قیامت مردگان از عادلان و ظالمان نیز خواهد شد .‏ » 
 (‏ اَعمال ۲۴ :‏ ۱۵‏ )‏ حالا بیایید به سه نکته در مورد رستاخیز بپردازیم .‏ 
 اوّل این که چه عاملی این امید را قطعی می‌سازد ؟‏ 
 دوّم ،‏ این که چگونه می‌توانیم از امید رستاخیز تسلّی خاطر یابیم ؟‏ 
 و سوّم ،‏ این امید چه تأثیری باید بر زندگی ما بگذارد ؟‏ 
 رستاخیز امیدی قطعی 
 ‏ رستاخیز چگونه در تحقق بخشیدن به مقصود یَهُوَه نقشی مهم ایفا می‌کند ؟‏ 
 عوامل متعددی وجود دارند که رستاخیز را قطعیت می‌بخشند .‏ 
 مهم‌ترین آن‌ها این است که رستاخیز در تحقق بخشیدن به مقصود یَهُوَه نقشی مهم ایفا می‌کند .‏ 
 فراموش نکنید ،‏ شیطان بود که بشر را به گناه کشید و او را با عواقب اجتناب‌ناپذیر آن ،‏ یعنی مرگ روبرو ساخت .‏ 
 بدین علّت عیسی در مورد شیطان گفت :‏ « او از اوّل قاتل بود .‏ » 
 (‏ یوحنّا ۸ :‏ ۴۴‏ )‏ ولی یَهُوَه خدا وعده داد که « زن » یعنی سازمان همسرگونهٔ او در آسمان یک « ذریّت » را تولید می‌کند که سر « مار قدیمی » یعنی شیطان را می‌کوبد و او را از هستی ساقط می‌سازد .‏ 
 (‏ پیدایش ۳ :‏ ۱ -‏ ۶ ،‏ ۱۵ ؛‏ مکاشفه ۱۲ :‏ ۹ ،‏ ۱۰ ؛‏ ۲۰ :‏ ۱۰‏ )‏ وقتی که یَهُوَه به مرور زمان مقصود خود را در مورد ذریّت ،‏ یعنی مسیح ،‏ برای انسان‌ها آشکار می‌کرد مشخص شد که این ذریّت تنها به نابود کردن شیطان اکتفا نمی‌کند .‏ 
 کلام خدا می‌گوید :‏ « از این جهت پسر خدا ظاهر شد تا اَعمال ابلیس را باطل سازد .‏ » 
 (‏ ۱یوحنّا ۳ :‏ ۸‏ )‏ بزرگ‌ترین عمل ابلیس مرگ است که نتیجهٔ گناهی موروثی از آدم می‌باشد و یَهُوَه قصد کرده است آن را از طریق عیسی مسیح از بین ببرد .‏ 
 به این دلیل ،‏ فدیه و همچنین رستاخیز عیسی عواملی بسیار مهم در رسیدن به این مقصود یَهُوَه می‌باشند .‏ —‏ اَعمال ۲ :‏ ۲۲ -‏ ۲۴ ؛‏ رومیان ۶ :‏ ۲۳‏ .‏ 
 ‏ چرا رستاخیز نام یَهُوَه را جلال خواهد بخشید ؟‏ 
 یَهُوَه مصمم است نام مقدّس خود را جلال بخشد .‏ 
 شیطان نام خدا را ننگین ساخته و دروغ‌های زیادی را در مورد او شایعه کرده است .‏ 
 وی به دروغ به آدم و حوّا گفته بود که اگر از میوه‌ای که خدا ممنوع کرده بود بخورند به هیچ وجه نمی‌میرند .‏ 
 (‏ پیدایش ۲ :‏ ۱۶ ،‏ ۱۷ ؛‏ ۳ :‏ ۴ )‏ از آن زمان به بعد شیطان مرتب دروغ‌های مختلف و مشابهی بافته است مثل تعلیم فناناپذیری روح ،‏ یعنی این که چیزی شبح‌مانند پس از مرگ از بدن جدا شده ،‏ به زندگی خود ادامه می‌دهد .‏ 
 اما یَهُوَه با رستاخیز دادن مردگان دروغ شیطان را برملا می‌سازد .‏ 
 به این طریق یَهُوَه ثابت می‌کند که هیچ خدای دیگر نمی‌تواند کسی را زنده نگاه دارد یا به زندگی بازگرداند .‏ 
 ۶ ،‏ ۷ .‏ 
 یَهُوَه در مورد رستاخیز دادن انسان‌ها چه احساسی دارد و ما چگونه به احساسات او پی می‌بریم ؟‏ 
 یَهُوَه بسیار مشتاق است که انسان‌ها را رستاخیز دهد .‏ 
 کتاب مقدّس به وضوح احساسات یَهُوَه را در این باره برای ما آشکار می‌سازد .‏ 
 برای نمونه به این کلام وحی‌شده که ایّوب ایماندار به زبان آورد توجه کنید :‏ « اگر مرد بمیرد بار دیگر زنده شود ؟‏ 
 در تمامی روزهای مجاهدهٔ خود انتظار خواهم کشید ،‏ تا وقت تبدیل من برسد .‏ 
 تو ندا خواهی کرد و من جواب خواهم داد ،‏ و به صنعت دست خود مشتاق خواهی شد .‏ » 
 (‏ ایّوب ۱۴ :‏ ۱۴ ،‏ ۱۵ )‏ مفهوم این سخنان چیست ؟‏ 
 ایّوب می‌دانست که بعد از مرگش مجبور خواهد بود مدتی را در خواب مرگ به سر برد .‏ 
 این مدت زمان را ایّوب « روزهای مجاهدهٔ » خود خواند .‏ 
 چرا ؟‏ 
 زیرا درست همان طور که شخص مفلوک جز تحمل کردن روزهای سخت زندگی‌اش چاره‌ای دیگر ندارد ،‏ ایّوب نیز جز صبر و تحمّل و انتظار کشیدن برای خلاصی و رهایی چاره‌ای دیگر نداشت .‏ 
 اما در ذهن او این خلاصی و رهایی حتمی بود .‏ 
 وی می‌دانست که دوره‌ای رهایی‌بخش در انتظارش است .‏ 
 چرا او این چنین اطمینان داشت ؟‏ 
 چون که از احساسات قلبی یَهُوَه باخبر بود .‏ 
 یَهُوَه بسیار ‹ اشتیاق › دارد خادم وفادارش را دوباره ببیند .‏ 
 بلی ،‏ خدا با اشتیاق زیاد بی‌صبرانه منتظر است تمام افراد درستکار و عادل را دوباره به زندگی بازگرداند .‏ 
 همین طور یَهُوَه به دیگران نیز فرصتی خواهد داد تا برای زندگی جاودانی بر زمینی بهشتی واجد شرایط شوند .‏ 
 (‏ لوقا ۲۳ :‏ ۴۳ ؛‏ یوحنّا ۵ :‏ ۲۸ ،‏ ۲۹‏ )‏ پس از آنجایی که خدا اراده کرده است ،‏ قصد خود را نیز به اجرا می‌گذارد و کیست که بتواند او را از این کار بازدارد ؟‏ 
 ‏ یَهُوَه چگونه به همهٔ کسانی که امید رستاخیز آتی را در دل می‌پرورانند ‹ دلیل داده است › ؟‏ 
 امید رستاخیز برای ما به وسیلهٔ رستاخیز عیسی تضمین شده است .‏ 
 وقتی پولُس رسول در آتن خطاب به عده‌ای سخنرانی می‌کرد ،‏ گفت :‏ « [ خدا ] روزی را مقرّر فرمود که در آن ربع مسکون را به انصاف داوری خواهد نمود به آن مردی که معین فرمود و همه را دلیل داد به اینکه او را از مردگان برخیزانید .‏ » 
 (‏ اَعمال ۱۷ :‏ ۳۱‏ )‏ بعضی از حاضرین با شنیدن رستاخیز یافتن مردگان سخنان پولُس رسول را به باد تمسخر گرفتند .‏ 
 اما عده‌ای نیز ایمان آوردند .‏ 
 شاید اشاره به تضمین این امید توجه آن‌ها را به خود جلب کرده بود .‏ 
 وقتی یَهُوَه عیسی را رستاخیز داد در واقع بزرگ‌ترین معجزه را کرد .‏ 
 او پسرش را به صورت یک موجود روحی و بسیار قدرتمند از مرگ به زندگی بازگرداند .‏ 
 (‏ ۱پِطْرُس ۳ :‏ ۱۸‏ )‏ عیسای رستاخیزیافته اکنون حتی از دوران قبل از زندگی انسانی‌اش نیز پرقدرتمندتر و پرجلال‌تر شده است .‏ 
 زیرا اکنون عیسی فناناپذیر و بعد از خود یَهُوَه خدا بزرگ‌ترین قدرت تمام عالَم است .‏ 
 همچنین ،‏ اکنون او آمادگی دارد مأموریت‌های بزرگی را که پدرش به وی محوّل کرده است بالاخره به انجام رساند .‏ 
 یَهُوَه از طریق عیسی همهٔ کسان دیگر را نیز رستاخیز خواهد داد ،‏ چه به زندگی آسمانی چه به حیات روی کرهٔ زمین .‏ 
 خود عیسی گفت :‏ « من قیامت و حیات هستم .‏ » 
 (‏ یوحنّا ۵ :‏ ۲۵ ؛‏ ۱۱ :‏ ۲۵‏ )‏ یَهُوَه خدا با رستاخیز دادن پسرش رستاخیز تمام خادمان وفادارش را نیز تضمین کرده است .‏ 
 ‏ کتاب مقدّس چگونه بر واقعی بودن رستاخیز صحه می‌گذارد ؟‏ 
 رستاخیز مردگان در مقابل شاهدان عینی انجام و در کلام خدا درج شده است .‏ 
 کتاب مقدّس حاوی هشت گزارش از رستاخیز مردگانی است که به زندگی انسانی بر زمین بازگردانده شده‌اند .‏ 
 این معجزات در خفا و دور از چشم دیگران صورت نگرفته است بلکه در انظار عموم و در مقابل شاهدان عینی رخ داده است .‏ 
 برای مثال عیسی ایلعازَر را که چهار روز از مرگش می‌گذشت جلوی چشمان جمعیتی سوگوار از جمله اعضای خانواده ،‏ دوستان و همسایگان شخص متوفا رستاخیز داد .‏ 
 این مدرک و برهان که ثابت می‌کرد عیسی از طرف خدا فرستاده شده بود چنان محکم و غیرقابل‌انکار بود که حتی روحانیون مخالف عیسی نیز وقوع این معجزه را انکار نکردند .‏ 
 برعکس ،‏ واقعی بودن آن معجزه بود که باعث شد مخالفانش توطئه بچینند که هم عیسی را به قتل برسانند هم ایلعازَر را .‏ 
 (‏ یوحنّا ۱۱ :‏ ۱۷ -‏ ۴۴ ،‏ ۵۳ ؛‏ ۱۲ :‏ ۹ -‏ ۱۱‏ )‏ بلی ،‏ بدین ترتیب می‌توانیم اطمینان کامل داشته باشیم که رستاخیز مردگان امری حتمی و قطعی است .‏ 
 از این رو بسیار دلگرم‌کننده است بدانیم که خدا در کلام خود گزارش‌هایی را از رستاخیز مردگان در گذشته به جای گذاشته است تا ما را تسلّی دهد و ایمانمان را قوی و محکم سازد .‏ 
 از امید رستاخیز تسلّی یابیم 
 ‏ چه چیزی به ما کمک می‌کند از شرح رستاخیز در کتاب مقدّس تسلّی و اطمینان‌خاطر به دست آوریم ؟‏ 
 آیا طبیعی نیست که هنگام مواجه شدن با مرگ عزیزی بخواهید تسلّی و آرامش‌خاطر یابید ؟‏ 
 بی‌شک کتاب مقدّس منبع خوبی است برای تسلّی یافتن .‏ 
 با خواندن شرح رستاخیزهایی که در کتاب مقدّس آمده است می‌توانیم به تسلّی‌خاطر عمیقی دست یابیم .‏ 
 با خواندن این گزارشات و همچنین تفکّر و تعمّق در مورد آن‌ها می‌توانیم آن رویدادهای باستانی را در ذهن خود تجسّم کنیم .‏ 
 هیچ تردیدی نیست که با تجسّم رستاخیز ،‏ این امید را برای خود واقعی‌تر می‌کنیم .‏ 
 (‏ رومیان ۱۵ :‏ ۴‏ )‏ این گزارش‌ها صرفاً داستان نیستند بلکه رویدادهایی واقعی‌اند که برای اشخاصی واقعی مثل خود ما و در دوران و مکان‌های واقعی اتفاق افتاده‌اند .‏ 
 اجازه دهید یکی از این نمونه‌ها را به دقت بررسی کنیم که اوّلین گزارشی است در کتاب مقدّس از رستاخیز یک انسان .‏ 
 ۱۱ ،‏ ۱۲ .‏ 
 الف )‏ چه فاجعه‌ای برای بیوه‌زن اهل صَرَفَه اتفاق می‌افتد و ابتدا وی چه عکس‌العملی از خود نشان داد ؟‏ 
 ب )‏ توضیح دهید که یَهُوَه ایلیّای نبی را قدرت داد تا چه کاری برای آن بیوه‌زن انجام دهد ؟‏ 
 صحنه را پیش خود تجسّم کنید .‏ 
 چندین هفته است که ایلیّای نبی نزد بیوه‌زنی اهل صَرَفَه مهمان است و در اتاقکی کوچک بر پشت‌بام خانهٔ آن زن به سر می‌برد .‏ 
 اسرائیل دورانی سخت و بحرانی را می‌گذراند .‏ 
 تمامی آن منطقه دچار قحطی ،‏ کمبود غذا و خشکسالی شده است .‏ 
 بسیاری از اهالی آنجا یا مرده‌اند یا در حال مرگند .‏ 
 یَهُوَه حتی طی این مدت هم از طریق ایلیّای نبی معجزه‌ای می‌کند که ایمان آن بیوه‌زن فروتن را تقویت و تداوم می‌بخشد .‏ 
 این بیوه‌زن و پسربچه‌اش از فرط گرسنگی در شرف مرگ بودند .‏ 
 و وقتی که فقط یک وعده غذا بیشتر برای آن‌ها باقی نمانده بود یهوه به ایلیّای نبی قدرت داد با معجزه‌ای سبب شود آرد و روغن آن زن هیچ گاه تمام نشود .‏ 
 حال ،‏ فاجعه‌ای جگرسوز برای این زن اتفاق می‌افتد .‏ 
 پسربچه‌اش ،‏ تنها فرزندش ،‏ دچار یک بیماری سخت می‌شود و پس از چندی می‌میرد .‏ 
 یأس و تأسف توصیف‌ناپذیر و غم و اندوه عمیق بیوه‌زن را نزد خود تجسّم کنید .‏ 
 زندگی بدون حمایت و کمک یک شوهر تا اینجا برای او بسیار سخت بوده است .‏ 
 و حالا مرگ و از دست دادن پسرش غم و ماتم آن زن را صد چندان کرده است .‏ 
 بار سنگین غم و اندوه تسلّی‌ناپذیر آن زن سبب می‌شود لب به شکایت گشوده ،‏ ایلیّا و خدایش یَهُوَه را مقصر مرگ پسرش بداند .‏ 
 نبی خدا در این لحظهٔ حساس و دلخراش چگونه با آن زن داغدیده برخورد می‌کند ؟‏ 
 ایلیّای نبی بیوه‌زن را بابت سخنان تلخی که به زبان می‌آورد سرزنش نمی‌کند .‏ 
 در عوض به او می‌گوید :‏ « پسرت را به من بده .‏ » 
 ایلیّا پسر بچه را به بالاخانه می‌برد و در آنجا دست دعا به سوی خدا دراز کرده ،‏ تمنا می‌کند حیات پسربچه به او بازگردد .‏ 
 چندی نمی‌گذرد که یَهُوَه دعای او را مستجاب می‌کند .‏ 
 تن بی‌جان پسر جان می‌گیرد .‏ 
 سینه‌اش در اثر تنفس بالا و پایین می‌رود و زندگی به او بازگردانده می‌شود .‏ 
 شادی بزرگی وجود ایلیّا را پر می‌کند .‏ 
 خنده بر چهرهٔ نبی نقش می‌بندند .‏ 
 پلک‌های پسر باز شده ،‏ با چشمانی برّاق به ایلیّا نگاه می‌کند .‏ 
 ایلیّا پسربچه را بغل کرده ،‏ او را پایین نزد مادرش می‌برد و می‌گوید :‏ « ببین که پسرت زنده است !‏ » 
 شادی بی‌پایان آن زن را نمی‌توان با کلمات توصیف کرد .‏ 
 بیوه‌زن به سخن می‌آید و می‌گوید :‏ ‹ الآن از این دانستم که تو مرد خدا هستی و کلام یَهُوَه در دهان تو راست است .‏ › 
 (‏ ۱پادشاهان ۱۷ :‏ ۸ -‏ ۲۴ )‏ جای هیچ شکی نیست که رستاخیز پسر آن بیوه‌زن ایمان او را به یَهُوَه و به نماینده‌اش بسیار قوی‌تر و تزلزل‌ناپذیرتر از قبل کرده بود .‏ 
 ‏ چرا خواندن و تعمّق در گزارش رستاخیز پسربچهٔ بیوه‌زن به دست ایلیّا برای ما امروزه تسلّی‌بخش است ؟‏ 
 وقتی در چنین گزارشاتی تعمّق می‌کنیم واقعاً که تسلّی خاطر فراوانی می‌یابیم .‏ 
 بسیار روشن و واضح است که یَهُوَه می‌تواند دشمن ما یعنی مرگ را شکست دهد و نابود کند .‏ 
 فقط روزی را تصوّر کنید که رستاخیز مردگان آغاز می‌شود و هزاران هزار نفر دیگر نیز شادی آن بیوه‌زن را تجربه می‌کنند !‏ 
 در آسمان نیز شادی بسیاری رخ خواهد داد زیرا یَهُوَه نیز بسیار مشتاق روزی است که دستور می‌دهد پسرش عیسی مسیح رستاخیز مردگان را در سراسر جهان آغاز کند .‏ 
 (‏ یوحنّا ۵ :‏ ۲۸ ،‏ ۲۹‏ )‏ حال ،‏ آیا مرگ از شما هم عزیزی را ربوده است ؟‏ 
 بدانید که یَهُوَه عزیز شما را همراه مردگان دیگر دوباره به حیات باز خواهند گرداند !‏ 
 تأثیر امید آتی بر زندگی کنونی 
 ‏ امید رستاخیز چه تأثیری می‌تواند بر زندگی ما داشته باشد ؟‏ 
 امید رستاخیز چه تأثیری می‌تواند بر زندگی ما داشته باشد ؟‏ 
 باید گفت که تأثیر این امید بر زندگی کنونی ما می‌تواند بسیار عمیق باشد .‏ 
 خصوصاً وقتی که با مصایب ،‏ دشواری‌ها یا تعقیب و خطر روبرو می‌شویم .‏ 
 شیطان می‌خواهد که ما چنان از مرگ ترس و واهمه داشته باشیم که به دست خود وفاداری‌مان را در عوض یک وعدهٔ پوچ و توخالی امنیت کنونی به مخاطره اندازیم .‏ 
 فراموش نکنید که شیطان بود که به یَهُوَه گفت :‏ « هر چه انسان دارد برای جان خود خواهد داد .‏ » 
 (‏ ایّوب ۲ :‏ ۴ )‏ شیطان در واقع با این گفته‌اش به همهٔ ما ،‏ از جمله شما ،‏ تهمت زده است .‏ 
 به راستی ،‏ آیا وقتی با خطر مواجه می‌شویم زود از خدمت به خدا دست می‌کشیم ؟‏ 
 اگر مرتب در مورد امید رستاخیز تعمّق کنیم مصمم‌تر می‌شویم تا ارادهٔ پدر آسمانی خود را همواره به جا آوریم .‏ 
 ‏ سخنان عیسی که در متّیٰ ۱۰ :‏ ۲۸ آمده است چگونه به ما هنگام مواجه شدن با خطر تسلّی خاطر می‌دهد ؟‏ 
 عیسی گفت :‏ « از قاتلان جسم که قادر بر کشتن روح نی‌اند ،‏ بیم مکنید بلکه از او بترسید که قادر است بر هلاک کردن روح و جسم را نیز در جهنّم .‏ » 
 (‏ متّیٰ ۱۰ :‏ ۲۸‏ )‏ لازم نیست از شیطان و انسان‌هایی که بازیچهٔ دست او شده‌اند بترسیم .‏ 
 بلی ،‏ بعضی از این عوامل انسانی او قدرت دارند به ما ضرر و آسیب برسانند و حتی ما را به قتل رسانند .‏ 
 با این حال بدترین ضرری که می‌توانند به ما برسانند این است که جان ما را بگیرند ولی از دست دادن جانمان آسیبی دائمی نیست .‏ 
 یَهُوَه می‌تواند هر آسیبی را که بر خادمان وفادارش آید جبران کند ؛‏ حتی اگر بمیرند او می‌تواند آن‌ها را دوباره به زندگی بازگرداند .‏ 
 فقط یَهُوَه است که سزاوار حرمت و احترام ماست و باید از او ترسید .‏ 
 فقط اوست که قدرت دارد کسی را از حیات و هر گونه امید به حیات محروم کند ،‏ یعنی به اصطلاح ،‏ هم روح را در جهنّم مجازی نابود کند هم جسم را .‏ 
 اما یَهُوَه هرگز نمی‌خواهد چنین اتفاقی برای ما بیفتد .‏ 
 آیا نباید از دانستن چنین حقیقتی خوشحال باشیم ؟‏ 
 (‏ ۲پِطْرُس ۳ :‏ ۹‏ )‏ ما خادمان خدا به دلیل امیدی که به رستاخیز داریم همیشه می‌توانیم از امنیت آتی خود مطمئن باشیم .‏ 
 اگر همیشه به یَهُوَه وفادار بمانیم زندگی ابدی برای ما حتمی است و نه شیطان می‌تواند مانع به دست آوردن آن شود نه همدستان و عاملان وی .‏ —‏ مزمور ۱۱۸ :‏ ۶ ؛‏ عبرانیان ۱۳ :‏ ۶‏ .‏ 
 ‏ دیدگاه ما نسبت به رستاخیز چگونه بر تعیین اولویت‌های زندگی تأثیر می‌گذارد ؟‏ 
 اگر امید رستاخیز برای ما واقعی باشد دیدگاه ما نسبت به زندگی شدیداً تحت تأثیر قرار می‌گیرد زیرا می‌دانیم که « خواه زنده باشیم ،‏ خواه بمیریم ،‏ از آن خداوندیم .‏ » 
 (‏ رومیان ۱۴ :‏ ۷ ،‏ ۸‏ )‏ پس وقتی در زندگی اولویت‌های خود را تعیین می‌کنیم ،‏ سعی کنیم این کار را بر مبنای نصیحت پولُس انجام دهیم که می‌گوید :‏ « همشکل این جهان مشوید بلکه به تازگی ذهن خود صورت خود را تبدیل دهید تا شما دریافت کنید که ارادهٔ نیکوی پسندیدهٔ کامل خدا چیست .‏ » 
 (‏ رومیان ۱۲ :‏ ۲‏ )‏ امروزه خیلی از مردم عجولانه و با سراسیمگی تقلا می‌کنند هر امید و آرزو و هر هوی و هوسی را که در دل می‌پرورانند هر چه زودتر و به هر قیمتی که شده برآورده سازند .‏ 
 از آنجایی که در نظر این گونه افراد زندگی بسیار کوتاه است تا می‌توانند با عجله و دستپاچگی در پی لذّات زندگی می‌دوند و اگر هم دینی داشته باشند ،‏ نحوهٔ دینداری‌شان با ارادهٔ نیکو و پسندیدهٔ کامل خدا هیچ گونه همخوانی و هماهنگی ندارد .‏ 
 ۱۷ ،‏ ۱۸ .‏ 
 الف )‏ کلام یَهُوَه چگونه کوتاهی عمر انسان را به تصویر کشیده است و خواست خدا برای ما چیست ؟‏ 
 ب )‏ چرا بر آن می‌شویم یَهُوَه را هر روز حمد و ستایش کنیم ؟‏ 
 بلی ،‏ درست است ،‏ زندگی خیلی کوتاه است .‏ 
 پس از ۷۰ یا شاید ۸۰ سال زندگی عمر ما « به زودی تمام شده ،‏ پرواز می‌کنیم .‏ » 
 (‏ مزمور ۹۰ :‏ ۱۰ )‏ انسان‌ها درست مثل علف صحرا می‌آیند و می‌روند و عمرشان مثل سایه‌ای زود می‌گذرد و مانند نَفَسی یک لحظه هستند و لحظه‌ای دیگر محو می‌شوند .‏ 
 (‏ مزمور ۱۰۳ :‏ ۱۵ ؛‏ ۱۴۴ :‏ ۳ ،‏ ۴ )‏ مقصود خدا هیچ گاه این نبوده است که ما انسان‌ها چند دهه را برای رسیدن به بلوغ بگذرانیم و پس از اندوختن کمی حکمت و تجربه چند دههٔ بعدی را در درد و بیماری و نزول سلامتی بگذرانیم که بالاخره به مرگ منجر می‌شود .‏ 
 یَهُوَه خدا انسان را با میل به زندگی جاودانی و ابدی خلق کرده است .‏ 
 بلی ،‏ کتاب مقدّس می‌گوید که خدا « ابدیت را در دل‌های ایشان نهاده .‏ » 
 (‏ جامعه ۳ :‏ ۱۱ )‏ آیا خدا واقعاً آنقدر بی‌رحم است که تخم این آرزو را در دل ما انسان‌ها بکارد ولی هیچ امکانی برای رسیدن به آن فراهم نکند ؟‏ 
 خیر ،‏ « خدا محبت است .‏ » 
 (‏ ۱یوحنّا ۴ :‏ ۸‏ )‏ و او از رستاخیز استفاده کرده حیات و زندگی ابدی را برای کسانی که مرده‌اند میسر می‌کند .‏ 
 واقعاً باید شکرگزار باشیم زیرا به سبب امید رستاخیز است که می‌دانیم از آینده‌ای امن و مطمئن برخورداریم .‏ 
 پس هیچ گاه نباید دستپاچه شده ،‏ با سراسیمگی به سوی دام شیطان رانده شویم و بخواهیم در همین چند سال به همهٔ آرزوهای خود برسیم و در پی ارضای علایق و شکوفا ساختن توانایی‌ها و استعدادهای خود تقلا کنیم .‏ 
 هیچ نباید فکر کنیم که حتماً همین امروز باید از این دنیای رو به انقضا نهایت استفاده را ببریم .‏ 
 (‏ ۱قُرِنتیان ۷ :‏ ۲۹ -‏ ۳۱ ؛‏ ۱یوحنّا ۲ :‏ ۱۷‏ )‏ خوب است به یاد بیاوریم که برعکس کسانی که از آینده قطع امید کرده‌اند ،‏ ما به عطیه و برکتی منحصربه‌فرد دست یافته‌ایم .‏ 
 زیرا یقین داریم کسانی که به یَهُوَه وفادار بمانند می‌توانند تا ابد از زندگی لذّت ببرند و او را تمجید و ستایش کنند .‏ 
 پس بیایید یَهُوَه را هر روز حمد بگوییم چون که امید رستاخیز را برای ما امیدی قطعی و حتمی کرده است .‏ 
 چه جواب می‌دهید ؟‏ 
 ‏ • چه احساسی باید نسبت به رستاخیز داشته باشیم ؟‏ 
 ‏ • چه دلایلی برای قطعیت و حتمی بودن امید رستاخیز وجود دارد ؟‏ 
 ‏ • چگونه می‌توانیم از امید رستاخیز تسلّی یابیم ؟‏ 
 ‏ • امید رستاخیز چه تأثیری می‌تواند بر شیوهٔ زندگی ما داشته باشد ؟‏ 
 ‏ [ تصویر در صفحهٔ ۱۵ ]‏ 
 ایّوب می‌دانست که یَهُوَه بسیار مشتاق است عادلان و ظالمان را رستاخیز دهد 
 ‏ [ تصویر در صفحهٔ ۱۶ ]‏ 
 ‏ « ببین که پسرت زنده است !‏ »‏ 
 در وقت پیری نیز میوهٔ روحانی می‌آورند 
 ‏ ‹ آنانی که در خانهٔ یَهُوَه غَرْس شده‌اند ،‏ در وقت پیری نیز میوه خواهند آورد .‏ › —‏ مزمور ۹۲ :‏ ۱۳ ،‏ ۱۴ .‏ 
 ۱ ،‏ ۲ .‏ 
 الف )‏ سالخوردگی و سالمندی را اغلب چگونه توصیف می‌کنند ؟‏ 
 ب )‏ کتاب مقدّس در مورد از بین رفتن تأثیرات گناه آدم چه امیدی به ما می‌دهد ؟‏ 
 وقتی می‌شنوید کسی سالخورده و سالمند است چه تصویری از او در ذهنتان نقش می‌گیرد ؟‏ 
 پوست چین و چروک خورده ؟‏ 
 گوش‌های سنگین ؟‏ 
 دست و پای نحیف ناتوان و سست ؟‏ 
 یا شاید یکی دیگر از ناتوانی‌ها و عوارض کهولت « روزهای بلا » به خاطرتان می‌آید که در جامعه ۱۲ :‏ ۱ -‏ ۷ به تفصیل توصیف شده است .‏ 
 اما نباید فراموش کرد که جزئیات و توصیف سنین پیری در جامعه ۱۲ :‏ ۱ -‏ ۷ آن چیزی نیست که آفریدگار ما ،‏ یَهُوَه خدا در ابتدا برای انسان‌ها در نظر داشت .‏ 
 آنچه امروز به صورت پیری و سالخوردگی برای ما اتفاق می‌افتد چیزی جز عوارض گناه جد ما آدم بر بدن انسان نیست .‏ —‏ رومیان ۵ :‏ ۱۲‏ .‏ 
 بالا رفتن سن به خودی خود چیزی ناگوار نیست چون که در هر صورت تداوم هستی و زندگی به مفهوم گذشت سال‌ها و بالا رفتن سن می‌باشد .‏ 
 در واقع رشد و رسیدن به بلوغ خصوصیت و ویژگی هر موجود زنده است .‏ 
 اما زوال پیری چطور ؟‏ 
 جای امیدواری است بدانیم که به زودی اثرات مخرّب شش هزار سال تحمّل گناه و ناکاملی کاملاً از بین رفته ،‏ محو می‌شود .‏ 
 سرانجام همهٔ انسان‌های مطیع از یک زندگی بدون درد و خالی از عارضهٔ پیری ،‏ فرتوتی و مرگ برخوردار خواهند شد .‏ 
 (‏ پیدایش ۱ :‏ ۲۸ ؛‏ مکاشفه ۲۱ :‏ ۴ ،‏ ۵‏ )‏ در آن زمان دیگر هیچ یک از ساکنان دنیای جدید « نخواهد گفت که بیمار هستم .‏ » 
 (‏ اِشَعْیا ۳۳ :‏ ۲۴ )‏ در آن زمان سالمندان دوباره توان و بنیهٔ « ایّام جوانی خود » را به دست خواهند آورد و گوشت بدنشان « از گوشت طفل لطیف‌تر خواهد شد .‏ » 
 (‏ ایّوب ۳۳ :‏ ۲۵ )‏ تا آن زمان ،‏ بالاجبار باید با همهٔ عوارض و دردهایی که از گناه موروثی آدم بر ما عارض شده است بسازیم .‏ 
 با وجود تمام این‌ها ،‏ خادمان یَهُوَه با رسیدن به سنین پیری از برکاتی بسیار ویژه برخوردار می‌شوند .‏ 
 ‏ از چه لحاظ مسیحیان حتی ‹ در وقت پیری نیز می‌توانند میوه آورند › ؟‏ 
 کلام خدا به ما دلگرمی داده ،‏ اطمینان می‌دهد که ‹ آنانی که در خانهٔ یَهُوَه غَرْس شده‌اند ،‏ در وقت پیری نیز میوه خواهند آورد .‏ › 
 (‏ مزمور ۹۲ :‏ ۱۳ ،‏ ۱۴ )‏ در اینجا مزمورنویس به زبان استعاره اصل و حقیقتی را بیان می‌کند و می‌گوید که خادمان وفادار خدا می‌توانند با وجود از دست دادن جوانی و سلامت خویش همچنان به پیشرفت ،‏ شکوفایی و موفقیت روحانی خود ادامه دهند .‏ 
 در کتاب مقدّس به نمونه‌های متعدد سالمندان دوران باستان و امروزی برمی‌خوریم که صحّت این حقیقت را برای ما ثابت می‌کند .‏ 
 هیچ وقت غایب نیستند 
 ‏ حَنّا نبیهٔ سالخوردهٔ خدا وقف و دلبستگی خود را به خدا چگونه نشان می‌داد و چه اجری دریافت کرد ؟‏ 
 نبیه‌ای به نام حَنّا را در نظر بگیرید که در قرن اوّل می‌زیسته است .‏ 
 با وجود ۸۴ سال سن ،‏ هیچ وقت « از هیکل جدا نمی‌شد بلکه شبانه‌روز به روزه و مناجات در عبادت مشغول می‌بود .‏ » 
 از آنجایی که پدر این زن « از سِبط اَشیر » بود نه از سِبط لاوی جدا نشدن او از هیکل به این مفهوم نبود که در هیکل یا معبد خدا زندگی می‌کرد .‏ 
 اما تصوّر کنید که بودن وی هر روزه در هیکل از وقت نیایش صبح تا آخرین وقت نیایش در عصر چقدر پشتکار و انرژی می‌خواست !‏ 
 با وجود این زحمات ،‏ وقف و دلبستگی حَنّا اُجرت و پاداش زیادی برای او آورد .‏ 
 از این رو ،‏ وقتی یوسف و مریم بر طبق شریعت موسی طفل خود عیسی را به هیکل نزد یَهُوَه خدا آوردند آن نبیه نیز افتخار داشت در آن لحظه در هیکل حضور داشته باشد .‏ 
 حَنّای نبیه با دیدن عیسی « خدا را شکر نمود و در بارهٔ او به همهٔ منتظرین نجات در اورشلیم ،‏ تکلّم نمود .‏ » —‏ لوقا ۲ :‏ ۲۲ -‏ ۲۴ ،‏ ۳۶ -‏ ۳۸ ؛‏ اعداد ۱۸ :‏ ۶ ،‏ ۷ .‏ 
 ۵ ،‏ ۶ .‏ 
 امروزه بسیاری از سالمندان از چه راه‌هایی غیرتی شبیه غیرت حَنّا از خود نشان می‌دهند ؟‏ 
 امروزه هم مثل حَنّا ،‏ خواهران و برادران سالمندی در میان ما هستند که مرتب در جلسات جماعت حضور دارند و با دعا و مناجات و تضرّعات خود برای پیشروی و توسعهٔ پرستش حقیقی فعالند و هر روزه دست دعا به سوی خدا می‌برند .‏ 
 همچنین ،‏ عطشی سیری‌ناپذیر برای موعظهٔ بشارت ملکوت از خود نشان داده‌اند .‏ 
 برادری که بیش از ۸۰ سال سن دارد و همراه همسرش همیشه در جلسات حضور دارد ،‏ می‌گوید :‏ « رفتن به جلسات برای ما یک عادت است .‏ 
 واقعاً دلمان نمی‌خواهد جایی دیگر باشیم .‏ 
 هر جا قوم خدا جمع می‌شود ما هم می‌خواهیم آنجا باشیم .‏ 
 چون که در میان قوم خداست که احساس راحتی و امنیت می‌کنیم .‏ » 
 واقعاً که چنین افراد نمونه چقدر مایهٔ دلگرمی ما هستند !‏ —‏ عبرانیان ۱۰ :‏ ۲۴ ،‏ ۲۵‏ .‏ 
 خواهری بیوه به نام جین که او نیز بیش از ۸۰ سال سن دارد می‌گوید :‏ « نمی‌خواهم هیچ گونه مناسبت روحانی را از دست بدهم .‏ 
 اگر توانایی آن را داشته باشم که در آن شرکت کنم ،‏ حتماً مایلم که در آن مناسبت باشم .‏ » 
 سپس این خواهر می‌گوید :‏ « البته بعضی وقت‌ها غم و افسردگی سراغم می‌آید ولی لازم نیست اطرافیانم را هم با غم خود غمگین کنم .‏ » 
 این خواهر بعداً با چشمانی که برق شادی در آن‌ها موج می‌زد توضیح داد که چقدر از سفر به کشورهای دیگر برای شرکت در مراسم و مناسبت‌های روحانی لذّت می‌برد .‏ 
 اخیراً در یکی از سفرهایش ،‏ وی با گلگی به همسفرانش گفت :‏ « دیگر حوصله ندارم یک قصر دیگر ببینم .‏ 
 دلم می‌خواهد به موعظه بروم !‏ » 
 با این که خواهر جین با زبان محلّی آن کشور آشنایی نداشت توانست با موعظهٔ پیام کتاب مقدّس کنجکاوی اهالی آنجا را برانگیزد .‏ 
 این خواهر اکنون چندین سال است که در کشور خود در یک جماعت خارجی‌زبان که نیاز به کمک داشته است فعالیت می‌کند .‏ 
 ناگفته نماند که پیوستن به آن جماعت مستلزم یادگیری زبانی جدید و پیمودن مسافت یک‌ساعته به جلسات آن جماعت بوده است .‏ 
 ذهن و مغز خود را فعال نگاه دارید 
 ‏ موسی در سنین پیری برای عمیق کردن رابطهٔ خود با خدا چگونه ابراز تمایل کرد ؟‏ 
 گذشت زمان با خود تجربهٔ زندگی می‌آورد .‏ 
 (‏ ایّوب ۱۲ :‏ ۱۲ )‏ اما پیشرفت روحانی خودبه‌خود با بالا رفتن سن پدید نمی‌آید .‏ 
 بدین علّت نباید فقط به گنجینهٔ معلوماتی که در گذشته اندوخته‌ایم اتکا کنیم .‏ 
 بلکه ما خادمان خدا باید بکوشیم با گذشت سال‌ها همواره بر آموخته‌های خود بیفزاییم .‏ 
 (‏ امثال ۹ :‏ ۹ )‏ برای مثال ،‏ وقتی موسی از یَهُوَه مأموریت یافت ۸۰ سال از عمرش می‌گذشت .‏ 
 (‏ خروج ۷ :‏ ۷ )‏ از قرار معلوم در روزگار موسی رسیدن به چنین سنی معمولی نبود چون که خود او نوشت :‏ « ایّام عمر ما هفتاد سال است و اگر از بنیه ،‏ هشتاد سال باشد .‏ » 
 (‏ مزمور ۹۰ :‏ ۱۰ )‏ با این حال ،‏ موسی هیچ گاه حس نکرد که به دلیل سن بالایش دیگر قادر به آموختن مطالب جدید نیست .‏ 
 حتی بعد از ده‌ها سال خدمت به خدا و داشتن موهبات متعدد و بر دوش کشیدن مسئولیت‌های سنگین ،‏ موسی باز از یَهُوَه تمنا کرد :‏ « طریق خود را به من بیاموز تا تو را بشناسم .‏ » 
 (‏ خروج ۳۳ :‏ ۱۳ )‏ موسی همیشه می‌خواست رابطهٔ خود را با یَهُوَه خدا عمیق‌تر کند و در این رابطه رشد کند .‏ 
 ‏ دانیال نبی چگونه ذهن خود را حتی در سنین بالای ۹۰ زنده و فعال نگاه داشته بود و زحمات وی چه نتیجه‌ای داشت ؟‏ 
 دانیال نبی نیز حتی زمانی که بیش از ۹۰ سال داشت همچنان به بررسی و مطالعهٔ نوشته‌های مقدّس ادامه می‌داد .‏ 
 در کتاب دانیال می‌بینیم که وی با خواندن « کتب » که احتمالاً منظور نوشته‌های لاویان ،‏ اِشَعْیا ،‏ اِرْمیا ،‏ هوشَع و عاموس بود ،‏ برانگیخته شد تا با دعا و تضرّع از خدا مسألت نموده استدعای کمک کند .‏ 
 (‏ دانیال ۹ :‏ ۱ ،‏ ۲ )‏ دعای دانیال خیلی زود مستجاب شده ،‏ کلام خدا در بارهٔ آمدن مسیح و آیندهٔ پرستش پاک بر او نازل شد .‏ —‏ دانیال ۹ :‏ ۲۰ -‏ ۲۷ .‏ 
 ۹ ،‏ ۱۰ .‏ 
 بعضی افراد برای زنده و فعال نگاه داشتن ذهن و مغز خود چه کار کرده‌اند ؟‏ 
 ما نیز مانند موسی و دانیال می‌توانیم توانایی ذهنی خود را بر امور روحانی متمرکز کنیم و تا عمر داریم مغز و ذهن خود را فعال نگاه داریم .‏ 
 برای مثال ،‏ یک پیر جماعت مسیحی به نام وُرت را در نظر بگیریم که بالای ۸۰ سال سن دارد و می‌کوشد همیشه پا به پای سازمان پیش رود و از جدیدترین غذای روحانی که « غلام امین و دانا » چاپ و نشر می‌کند تغذیه کند .‏ 
 (‏ متّیٰ ۲۴ :‏ ۴۵‏ )‏ این برادر می‌گوید :‏ « من واقعاً عاشق حقیقت هستم .‏ 
 و برای من خیلی هیجان‌انگیز است ببینم چطور نور روحانی مرتب روشن‌تر و روشن‌تر می‌شود .‏ » 
 (‏ امثال ۴ :‏ ۱۸ )‏ برادری دیگر به نام فْرِد نیز که بیش از ۶۰ سال در خدمت تمام‌وقت بوده است از صحبت کردن در مورد کتاب مقدّس و کلاً مطالب روحانی با هم‌ایمانانش لذّت فراوان می‌برد .‏ 
 وی می‌گوید :‏ « من همیشه سعی می‌کنم تصویری زنده از آموخته‌هایم از کتاب مقدّس در ذهن خود داشته باشم .‏ 
 من معتقدم که اگر بتوانیم محتوای کتاب مقدّس را در ذهن خود زنده کنیم و به آن شکل و مفهوم بدهیم و اگر بتوانیم آموخته‌های خود را در چهارچوب تعلیم صحیح بگنجانیم ،‏ آن وقت دانش ما فقط قطعاتی از معلومات جدا از یکدیگر نیست .‏ 
 اگر این کار را بکنیم خواهیم دید که هر بخش از این مطالب مثل یک قطعه جواهر که در نگین‌دان خود نشسته است برق می‌زند و درخشندگی خیره‌کنندهٔ خود را دارد .‏ » —‏ ۲تیموتاؤس ۱ :‏ ۱۳‏ .‏ 
 با این تفاصیل ،‏ پیری و سالمندی نباید مانع آموختن اندیشه‌ها و موضوعات جدید و دشوار شود .‏ 
 افرادی هستند که در سنین ۶۰ ،‏ ۷۰ یا ۸۰ سالگی توانسته‌اند سواد یا زبانی جدید بیاموزند .‏ 
 بعضی از شاهدان یَهُوَه نیز زبانی جدید یاد گرفته‌اند تا بتوانند بشارت ملکوت را با مردم ملت‌های گوناگون در میان بگذارند .‏ 
 (‏ مَرقُس ۱۳ :‏ ۱۰‏ )‏ وقتی برادری به نام هَری و خانمش تصمیم گرفتند در محدودهٔ زبان پرتغالی خدمت کنند بیش از شصت سال سن داشتند .‏ 
 این برادر می‌گوید :‏ « باید اذعان کرد که هر چقدر سن بالاتر می‌رود یادگیری کارها و امور جدید و تازه سخت‌تر می‌شود .‏ » 
 با وجود این ،‏ وی و خانمش توانسته‌اند با زحمت و پشتکار کتاب مقدّس را به چند نفر پرتغالی‌زبان تعلیم دهند .‏ 
 اکنون پس از گذشت چندین سال ،‏ هَری قادر است در کنگره‌های ناحیه‌ای شاهدان یَهُوَه به این زبان جدید خود ،‏ یعنی به زبان پرتغالی ،‏ سخنرانی ایراد کند .‏ 
 ‏ چرا باید به موفقیت‌های بعضی از سالمندان توجه کنیم ؟‏ 
 البته همه از تندرستی و شرایط لازم برای شرکت در این گونه فعالیت‌های جدید برخوردار نیستند .‏ 
 پس چرا باید به موفقیت‌های برخی از افراد مسن در این فعالیت‌ها توجه کنیم ؟‏ 
 هدف این نیست که به همهٔ سالمندان توصیه شود چنین فعالیت‌هایی را دنبال کنند .‏ 
 بلکه هدف ترویج روحیه‌ای است که پولُس رسول در مورد آن به مسیحیان عبری‌زبان نوشت .‏ 
 او به ایمان پیران وفادار در جماعت اشاره کرد و گفت :‏ « انجام سیرت ایشان را ملاحظه کرده ،‏ به ایمان ایشان اقتدا نمایید .‏ » 
 (‏ عبرانیان ۱۳ :‏ ۷‏ )‏ وقتی غیرت این گونه افراد را می‌بینیم بر آن می‌شویم که ما نیز از ایمان قوی و محکم آن‌ها تقلید کنیم چون که در خدمت به خدا زحمت می‌کشند .‏ 
 برادر هَری که اکنون ۸۷ سال سن دارد در مورد عامل محرکی که او را در این راه تشویق می‌کند می‌گوید :‏ « بسیار مایلم از عمری که برایم باقی‌ست به نحو بسیار مفیدی در خدمت یَهُوَه استفاده کنم .‏ » 
 برادر فْرِد نیز که قبلاً به او اشاره شد از انجام وظایف و مسئولیت‌های خود در بیت‌ئیل بسیار ابراز خرسندی کرده ،‏ می‌گوید :‏ « هر کسی باید سعی کند در خدمت یَهُوَه جایی را برای خود پیدا کند تا بتواند به بهترین نحو او را خدمت کند و بعد بکوشد همان خدمت را ادامه دهد .‏ »‏ 
 پایداری و وفاداری طی فراز و نشیب‌های زندگی 
 ۱۲ ،‏ ۱۳ .‏ 
 بَرْزِلّای چگونه با وجود سالمندی و سن بالایش دینداری و وقف خود را به خدا نشان داد ؟‏ 
 کنار آمدن با فرتوتی و اثرات سالخوردگی آسان نیست .‏ 
 معهٰذا ،‏ با وجود تنزل بنیه حتی در چنین شرایطی نیز می‌توان وقف و دینداری از خود نشان داد .‏ 
 در این زمینه به یک نمونه توجه کنید .‏ 
 در روزگار داود شخصی بود به نام بَرْزِلّای اهل جِلْعاد که ۸۰ سال سن داشت .‏ 
 وقتی داود و لشکرش به دلیل شورش اَبْشالوم از اورشلیم متواری شده بودند بَرْزِلّای سخاوت و مهمان‌نوازی فوق‌العاده‌ای از خود نشان داد و خوراک و پناهگاه برایشان فراهم کرد .‏ 
 وقتی داود پس از شکست شورشیان پیروزمندانه به اورشلیم بازمی‌گشت ،‏ بَرْزِلّای داود و ملازمانش را تا رود اردن بدرقه کرد .‏ 
 در آنجا داود به بَرْزِلّای پیشنهاد کرد که با او به اورشلیم رفته در دربار پادشاهی مقامی را بر عهده گیرد .‏ 
 بَرْزِلّای در مقابل چنین پیشنهادی چه عکس‌العملی از خود نشان داد ؟‏ 
 وی گفت :‏ « من امروز هشتاد ساله هستم .‏ .‏ .‏ 
 و آیا بندهٔ تو طعم آنچه را که می‌خورم و می‌نوشم ،‏ توانم دریافت ؟‏ 
 یا دیگر آواز مُغَنّیان و مُغَنّیات را توانم شنید ؟‏ .‏ .‏ .‏ 
 و اینک بندهٔ تو ،‏ کمْهام ،‏ همراه آقایم پادشاه برود و آنچه در نظرت پسند آید با او به عمل آور .‏ » —‏ ۲سموئیل ۱۷ :‏ ۲۷ -‏ ۲۹ ؛‏ ۱۹ :‏ ۳۱ -‏ ۴۰ .‏ 
 با این که سالمندی بَرْزِلّای او را محدود کرده و توانایی‌اش را تقلیل داده بود ،‏ وی برای حمایت از پادشاه منصوب یَهُوَه هر چه در توان داشت انجام داد .‏ 
 با این که اذعان کرد که دیگر آن توانایی گذشته را ندارد و قوّهٔ چشایی‌اش خوب کار نمی‌کند و شنوایی‌اش نیز دارد از کار می‌افتد ،‏ بابت ناتوانی جسمانی خود تلخ‌کام نبود .‏ 
 بر عکس ،‏ با کمال ازخودگذشتگی توصیه کرد که کمْهام به جای او از پیشنهاد و دعوت داود بهره‌مند شود .‏ 
 با این سخنان شخصیت باطنی و فروتنی بَرْزِلّای بر همه آشکار شد .‏ 
 امروزه نیز بسیاری از سالمندان مانند بَرْزِلّای هستند که از خود سخاوتمندی تمام نشان داده‌اند و می‌دهند .‏ 
 این عده هر آنچه از دستشان برآید برای حمایت از پرستش پاک انجام می‌دهند و می‌دانند که « خدا به همین قربانی‌ها راضی است .‏ » 
 واقعاً که داشتن این همه افراد وفادار در میانمان برکتی بسیار بزرگ محسوب می‌شود !‏ —‏ عبرانیان ۱۳ :‏ ۱۶‏ .‏ 
 ‏ سالخوردگی و سالمندی داود چگونه مفهوم شعر مزمور ۳۷ :‏ ۲۳ -‏ ۲۵ را برای ما عمیق‌تر می‌سازد ؟‏ 
 زندگی داود نیز طی سال‌ها دستخوش تلاطم شده و تغییرات زیادی به خود دیده بود .‏ 
 ولی داود همیشه اطمینان داشت که یَهُوَه در حمایت و مراقبت خویش از خادمان وفادارش هیچ گاه کوتاهی نمی‌کند .‏ 
 داود در اواخر عمر خود مزموری سرایید که امروزه به مزمور ۳۷ شناخته شده است .‏ 
 می‌توان به آسانی داود را غرق تفکّر تجسّم کرد که با نگاهی به سال‌های عمر خود شروع به نواختن بربط خود می‌کند و این شعر را می‌سراید :‏ ‹ یَهُوَه قدم‌های انسان را مستحکم می‌سازد ،‏ و در طریق‌هایش سُرور می‌دارد .‏ 
 اگرچه بیفتد افکنده نخواهد شد زیرا یَهُوَه دستش را می‌گیرد .‏ 
 من جوان بودم و الآن پیر هستم و مرد صالح را هرگز متروک ندیده‌ام و نه نسلش را که گدای نان بشوند .‏ › 
 (‏ مزمور ۳۷ :‏ ۲۳ -‏ ۲۵ )‏ چه دلگرم‌کننده است که یَهُوَه صلاح دید که مزموری الهام کند که در آن به سنین پیری و کهولت داود اشاره‌ای بشود .‏ 
 همین نکته باعث می‌شود که شعر داود عمق و احساساتی زیباتر و دلنشین‌تر به خود بگیرد .‏ 
 ‏ یوحنّای رسول چگونه با وجود تغییرات در اوضاع و شرایط زندگی‌اش در وفاداری به خدا نمونه‌ای خوب است ؟‏ 
 یوحنّای رسول هم نمونه‌ای بارز از افراد وفاداری است که تغییرات و تحوّلات بسیاری را در زندگی چشید اما موفق شد وفاداری خود را به خدا حفظ کند .‏ 
 یوحنّا پس از نزدیک به ۷۰ سال خدمت به یَهُوَه ‹ به جهت موعظهٔ کلام خدا و شهادت به عیسی مسیح در جزیره‌ای به اسم پَطْمُس تبعید شد .‏ › 
 (‏ مکاشفه ۱ :‏ ۹‏ )‏ اما خدمت او در اینجا به اتمام نرسید .‏ 
 جالب این که تمام نوشته‌هایی که در کتاب مقدّس به دست یوحنّای رسول به تحریر رسیده است در سال‌های آخر زندگی‌اش نوشته شده‌اند .‏ 
 برای مثال ،‏ وقتی او در جزیرهٔ پَطْمُس بود ،‏ رؤیاهایی بر او نازل شد که مکاشفه نامیده می‌شود .‏ 
 یوحنّا تمام مطالب و جزئیات آنچه را دید به دقت به قلم آورد .‏ 
 (‏ مکاشفه ۱ :‏ ۱ ،‏ ۲‏ )‏ ظاهراً وی بعد از چندی به دستور نِروا ،‏ امپراتور روم ،‏ از بند و تبعید آزاد شد .‏ 
 بعد از آن ،‏ در حدود سال ۹۸ م .‏ 
 یعنی زمانی که یوحنّا احتمالاً ۹۰ یا ۱۰۰ سال از عمرش می‌گذشت ،‏ انجیل و همچنین سه رساله یا نامه را به قلم آورد .‏ 
 کارنامه‌ای درخشان از وفاداری و صبر 
 ‏ چگونه کسانی که توانایی صحبت کردن با دیگران را از دست داده‌اند می‌توانند وقف و دلبستگی خود را به یَهُوَه نشان دهند ؟‏ 
 در سنین بالا محدودیت‌ها و ناتوانی‌های پیری به اَشکال و درجات مختلف بروز می‌کند .‏ 
 برای مثال ،‏ بعضی‌ها حتی توانایی صحبت و مکالمه با دیگران را نیز به مرور زمان از دست می‌دهند .‏ 
 با این حال ،‏ این عده از خدمت به خدا و از محبت‌های او نسبت به خود خاطراتی شیرین دارند .‏ 
 درست است که این عده دیگر نمی‌توانند آن طور که می‌خواهند با زبان خود یَهُوَه را تمجید کنند ولی در دل خود با آوازی بلند به یَهُوَه می‌گویند :‏ « شریعت تو را چقدر دوست می‌دارم .‏ 
 تمامی روز تفکّر من است .‏ » 
 (‏ مزمور ۱۱۹ :‏ ۹۷ )‏ یَهُوَه نیز نیک می‌داند تا به امروز چه کسانی ‹ اسم او را عزیز داشته‌اند › و واقف است که تفاوت بسیار بزرگی بین این عدهٔ معدود و اکثر انسان‌های روی کرهٔ زمین که اهمیتی به او نمی‌دهند وجود دارد .‏ 
 (‏ مَلاکی ۳ :‏ ۱۶ ؛‏ مزمور ۱۰ :‏ ۴ )‏ چقدر دلگرم‌کننده است که بدانیم یَهُوَه حتی از تفکّرات باطنی و نیات قلب ما نیز می‌تواند خوشنود شود !‏ —‏ ۱تواریخ ۲۸ :‏ ۹ ؛‏ مزمور ۱۹ :‏ ۱۴ .‏ 
 ‏ کسانی که یَهُوَه خدا را مدت‌های مدید خدمت کرده‌اند به چه چیز پرارزشی دست یافته‌اند ؟‏ 
 واقعیتی دیگر که نباید از نظر دور داشت این است که آنانی که ده‌ها سال است وفادارانه یَهُوَه خدا را خدمت می‌کنند به کارنامه‌ای درخشان از صبر و تحمّل دست یافته‌اند که بسیار منحصربه‌فرد است و از هیچ طریقی دیگر نمی‌توان به آن دست یافت .‏ 
 عیسی گفت :‏ « جان‌های خود را به صبر دریابید .‏ » 
 (‏ لوقا ۲۱ :‏ ۱۹‏ )‏ پس صبر و تحمّل برای دست یافتن به زندگی ابدی عنصری حیاتی و بسیار ضروری است .‏ 
 بلی ،‏ شما که تا به امروز ‹ ارادهٔ خدا را به جا آورده‌اید › و وفاداری خود را با طریق زندگی خود ثابت کرده‌اید ،‏ به زودی می‌توانید اجر و پاداش ‹ وعده‌های خدا را بیابید .‏ › —‏ عبرانیان ۱۰ :‏ ۳۶‏ .‏ 
 ‏ الف )‏ دیدن چه چیزی در ایمانداران سالمند یَهُوَه خدا را شاد می‌سازد ؟‏ 
 ب )‏ در مقالهٔ بعدی چه نکته‌ای را بررسی خواهیم کرد ؟‏ 
 یَهُوَه خدا خدمت شما را که با جان و دل انجام شود بسیار باارزش می‌داند ؛‏ حال چه کم باشد چه زیاد .‏ 
 « انسانیتِ ظاهری » ما هر روزِ زندگی در معرض تحوّلات و فرسایش زمان است و رو به تباهی می‌رود ،‏ « لیکن باطن روز به روز تازه می‌گردد .‏ » 
 (‏ ۲قُرِنتیان ۴ :‏ ۱۶‏ )‏ هیچ شکی نیست که در نظر یَهُوَه هر چه در گذشته برای او انجام داده‌اید بسیار ارزشمند است .‏ 
 از طرفی دیگر ،‏ بسیار واضح است که هر چه نیز امروزه برای خاطر نام وی انجام می‌دهید برای او مهم و پرارزش است .‏ 
 (‏ عبرانیان ۶ :‏ ۱۰‏ )‏ این گونه وفاداری تأثیراتی عمیق و درازمدت بر دیگران به جای می‌گذارد که در مقالهٔ بعدی آن را مورد بحث و بررسی قرار خواهیم داد .‏ 
 به این سؤالات پاسخ دهید 
 ‏ • حَنّا چگونه برای مسیحیان سالمند امروز نمونه است ؟‏ 
 ‏ • چرا سن بالا لزوماً نباید مانع فعال بودن افراد مسن شود ؟‏ 
 ‏ • خادمان مسن یَهُوَه چگونه می‌توانند همواره وقف و دلبستگی خویش را به او نشان دهند ؟‏ 
 ‏ • یَهُوَه خدمتی را که خادمان سالمندش به او عطا می‌کنند با چه دیدی می‌نگرد ؟‏ 
 ‏ [ تصویر در صفحهٔ ۲۴ ]‏ 
 دانیال سالخورده با مطالعه و بررسی « کتب » به مدت زمان تبعید یهودا پی برد 
 ‏ [ تصاویر در صفحهٔ ۲۶ ]‏ 
 سالمندان بسیاری در میان ما هستند که با حضور مرتب در جلسات و غیرت در موعظه و شوق و اشتیاق به یادگیری مطالب جدید نمونهٔ بسیار خوبی هستند 
 نعمت وجود سالمندان برای جوانان 
 ‏ « پس ای خدا ،‏ مرا تا زمان پیری و سفیدمویی نیز ترک مکن ،‏ تا این طبقه را از بازوی تو خبر دهم و جمیع آیندگان را از توانایی تو .‏ » —‏ مزمور ۷۱ :‏ ۱۸ .‏ 
 ۱ ،‏ ۲ .‏ 
 خادمان سالمند خدا به چه امری باید واقف باشند و در اینجا به چه نکته‌ای خواهیم پرداخت ؟‏ 
 چند سال پیش ،‏ یک پیر جماعت با برادری سالخورده و مسح‌شده در آفریقای غربی ملاقات و از او احوال‌پرسی می‌کرد .‏ 
 برادر سالمند جواب داد :‏ « خُب ،‏ هنوز می‌توانم کمی بدوم ،‏ می‌توانم کمی بپرم ،‏ یک کم هم می‌توانم جست و خیز کنم ،‏ لی‌لی هم می‌توانم بکنم .‏ 
 ولی هنوز نمی‌توانم پرواز کنم .‏ » 
 جالب این که آن برادر حین جواب دادن هر چه را می‌گفت با عمل نمایش می‌داد .‏ 
 او با این کار خوب توانست منظور خود را به پیر جماعت بفهماند .‏ 
 در واقع با آن نمایش می‌گفت ‹ هر کاری از دستم بر می‌آید با دل و جان انجام می‌دهم ،‏ اگر از دستم بر نیاید ،‏ خُب ،‏ دیگر نگرانش نمی‌شوم .‏ › 
 آن پیر جماعت که از برادر سالمند دیدن می‌کرد ،‏ اکنون بیش از ۸۰ سال سن دارد و هنوز هم وقتی به یاد خاطرات شیرین آن دوران می‌افتد از شوخ‌طبعی و وفاداری آن برادر اشک در چشمانش جمع می‌شود .‏ 
 خصوصیاتی که سالمندان مؤمن از خود نشان می‌دهند ،‏ می‌تواند بر دیگران تأثیراتی بسیار عمیق و درازمدت داشته باشد .‏ 
 البته نباید فراموش کرد که پیری و داشتن سن بالا به خودی خود حکمت و خصلت‌های مسیحی به همراه نمی‌آورد .‏ 
 (‏ جامعه ۴ :‏ ۱۳ )‏ کتاب مقدّس می‌گوید :‏ « سفیدمویی تاج جمال است ،‏ هنگامی که در راه عدالت یافت شود .‏ » 
 (‏ امثال ۱۶ :‏ ۳۱ )‏ اگر شما هم شخصی سالمندید ،‏ آیا واقفید که رفتار و گفته‌های شما چقدر بر دیگران می‌تواند تأثیر مثبت داشته باشد ؟‏ 
 به چند نمونه از این گونه اشخاص در کتاب مقدّس نگاه کنیم و ببینیم که این سالمندان چه نعمت و برکتی برای جوانان بوده‌اند .‏ 
 ایمانی قوی تأثیراتی طویل‌مدت 
 ‏ وفاداری نوح چه تأثیری بر همهٔ انسان‌های امروزه داشته است ؟‏ 
 نوح یکی از کسانی بود که ایمان و پایداری‌اش نعمات زیادی به همراه داشت که امروزه هم تأثیرات آن به جای مانده است .‏ 
 نوح تقریباً ۶۰۰ ساله بود که کشتی را ساخت ،‏ حیوانات را در آن جمع نمود و به اطرافیان و همسایگانش موعظه کرد .‏ ‏ 
 (‏ پیدایش ۷ :‏ ۶ ؛‏ ۲پِطْرُس ۲ :‏ ۵‏ )‏ نوح به دلیل خداترسی‌اش به همراه خانواده خود از هلاکت طوفان مهیب جان سالم به در برد و جد تمام انسان‌هایی که امروز بر روی کرهٔ زمین زندگی می‌کنند شد .‏ 
 البته نوح در دورانی می‌زیست که عموماً عمر مردم بسیار طولانی‌تر از عمر انسان‌های این دوران بود .‏ 
 با این حال ،‏ نوح حتی در سنین بسیار بالا هم وفاداری خود را همچنان حفظ نمود و سبب شد که ما امروزه از برکاتی بسیار گرانقدر بهره‌مند شویم .‏ 
 از چه نظر ؟‏ 
 ‏ پایداری و وفاداری نوح چه فایده و برکتی برای خادمان امروزی یَهُوَه دارد ؟‏ 
 نوح تقریباً ۸۰۰ ساله بود که نِمرُود برج بابل را به نشانهٔ مخالفت خود با فرمان یَهُوَه که گفته بود « زمین را پر سازید » می‌ساخت .‏ 
 (‏ پیدایش ۹ :‏ ۱ ؛‏ ۱۱ :‏ ۱ -‏ ۹ )‏ نوح در یاغی‌گری نِمرُود هیچ سهمی نداشت .‏ 
 بدین علّت ،‏ به احتمال زیاد وقتی یَهُوَه زبان معاصران او را مغشوش و دگرگون ساخت ،‏ وی از چنین اغتشاش و سردرگمی محفوظ ماند .‏ 
 وفاداری و استواری نوح را می‌توان نه فقط در سال‌های پیری وی دید بلکه در تمام طول عمر بلندش نیز مشاهده کرد .‏ 
 به راستی که وفاداری نمونهٔ نوح برای خادمان یَهُوَه در هر سن و سال که باشند مفید و تشویق‌کننده است .‏ —‏ عبرانیان ۱۱ :‏ ۷‏ .‏ 
 تأثیر ایمان سالمندان بر خانواده 
 ۵ ،‏ ۶ .‏ 
 الف )‏ وقتی ابراهیم ۷۵ ساله بود خدا از وی چه خواست ؟‏ 
 ب )‏ ابراهیم در مقابل فرمان خدا چه واکنشی نشان داد ؟‏ 
 سالمندان می‌توانند تأثیری بسیار عمیق و مثبت بر ایمان اعضای خانوادهٔ خود بگذارند و این را می‌توان در شرح زندگی پَطرِیارْخ‌هایی که بعد از نوح بر عرصهٔ تاریخ پا گذاشتند ،‏ دید .‏ 
 برای نمونه ،‏ ابراهیم تقریباً ۷۵ ساله بود که خدا به وی گفت :‏ « از ولایت خود ،‏ و از مولد (‏ زادگاه )‏ خویش و از خانهٔ پدر خود به سوی زمینی که به تو نشان دهم بیرون شو ،‏ و از تو امّتی عظیم پیدا کنم و تو را برکت دهم ،‏ و نام تو را بزرگ سازم ،‏ و تو برکت خواهی بود .‏ » —‏ پیدایش ۱۲ :‏ ۱ ،‏ ۲ .‏ 
 حال فرض کنید که به شما نیز بگویند خانه و کاشانهٔ خود ،‏ دوستان و اقوام ،‏ وطن و امنیت محیط گرم خانوادهٔ خود را ترک کرده ،‏ به سرزمینی کوچ کنید که هیچ گونه اطلاع یا تصویری از آن در ذهن ندارید .‏ 
 ابراهیم در سنین پیری دقیقاً همین کار را کرد .‏ 
 ‹ پس اَبرام ،‏ چنانکه یَهُوَه بدو فرموده بود ،‏ روانه شد › و بقیهٔ عمر خود را مثل یک غریبه در زمین بیگانهٔ کنعان در خیمه‌ها مسکن نمود .‏ 
 (‏ پیدایش ۱۲ :‏ ۴ ؛‏ عبرانیان ۱۱ :‏ ۸ ،‏ ۹‏ )‏ با این که یَهُوَه به ابراهیم وعده داده بود که روزی از او قومی بزرگ می‌سازد ،‏ ابراهیم سال‌ها قبل از این که آن وعده به تحقق برسد و نسل بی‌شمار خود را ببیند ،‏ از دنیا چشم بست .‏ 
 همسرش سارَه نیز فقط یک فرزند پسر ،‏ اسحاق را برایش به دنیا آورد ،‏ آن هم پس از این که ابراهیم ۲۵ سال را در سرزمین موعود سپری کرده بود .‏ 
 (‏ پیدایش ۲۱ :‏ ۲ ،‏ ۵ )‏ با وجود تمام این‌ها ،‏ ابراهیم مأیوس و ناامید نشد و نخواست به زادگاه و مملکت خود برگردد .‏ 
 واقعاً که چه نمونهٔ خوبی از ایمانداری ،‏ صبر و شکیبایی !‏ 
 ‏ پایداری ،‏ استقامت و وفاداری ابراهیم چه تأثیری بر پسرش اسحاق گذاشت و نتیجه‌اش برای بقیهٔ انسان‌ها چه بود ؟‏ 
 صبر و ثابت‌قدمی ابراهیم تأثیری بسیار قوی و عمیق بر پسرش اسحاق گذاشت که سرانجام تمامی عمر ۱۸۰ سالهٔ خود را در سرزمین کنعان در غربت به سر برد .‏ 
 توانایی تحمّل و بردباری اسحاق از ایمانش به وعدهٔ خدا سرچشمه می‌گرفت که والدین سالخورده‌اش در دل او کاشته بودند و بعدها نیز با سخنان خود یَهُوَه تقویت و مستحکم شد .‏ 
 (‏ پیدایش ۲۶ :‏ ۲ -‏ ۵ )‏ پایداری و استقامت اسحاق در تحقق وعدهٔ یَهُوَه نقشی بسیار مهم ایفا کرد ،‏ زیرا یَهُوَه قول داده بود که آن « ذریّت » که باعث برکت یافتن تمامی بشر خواهد شد از نسل ابراهیم منشأ می‌گیرد .‏ 
 صدها سال بعد عیسی مسیح که رکن و بخش اصلی آن « ذریّت » بود راه را برای همهٔ کسانی که به کلام خدا ایمان می‌ورزیدند باز کرد و آشتی و مصالحهٔ آن‌ها را با خدا میسر و در نتیجه زندگی ابدی را امکان‌پذیر ساخت .‏ —‏ غَلاطیان ۳ :‏ ۱۶ ؛‏ یوحنّا ۳ :‏ ۱۶‏ .‏ 
 ‏ یعقوب چگونه از خود ایمانی قوی نشان داد و چه تأثیر درازمدت از خود به جای گذاشته است ؟‏ 
 اسحاق نیز پسر خود یعقوب را در ایمان بزرگ کرد تا ایمان پسرش نیز قوی شده ،‏ بتواند او را در سنین پیری محفوظ نگاه دارد .‏ 
 یعقوب ۹۷ ساله بود که با فرشته‌ای یک شب تمام کشتی گرفت تا بتواند از وی برکتی دریافت کند .‏ 
 (‏ پیدایش ۳۲ :‏ ۲۴ -‏ ۲۸ )‏ یعقوب هنگام مرگ ۱۴۷ سال داشت و با اندک قوّتی که برایش باقی مانده بود ۱۲ پسرش را گرد خویش جمع کرد و هر یک از آن‌ها را برکت داد .‏ 
 (‏ پیدایش ۴۷ :‏ ۲۸ )‏ سخنان نبوی و وصایایی که یعقوب به پسرانش گفت و در پیدایش ۴۹ :‏ ۱ -‏ ۲۸ درج شده است ،‏ امروزه نیز به قوّت خود باقی‌اند و همچنان به تحقق می‌پیوندد .‏ 
 ‏ در بارهٔ تأثیر و نفوذی که ایمان سالمندان بالغ بر اعضای خانواده‌شان دارند چه می‌توان گفت ؟‏ 
 بدیهی است که خادمان وفادار خدا می‌توانند تأثیری بسیار مثبت و عمیق بر اعضای خانوادهٔ خود به جای بگذارند .‏ 
 تعلیم کلام خدا ،‏ مشورت ارزشمند ،‏ تجربیات یک عمر زندگی و همچنین ایمانی نمونه که سالمندان از خود نشان می‌دهند ،‏ همه دست‌به‌دست هم داده ،‏ به فرزندان خانواده کمک می‌کند ثابت و محکم در ایمان رشد کنند و تربیت یابند .‏ 
 (‏ امثال ۲۲ :‏ ۶ )‏ بنابراین سالمندان هیچ گاه نباید تأثیرات طویل‌مدت و پرمنفعت خود بر اطرافیان و فرزندانشان را دست کم بگیرند .‏ 
 تأثیر ایمان سالمندان بر هم‌ایمانانشان 
 ‏ فرمان یوسف در مورد استخوان‌هایش چه بود و چه تأثیرات درازمدت به همراه داشت ؟‏ 
 سالمندان می‌توانند حتی تأثیری بسزا بر هم‌ایمانان خود داشته باشند .‏ 
 برای مثال ،‏ یوسف پسر یعقوب در سنین پیری از روی ایمان عملی انجام داد که تأثیرات آن را حتی چندین نسل بعد بر میلیون‌ها عابد و پرستندهٔ خدا می‌توان دید .‏ 
 یوسف ۱۱۰ سال سن داشت وقتی که « در بارهٔ استخوان‌های خود وصیت کرد » و از اسرائیلیان خواست هنگامی که سرزمین مصر را ترک می‌کنند استخوان‌های وی را نیز با خود به سرزمین موعود ببرند .‏ 
 (‏ عبرانیان ۱۱ :‏ ۲۲ ؛‏ پیدایش ۵۰ :‏ ۲۵ )‏ فرمان یوسف برای اسرائیلیانی که طی سالیان متمادی پس از مرگ یوسف در بردگی مصریان بودند حکم روزنه‌ای از امید را داشت و همچون ضمانتی بود که زمانی نجات آن‌ها از راه می‌رسید .‏ 
 ‏ به احتمال زیاد موسای سالمند چه تأثیری بر یوشَع جوان گذاشته بود ؟‏ 
 یکی از افرادی که سخنان یوسف را آویزهٔ گوش خود کرده بود و امید نجات را در دل خود می‌پروراند موسی بود .‏ 
 وقتی موسی ۸۰ ساله شد افتخار داشت استخوان‌های یوسف را حمل کرده ،‏ از سرزمین مصر بیرون آورد .‏ 
 (‏ خروج ۱۳ :‏ ۱۹ )‏ تقریباً آن زمان بود که موسی با یوشَع آشنا شد که بسیار از او جوان‌تر بود .‏ 
 طی ۴۰ سالِ آینده یوشَع دستیار شخصی موسی شد .‏ 
 (‏ اعداد ۱۱ :‏ ۲۸ )‏ پس برای یوشَع افتخار بود که موسی را تا بالای کوه سینا همراهی کند و وقتی موسی به پایین آمد و لوحه‌های ده فرمان را به همراه داشت به استقبال او برود .‏ 
 (‏ خروج ۲۴ :‏ ۱۲ -‏ ۱۸ ؛‏ ۳۲ :‏ ۱۵ -‏ ۱۷ )‏ واقعاً که موسی چه منبعی مفید و ارزشمند از تجربه و راهنمایی برای یوشَع بود .‏ 
 ‏ یوشَع چگونه حتی تا آخر عمرش نیز مشوّقی بزرگ برای قوم اسرائیل بود ؟‏ 
 یوشَع نیز تا زمانی که زنده بود مشوّقی بزرگ برای قوم اسرائیل بود .‏ 
 در داوران ۲ :‏ ۷ می‌خوانیم :‏ ‹ در تمامی ایّام یوشَع و تمامی ایّام مشایخی که بعد از یوشَع زنده ماندند ،‏ و همهٔ کارهای بزرگ یَهُوَه را که برای اسرائیل کرده بود ،‏ دیدند ،‏ قوم ،‏ یَهُوَه را عبادت نمودند .‏ › 
 اما پس از مرگ یوشَع و سالمندان دیگر قوم ،‏ دوره‌ای سیصدساله آغاز شد که طی آن اسرائیل در پرستش سست و مردد شده ،‏ به دو جهت مخالف بین پرستش پاک و پرستش کاذب کشیده می‌شد تا زمانی که سموئیل نبی پا بر عرصهٔ قوم گذاشت .‏ 
 سموئیل ‹ به اَعمال صالحه می‌پرداخت ›‏ 
 ‏ سموئیل نبی چه ‹ اَعمال صالحه‌ای › انجام داد ؟‏ 
 کتاب مقدّس در مورد این که سموئیل نبی به هنگام مرگ چند سال سن داشت اطلاعی به ما نمی‌دهد .‏ 
 اما می‌دانیم محتوای کتاب اوّل سموئیل دوره‌ای حدود ۱۰۲ سال را در بر می‌گیرد که اکثر وقایع آن دوران طی سال‌های زندگی آن نبی رخ داد .‏ 
 در عبرانیان ۱۱ :‏ ۳۲ ،‏ ۳۳ می‌خوانیم که داوران و انبیای درستکار و صالح « به اَعمال صالحه پرداختند .‏ » 
 بلی سموئیل تأثیری مثبت بر بعضی از اطرافیان خود گذاشت و باعث شد که این عده در زندگی از اَعمال بد و خطاکاری دوری کنند .‏ ‏ 
 (‏ ۱سموئیل ۷ :‏ ۲ -‏ ۴ )‏ سموئیل نبی چگونه در این راه موفق شد ؟‏ 
 با حفظ وفاداری خویش به یَهُوَه طی تمام دوران زندگی خویش .‏ 
 (‏ ۱سموئیل ۱۲ :‏ ۲ -‏ ۵ )‏ همچنین ،‏ با حفظ شجاعت خویش در پرستش یَهُوَه ،‏ تا جایی که حتی از نصیحت کردن پادشاه نیز ترس و واهمه‌ای نداشت .‏ 
 (‏ ۱سموئیل ۱۵ :‏ ۱۶ -‏ ۲۹ )‏ علاوه بر این‌ها ،‏ سموئیل که « پیر و مو سفید » شده بود ،‏ در دعا کردن برای دیگران نمونهٔ خیلی خوبی بود .‏ 
 نبی وفادار با صداقت تمام گفت :‏ ‹ حاشا از من که به یَهُوَه گناه ورزیده ،‏ ترک دعا کردن برای شما نمایم .‏ › —‏ ۱سموئیل ۱۲ :‏ ۲ ،‏ ۲۳ .‏ 
 ۱۴ ،‏ ۱۵ .‏ 
 امروزه برادران و خواهران سالمند چگونه می‌توانند در دعا کردن از سموئیل نبی تقلید کنند ؟‏ 
 تمام این‌ها به اَعمالی خاص اشاره می‌کنند که سالمندان می‌توانند با انجام آن‌ها تأثیری بسیار مثبت بر اطرافیانشان یعنی خادمان دیگر یَهُوَه بگذارند .‏ 
 با وجود کاهش قدرت بدنی و ناتوانی جسمی که سالمندان را از خیلی لحاظ محدود می‌سازد ،‏ این عده می‌توانند به آسانی از عهدهٔ یک کار برآیند و آن هم دعا کردن برای دیگران است .‏ 
 ای سالمندان ،‏ آیا می‌دانید که دعاهای شما چقدر می‌تواند برای جماعت مفید واقع شود ؟‏ 
 زیرا ایمان شما به خون ریخته‌شدهٔ مسیح باعث شده است جایگاهی بسیار مقبول و مورد پذیرش یَهُوَه خدا داشته باشید .‏ 
 و با توجه به صبر و تحمّلی که در اثر یک عمر تلاش از خود نشان داده‌اید ،‏ اکنون ‹ ایمان آزموده‌شدهٔ شما › ارزشی بی‌همتا به خود گرفته است .‏ 
 (‏ یعقوب ۱ :‏ ۳ ؛‏ ۱پِطْرُس ۱ :‏ ۷‏ )‏ هیچ گاه فراموش نکنید که « دعای مرد عادل در عمل ،‏ قوّت بسیار دارد .‏ » —‏ یعقوب ۵ :‏ ۱۶‏ .‏ 
 دعاهای شما برای حمایت از فعالیت‌های ملکوت یَهُوَه بسیار مؤثر و مفید واقع می‌شود .‏ 
 بعضی از برادران ما به دلیل بی‌طرفی مسیحی خویش در حبس به سر می‌برند .‏ 
 بعضی دیگر قربانی سوانح طبیعی ،‏ درگیری‌های مسلّحانهٔ ملت‌ها و جنگ‌های داخلی شده‌اند .‏ 
 بعضی دیگر نیز که احتمالاً در جماعت خود ما نیز یافت می‌شوند با مخالفت و وسوسه مدام در جدالند .‏ 
 (‏ متّیٰ ۱۰ :‏ ۳۵ ،‏ ۳۶‏ )‏ در کنار این‌ها ،‏ همچنین کسانی که در جماعت هدایت فعالیت موعظه و سرپرستی را بر عهده دارند به دعاهای شما نیازمندند .‏ 
 (‏ اَفَسُسیان ۶ :‏ ۱۸ ،‏ ۱۹ ؛‏ کُولُسیان ۴ :‏ ۲ ،‏ ۳‏ )‏ و واقعاً چقدر دلگرم‌کننده است که از هم‌ایمانان خود به اسم در دعا نام ببریم درست همان طور که اِپَفْراس برای دیگران دعا می‌کرد .‏ —‏ کُولُسیان ۴ :‏ ۱۲‏ .‏ 
 آموزش نسل آینده 
 ۱۶ ،‏ ۱۷ .‏ 
 در مزمور ۷۱ :‏ ۱۸ چه چیزی پیشگویی شده و این پیشگویی چگونه به تحقق پیوسته است ؟‏ 
 برای « گوسفندان دیگر » معاشرت نزدیک با « گلّهٔ کوچک » و وفادار یعنی کسانی که دعوت آسمانی دارند ،‏ بسیار مفید و ارزشمند بوده است ،‏ زیرا برای آنانی که امید دارند تا ابد بر روی زمین زندگی کنند آموزشی بسیار حیاتی را فراهم کرده است .‏ 
 (‏ لوقا ۱۲ :‏ ۳۲ ؛‏ یوحنّا ۱۰ :‏ ۱۶‏ )‏ این امر در مزمور ۷۱ :‏ ۱۸ پیشگویی شده بود که می‌گوید :‏ « ای خدا ،‏ مرا تا زمان پیری و سفیدمویی نیز ترک مکن ،‏ تا این طبقه را از بازوی تو خبر دهم و جمیع آیندگان را از توانایی تو .‏ » 
 مسیحیان مسح‌شده نیز بسیار مشتاق بوده‌اند معاشران خود را از طبقهٔ گوسفندان دیگر برای مسئولیت‌های دیگر آموزش دهند قبل از این که در آسمان با عیسی مسیح جلال یابند .‏ 
 آنچه در مزمور ۷۱ :‏ ۱۸ در مورد آگاه ساختن « جمیع آیندگان » پیشگویی شده است در کل می‌توان در مورد گوسفندان دیگر نیز به کار برد که از مسح‌شدگان خدا آموزش دیده‌اند .‏ 
 یَهُوَه به سالمندان این افتخار و مأموریت را داده است که در مورد او به آیندگانی که اکنون پرستش حقیقی را با آغوشی باز می‌پذیرند ،‏ شهادت دهند .‏ 
 (‏ یوئیل ۱ :‏ ۲ ،‏ ۳ )‏ و برای گوسفندان دیگر نیز هر آنچه که از مسح‌شدگان یاد گرفته‌اند نعمتی بسیار بزرگ بوده است و اکنون نوبت آن‌ها است که آموخته‌های روحانی خود را با دیگران نیز که مایلند یَهُوَه را خدمت کنند در میان بگذارند .‏ —‏ مکاشفه ۷ :‏ ۹ ،‏ ۱۰‏ .‏ 
 ۱۸ ،‏ ۱۹ .‏ 
 الف )‏ بسیاری از خادمان سالمند یَهُوَه چه دانسته‌هایی خاصّ را می‌توانند به جوانان انتقال دهند ؟‏ 
 ب )‏ مسیحیان سالمند از چه امری باید اطمینان کامل داشته باشند ؟‏ 
 خادمان سالمند یَهُوَه ،‏ چه از مسح‌شدگان چه از گوسفندان دیگر ،‏ در انتقال خاطرات وقایع بسیار مهم تاریخی نقشی بسزا ایفا می‌کنند .‏ 
 در میان ما هنوز عده‌ای هستند که وقتی « نمایش‌نامهٔ تصویری خلقت » به پردهٔ نمایش درآمد ،‏ زنده بودند .‏ 
 بعضی از شاهدان نیز برادران مسئول در سازمان را که در سال ۱۹۱۸ به زندان افتادند شخصاً می‌شناسند .‏ 
 کسانی هم هستند که زمانی در ایستگاه رادیویی برج دیده‌بانی در پخش برنامه‌های رادیویی سهم داشته‌اند .‏ 
 خیلی از این برادران و خواهران سالمند مبارزات شاهدان یَهُوَه را در دیوان‌ها و دادگاه‌های عالی کشورهای گوناگون برای کسب و حفظ آزادی پرستش هنوز به یاد دارند .‏ 
 کسانی هم هستند که طی دوران زمامداری دیکتاتورها محکم به ایمان خود پای‌بند مانده‌اند .‏ 
 بلی ،‏ بعضی از سالمندان به یاد دارند چطور نور حقیقت و اشراق به تدریج روشن‌تر و روشن‌تر شده است .‏ 
 بلی ،‏ کتاب مقدّس ما را تشویق می‌کند که از تجربیات و حاصل یک عمر خدمت وفادارانهٔ این سالمندان فایده ببریم .‏ —‏ تثنیه ۳۲ :‏ ۷ .‏ 
 بلی ،‏ مسیحیان سالمند را تشویق می‌کنیم تا برای جوانان نمونه‌ای خوب در رفتار و کلام باشند .‏ 
 (‏ تیطُس ۲ :‏ ۲ -‏ ۴‏ )‏ شاید امروزه نتوانید تأثیرات مثبت صبر و تحمّل ،‏ دعاها و همچنین نصایح و مشورت‌هایتان را بر دیگران به چشم ببینید .‏ 
 ناگفته نماند که نوح ،‏ ابراهیم ،‏ یوسف ،‏ موسی و دیگران نیز هیچ گاه به چشم خود تأثیرات عمیق وفاداری‌شان را بر نسل‌های آینده ندیدند .‏ 
 با این حال ،‏ سابقهٔ ایمان و وفاداری آن‌ها از اهمیتی بسیار والا برخوردار است .‏ 
 وفاداری شما نیز همچنین .‏ 
 ‏ چه برکاتی در انتظار آنانی است که امید خود را تا به آخر نگاه می‌دارند ؟‏ 
 چه از مصیبت عظیم جان سالم به در ببرید چه از طریق رستاخیز دوباره چشم به زندگی بگشایید ،‏ سرانجام به « حیات جاودانی » دست خواهید یافت که شادی و خرّمی خاص خود را خواهد داشت و همهٔ ما بی‌صبرانه منتظر آن هستیم .‏ 
 (‏ متّیٰ ۲۴ :‏ ۲۱ ؛‏ ۱تیموتاؤس ۶ :‏ ۱۹‏ )‏ نعمات و برکات حکومت هزارسالهٔ مسیح را نزد خود تجسّم کنید .‏ 
 در آن دوران یَهُوَه تمام تأثیرات پیری را خنثی کرده ،‏ از بین خواهد برد .‏ 
 به جای این که از کهولت تن و جسمتان لب به شکایت بگشایید ،‏ هر روز توانایی و بنیهٔ جسمی‌تان بیشتر و بیشتر خواهد شد .‏ 
 هر روز که بیدار شوید انرژی بیشتری خواهید داشت ،‏ چشمانتان تیزتر و بهتر خواهند دید ،‏ گوش‌هایتان تیزی سابق خود را به دست خواهند آورد و ظاهر و شمایل شما نیز مجدّداً به زیبایی و طراوت جوانی خود باز خواهد گشت !‏ 
 (‏ ایّوب ۳۳ :‏ ۲۵ ؛‏ اِشَعْیا ۳۵ :‏ ۵ ،‏ ۶ )‏ درخور تأمّل است که برکت‌یافتگان خدا که در دنیای جدید به حیات جاودانی دست می‌یابند ،‏ در مقایسه با آنچه طی ابدیت در انتظارشان است همیشه جوان و کم‌سن‌وسال باقی خواهند ماند .‏ 
 (‏ اِشَعْیا ۶۵ :‏ ۲۲ )‏ باشد که همهٔ ما امید خود را تا به آخر حفظ کنیم و همواره یَهُوَه را با تمام جان و دل خدمت نماییم .‏ 
 در آن وقت اطمینان داریم که یَهُوَه به هر آنچه وعده داده است وفا خواهد کرد و بیش از آنچه انتظارش را داریم به انجام خواهد رساند .‏ —‏ مزمور ۳۷ :‏ ۴ ؛‏ ۱۴۵ :‏ ۱۶ .‏ 
 چه جواب می‌دهید ؟‏ 
 ‏ • از وفاداری و استواری نوح چه برکاتی برای تمام بشر حاصل شد ؟‏ 
 ‏ • ایمان پَطرِیارْخ‌ها چه تأثیری بر نسل‌های آینده گذاشت ؟‏ 
 ‏ • یوسف ،‏ موسی ،‏ یوشَع و سموئیل در سال‌های پیری خود چگونه هم‌ایمانان خود را تشویق کردند ؟‏ 
 ‏ • سالمندان چه چیزی را می‌توانند به نسل‌های آینده انتقال دهند ؟‏ 
 ‏ [ تصویر در صفحهٔ ۲۷ ]‏ 
 صبر و وفاداری ابراهیم تأثیری بسیار مثبت و عمیق بر اسحاق گذاشت 
 ‏ [ تصویر در صفحهٔ ۲۹ ]‏ 
 موسی مشاور و مشوّقی خوب برای یوشَع بود 
 ‏ [ تصویر در صفحهٔ ۳۰ ]‏ 
 دعاهای شما برای دیگران نتایجی خوب به بار می‌آورد 
 ‏ [ تصویر در صفحهٔ ۳۱ ]‏ 
 ای جوانان به سالمندان وفادار گوش دهید و از آن‌ها الگو بگیرید 
 آفرینش اعجاب‌آور انسان 
 ‏ « به طور مهیب و عجیب ساخته شده‌ام .‏ » —‏ مزمور ۱۳۹ :‏ ۱۴ .‏ 
 ‏ چرا بسیاری از انسان‌ها خدا را عامل شگفتی‌های طبیعت می‌دانند ؟‏ 
 طبیعت پر از عجایب و شگفتی‌هاست و طبعاً این سؤال را به ذهن می‌آورد که این همه موجودات شگفت‌انگیز چگونه روی زمین پدیدار گشته‌اند ؟‏ 
 آیا آفریدگاری هوشمند در پیدایش آن‌ها دست داشته است ؟‏ 
 برخی بر این عقیده‌اند که بدون اعتقاد به وجود آفریدگار نیز می‌توان منشأ حیات را توضیح داد .‏ 
 در حالی که برخی دیگر معتقدند بدون در نظر گرفتن آفریدگاری هوشمند نمی‌توان به درک عمیقی از نظام هستی نایل آمد .‏ 
 این گروه بر این عقیده‌اند که پیچیدگی ،‏ تنوع و زیبایی موجودات زنده فوق‌العاده‌تر از آن است که بتوان آن را حاصل یک سری اتفاقات و تصادفات دانست .‏ 
 لذا ،‏ بسیاری از مردم ،‏ منجمله برخی از دانشمندان به این نتیجه رسیده‌اند که جهان هستی به دست خالقی هوشمند ،‏ قدرتمند و خیرخواه بنا شده است .‏ 
 * 
 ‏ چه چیزی داود را به حمد و ستایش یَهُوَه وا داشت ؟‏ 
 داودِ پادشاه که هزاران سال پیش می‌زیست معتقد بود که خالق عالَم را می‌باید به سبب آفریده‌های اعجاب‌آورش ستایش کرد .‏ 
 واضح است که داود از پیشرفت‌های علمی امروز بی‌بهره بود ،‏ با این حال به درستی تشخیص داد که این طبیعت شگفت‌انگیز به دست آفریننده‌ای با قدرتِ خلاقیتِ فوق‌العاده به وجود آمده است .‏ 
 او با تأمّل بر ساختار بدن خویش لب به تحسین یَهُوَه گشوده ،‏ گفت :‏ « تو را حمد خواهم گفت زیرا که به طور مهیب و عجیب ساخته شده‌ام .‏ 
 کارهای تو عجیب است و جان من این را نیکو می‌داند .‏ » —‏ مزمور ۱۳۹ :‏ ۱۴ .‏ 
 ۳ ،‏ ۴ .‏ 
 چرا مهم است که با جدّیت در آفریده‌های خدا تعمّق کنیم ؟‏ 
 اعتقاد راسخ داود به وجود آفریدگار به دلیل ژرف‌نگری او بود .‏ 
 متأسفانه ،‏ امروزه در مدارس ،‏ دانشگاه‌ها و رسانه‌های گروهی تئوری‌هایی در مورد منشأ وجود انسان ارائه می‌شود که ایمان به وجود آفریدگار را در مردم سست می‌کند .‏ 
 اما ،‏ اگر ما بخواهیم ایمانی همچون ایمان داود داشته باشیم باید با همان ژرف‌نگری و جدّیت در آفریده‌های خدا تعمّق کنیم .‏ 
 نباید کورکورانه عقاید دیگران را بپذیریم ؛‏ به ویژه وقتی موضوع مهمی مثل وجود آفریدگار و نقش او در عالَم مطرح است .‏ 
 فایدهٔ دیگر تعمّق در مخلوقات یَهُوَه این است که سبب می‌شود بیشتر به نیکویی‌های خدای مهربانمان پی ببریم و با اعتماد بیشتری به آیندهٔ زیبایی که به ما وعده داده است بنگریم .‏ 
 پی بردن به نیکویی‌های یَهُوَه ما را ترغیب می‌کند که بهتر او را بشناسیم و با انگیزهٔ قوی‌تری او را خدمت کنیم .‏ 
 در ادامهٔ این مقاله خواهیم دید که امروزه علم چگونه سخن داود را در خصوص آفرینش اعجاب‌آور بدن انسان تأیید می‌کند .‏ 
 رشد شگفت‌انگیز بدن 
 ۵ ،‏ ۶ .‏ 
 الف )‏ هستی ما با چه چیزی آغاز شده است ؟‏ 
 ب )‏ کلّیه‌ها چه وظایفی دارند ؟‏ 
 ‏ « تو کلّیه‌های مرا ساختی ،‏ مرا در رحم مادرم نقش بستی .‏ » ‏ 
 (‏ مزمور ۱۳۹ :‏ ۱۳ ،‏ ترجمهٔ دنیای جدید ‏ )‏ هستی همهٔ ما از سلولی کوچک در رحم مادرمان آغاز شده است ؛‏ سلولی بسیار کوچک‌تر از نقطهٔ آخر این جمله .‏ 
 این سلول که بدون میکروسکوپ قابل رؤیت نیست همچون یک آزمایشگاه شیمی بسیار پیچیده عمل می‌کند .‏ 
 در این سلول تحوّلات ،‏ بسیار سریع رخ می‌دهد .‏ 
 در عرض دو ماه از این سلول اعضای اصلی بدن به وجود می‌آیند .‏ 
 کلّیه‌ها نیز در این مدت شکل می‌گیرند .‏ 
 هنگام تولّد ،‏ کلّیه‌ها کاملاً آمادهٔ تصفیهٔ خون می‌باشند ؛‏ مواد زائد و آب اضافهٔ خون را جدا می‌کنند و مواد مفید را به جریان خون باز می‌گردانند .‏ 
 کلّیه‌های سالم فردی بالغ قادرند ۵ لیتر خون را در مدت ۴۵ دقیقه تصفیه کنند .‏ 
 کلّیه‌ها همچنین وظیفهٔ کنترل فشار خون ،‏ میزان مواد معدنی و خاصیتِ اسیدی خون را بر عهده دارند .‏ 
 از جمله دیگر وظایف حیاتی کلّیه‌ها تبدیل ویتامین دِ به ماده‌ای است که باعث رشد متناسب استخوان‌ها می‌شود .‏ 
 این عضو همچنین عامل ترشح هورمونی است به نام اِریتْروپویتین که سرعت تولید گلبول‌های قرمز را در مغز استخوان افزایش می‌دهد .‏ 
 بی‌دلیل نیست که محققان کلّیه را « استاد شیمی در بدن » خوانده‌اند .‏ 
 * 
 ۷ ،‏ ۸ .‏ 
 الف )‏ اندکی در مورد رشد جنین در رحم توضیح دهید .‏ 
 ب )‏ چرا رحم به ‹ اعماق زمین › تشبیه شده است ؟‏ 
 ‏ « استخوان‌هایم از تو پنهان نبود وقتی که در نهان ساخته می‌شدم و در اسفل ‏ [‏ اعماق‏ ] زمین نقشبندی می‌گشتم .‏ » ‏ 
 (‏ مزمور ۱۳۹ :‏ ۱۵ )‏ پس از بارور شدن سلول اوّلیه ،‏ این سلول به دو سلول تقسیم می‌شود و تقسیم سلولی ادامه می‌یابد .‏ 
 اندکی بعد از آغاز این تقسیم‌ها سلول‌های ویژه‌ای شکل می‌گیرند و بدین شکل سلول‌های ماهیچه ،‏ پوست ،‏ اعصاب و غیره به وجود می‌آیند .‏ 
 سلول‌های همنوع به هم می‌پیوندند و بافت‌ها و اعضای مختلف را ایجاد می‌کنند .‏ 
 به عنوان مثال ،‏ طی هفتهٔ سوّم استخوان‌ها شکل می‌گیرند .‏ 
 در هفتهٔ هفتم با این که اندازهٔ جنین کمتر از ۳ سانتی‌متر است ،‏ تمام ۲۰۶ استخوان بدن که در این مرحله نرم هستند به وجود آمده‌اند .‏ 
 تمام این تحوّلات شگفت‌انگیز در رحم صورت می‌گیرد ؛‏ جایی که از دیدگان ما پنهان است .‏ 
 داود آن را به اعماق پنهان زمین تشبیه کرد و به راستی که بسیاری از اسرار رشد جنین هنوز پشت پرده‌ای از ابهام قرار دارد .‏ 
 مثلاً ،‏ هنوز مشخص نیست که چه عاملی ژن‌ها را وا می‌دارد که در وقت مناسب سلول متفاوتی به وجود آورند .‏ 
 شاید روزی علم از این راز پرده بردارد ،‏ اما چنان که داود می‌گوید ،‏ این اسرار هرگز بر یَهُوَه پنهان نبوده است .‏ 
 ۹ ،‏ ۱۰ .‏ 
 چرا می‌توان گفت که اطلاعات مربوط به اعضای مختلف جنین ‹ در دفتری › نوشته شده است ؟‏ 
 ‏ « چشمان تو جنین مرا دیده است و در دفتر تو همهٔ اعضای من نوشته شده ،‏ در روزهایی که ساخته می‌شد ،‏ وقتی که یکی از آن‌ها وجود نداشت .‏ » ‏ 
 (‏ مزمور ۱۳۹ :‏ ۱۶ )‏ سلول اوّلیهٔ انسان حاوی برنامهٔ پیچیده‌ای از ساختار بدن می‌باشد .‏ 
 در این برنامه اطلاعات مربوط به رشد بدن در نه ماه اوّل در رحم و همچنین حدود ۲۰ سال پس از آن ،‏ یعنی تا بلوغ کامل گنجانده شده است که مرحله به مرحله انجام می‌شود .‏ 
 در عهد داود ،‏ نه میکروسکوپ وجود داشت و نه اطلاعاتی در مورد سلول و ژن .‏ 
 با این حال ،‏ داود به درستی نتیجه‌گیری کرد که رشد بدن او مطابق برنامه‌ای زمان‌بندی‌شده انجام شده است .‏ 
 او احتمالاً با اطلاعات محدودی که در مورد رشد جنین در رحم داشت ،‏ بدین نتیجه رسیده بود که رشد بدن انسان از روی برنامه‌ای از پیش تنظیم شده انجام می‌گیرد .‏ 
 او آن را در قالب شعر به ‹ دفتری › تشبیه کرد که این اطلاعات در آن ثبت شده است .‏ 
 ‏ خصوصیات ظاهری ما چگونه به ما رسیده است ؟‏ 
 امروزه ما می‌دانیم که خصوصیات وراثتی‌ای همچون قد ،‏ چهره ،‏ رنگ چشمان و موها و هزاران جزئیات دیگر از طریق ژن‌ها از والدینمان به ما انتقال پیدا کرده است .‏ 
 هر سلول بدن ما دارای ده‌ها هزار ژن است و این ژن‌ها بخشی از مولکول زنجیره‌ای شکل و طویل دی .‏ 
 اِن .‏ 
 اِی .‏ 
 (‏ دی‌اُکسی‌ریبونوکلئیک )‏ می‌باشد .‏ 
 اطلاعات مربوط به ساختار بدن تماماً به صورت کد در دی .‏ 
 اِن .‏ 
 اِی .‏ 
 سلول ثبت شده است .‏ 
 هر بار که سلول‌های بدن تقسیم می‌شوند تا سلول‌های جدید به وجود آورند یا جایگزین سلول‌های مرده شوند ،‏ دی .‏ 
 اِن .‏ 
 اِی .‏ 
 تمام اطلاعات را به سلول جدید انتقال می‌دهد و به این ترتیب نه تنها حیات در بدن تداوم می‌یابد ،‏ بلکه شکل ظاهری شخص نیز تقریباً ثابت می‌ماند .‏ 
 به راستی که آفرینندهٔ ما چه قدرت و حکمت فوق‌العاده‌ای دارد !‏ 
 مغز فوق‌العادهٔ انسان 
 ‏ چه خصوصیتی به ویژه انسان را از حیوانات متمایز می‌کند ؟‏ 
 ‏ « ای خدا ،‏ فکرهای تو نزد من چه قدر گرامی است و جملهٔ آن‌ها چه عظیم است !‏ 
 اگر آن‌ها را بشمارم ،‏ از ریگ زیاده است .‏ » ‏ 
 (‏ مزمور ۱۳۹ :‏ ۱۷ ،‏ ۱۸ الف )‏ یَهُوَه حیوانات را نیز بسیار شگفت‌انگیز آفریده است و در برخی از آنان خصوصیاتی قرار داده که از برخی خصوصیات ما انسان‌ها نیز برتر می‌باشد .‏ 
 اما یَهُوَه انسان را از قدرت تفکّر برخوردار ساخته است ،‏ قدرتی مافوق تمام حیوانات .‏ 
 در نشریه‌ای علمی در این خصوص آمده است :‏ « نوع انسان را از لحاظ ظاهری می‌توان شبیه حیوانات دانست ،‏ با این حال از نظر قدرت تفکّر و تکلّم کاملاً منحصربه‌فرد است .‏ 
 خصوصیت بارز دیگر انسان کنجکاوی فوق‌العادهٔ اوست ؛‏ ما انسان‌ها کنجکاویم بدانیم چگونه ساخته شده‌ایم ؟‏ » 
 داود نیز روی این سؤال تأمّل بسیار کرده بود .‏ 
 ‏ الف )‏ داود به چه وسیله می‌توانست در افکار یَهُوَه تعمّق کند ؟‏ 
 ب )‏ ما چگونه می‌توانیم داود را سرمشق قرار دهیم ؟‏ 
 ویژگی دیگری که ما را از حیوانات متمایز می‌کند توانایی ما در تعمّق کردن در افکار خداست .‏ 
 * کتاب مقدّس می‌گوید خدا ما را « به صورت » خود آفرید .‏ 
 (‏ پیدایش ۱ :‏ ۲۷ )‏ داود از این عطیهٔ الٰهی به خوبی بهره گرفت .‏ 
 او گواه وجود آفریدگار و خصوصیات نیک او را در مخلوقات و مصنوعات خدا می‌جست .‏ 
 به علاوه ،‏ داود بخش نخستین متون کتاب مقدّس را در اختیار داشت ؛‏ متونی که خدا در آن‌ها به روشنی خصوصیات و اَعمال خویش را برای انسان‌ها ثبت کرده است .‏ 
 داود با خواندن این متون با افکار خدا ،‏ شخصیت بی‌همتای او و مقصود والایش آشنا شد .‏ 
 همچنین تعمّق در آفریده‌های یَهُوَه و کارهایی که یَهُوَه برای او انجام داده بود داود را به تحسین و تمجیدِ آفریدگارش برانگیخت .‏ 
 اعتقاد واقعی به خدا به چه مفهوم است 
 ‏ چرا برای ایمان آوردن به خدا لزومی ندارد که به تمام حکمت یَهُوَه پی ببریم ؟‏ 
 داود هر چه بیشتر در آفرینش یَهُوَه و کلام او تعمّق می‌کرد ،‏ بیشتر برایش مسجل می‌شد که درک کامل حکمت و توانایی یَهُوَه غیرممکن است .‏ 
 (‏ مزمور ۱۳۹ :‏ ۶ )‏ ما نیز هرگز نخواهیم توانست همه چیز را در مورد حکمت یَهُوَه در آفرینش درک کنیم .‏ 
 (‏ جامعه ۳ :‏ ۱۱ ؛‏ ۸ :‏ ۱۷ )‏ با این حال ،‏ در هر دوره از زمان خدا از طریق کلام خود و همچنین آفریده‌هایش ،‏ به قدر کافی گواه در اختیار جویندگان خود قرار داده است تا بتوانند به او ایمان آورند .‏ —‏ رومیان ۱ :‏ ۱۹ ،‏ ۲۰ ؛‏ عبرانیان ۱۱ :‏ ۱ ،‏ ۳‏ .‏ 
 ‏ با تشبیهی ایمان واقعی به خدا را توضیح دهید .‏ 
 ایمان به خدا فقط به این محدود نمی‌شود که اذعان کنیم حیات و عالَم به دست وجودی هوشمند بنا شده است .‏ 
 ایمان به خدا را می‌توان به اعتماد و اطمینان فرزندی به پدر مهربانش تشبیه کرد .‏ 
 چگونه این فرزند می‌تواند به دیگران ثابت کند که به پدرش اطمینانی قلبی دارد ؟‏ 
 تنها در صورتی که شخصاً دیده باشد که پدرش هر بار که او با موقعیتی دشوار روبرو بوده با اشتیاق به یاری‌اش شتافته است .‏ 
 فرد باایمان نیز خدا را همچون پدری مهربان می‌بیند ؛‏ نه صرفاً وجودی قدرتمند و هوشمند .‏ 
 خدا را شخصی می‌بیند که از بندگانش می‌خواهد او را بشناسند و با او رابطهٔ نزدیک داشته باشند .‏ 
 (‏ یعقوب ۴ :‏ ۸‏ )‏ ما نیز می‌توانیم با مطالعهٔ کتاب مقدّس ،‏ تعمّق در آفریده‌های یَهُوَه و تأمّل بر این که چگونه وقتی از او کمک خواسته‌ایم به کمک ما شتافته است با یَهُوَه آشنایی نزدیک و به او اطمینانی قلبی پیدا کنیم .‏ 
 همچنین تأمّل در این امور عطش و عشق ما را به شناخت یَهُوَه و ستایش او بیشتر می‌کند .‏ 
 این به راستی والاترین هدفی است که می‌توان در پی آن تلاش کرد .‏ —‏ اَفَسُسیان ۵ :‏ ۱ ،‏ ۲‏ .‏ 
 از آفریدگارمان راهنمایی بطلبیم 
 ‏ از رابطهٔ نزدیک میان داود و یَهُوَه چه می‌آموزیم ؟‏ 
 ‏ « ای خدا مرا تفتیش کن و دل مرا بشناس .‏ 
 مرا بیازما و فکرهای مرا بدان ،‏ و ببین که آیا در من راه فساد است !‏ 
 و مرا به طریق جاودانی هدایت فرما .‏ » ‏ 
 (‏ مزمور ۱۳۹ :‏ ۲۳ ،‏ ۲۴ )‏ داود به خوبی واقف بود که یَهُوَه همه چیز را در مورد او می‌داند ؛‏ دقیقاً می‌داند در مورد چه چیزی فکر می‌کند ،‏ چه سخنی به زبان می‌آورد و در هر لحظه چه می‌کند .‏ 
 (‏ مزمور ۱۳۹ :‏ ۱ -‏ ۱۲ ؛‏ عبرانیان ۴ :‏ ۱۳‏ )‏ این امر باعث می‌شد که داود احساس امنیت کند درست همان طور که بچه‌ای خردسال خود را در آغوش پدر یا مادرش محفوظ و امن حس می‌کند .‏ 
 داود برای این رابطهٔ نزدیک با پروردگار خود ارزش بسیار قائل بود و تلاش می‌کرد با تعمّق در اَعمال او و دعا و نیایش این رابطه را حفظ کند .‏ 
 بسیاری از مزامیر داود ،‏ منجمله مزمور ۱۳۹ در واقع دعاهایی هستند که به صورت سروده تنظیم شده‌اند .‏ 
 تعمّق و دعا ما را نیز به یَهُوَه نزدیک می‌کند .‏ 
 ‏ الف )‏ چرا داود از یَهُوَه خواست که افکار قلبی‌اش را بیازماید ؟‏ 
 ب )‏ انتخاب‌های ما چه تأثیری بر زندگی‌مان دارد ؟‏ 
 یَهُوَه ما را به صورت خود و مختار آفرید .‏ 
 یعنی به ما اختیار داده است که نیکویی کنیم یا شرارت ورزیم .‏ 
 این آزادی عمل با خود مسئولیتی به همراه دارد ؛‏ این که ما در مقابل اَعمالمان به یَهُوَه جوابگو هستیم .‏ 
 داود نمی‌خواست یَهُوَه او را در زمرهٔ شریران برشمارد .‏ 
 (‏ مزمور ۱۳۹ :‏ ۱۹ -‏ ۲۲ )‏ او می‌خواست از اشتباهات بزرگ اجتناب کند .‏ 
 از این رو ،‏ با علم به این که یَهُوَه دارای دانشی عظیم است با تواضع از او خواست که افکار قلبی‌اش را بیازماید و او را در طریق حیات جاودانی راهنمایی کند .‏ 
 معیارهای اخلاقی یَهُوَه برای همهٔ انسان‌هاست و همهٔ ما باید در تصمیم‌گیری‌های خود آن‌ها را در نظر داشته باشیم .‏ 
 یَهُوَه ما را ترغیب کرده است که از او اطاعت کنیم .‏ 
 اطاعت از یَهُوَه لطف و برکات او را نصیب ما می‌کند .‏ 
 (‏ یوحنّا ۱۲ :‏ ۵۰ ؛‏ ۱تیموتاؤس ۴ :‏ ۸‏ )‏ کسی که هر روزه می‌خواهد نظر لطف یَهُوَه را جلب کند ،‏ یَهُوَه او را حتی در دردناک‌ترین ایّام زندگی از آرامشی درونی برخوردار می‌سازد .‏ —‏ فیلِپّیان ۴ :‏ ۶ ،‏ ۷‏ .‏ 
 به راهنمایی‌های آفریدگارمان گوش دهیم 
 ‏ داود با تعمّق در آفریده‌های خدا به چه چیزی پی برد ؟‏ 
 داود در سنین نوجوانی اغلب بیرون از خانه به شبانی گوسفندان مشغول بود .‏ 
 چشم به آسمان شب می‌دوخت و غرق عظمت جهان و حکمت صانع آن می‌شد .‏ 
 داود نوشت :‏ ‹ آسمان جلال یَهُوَه را بیان می‌کند و فلک از عمل دست‌هایش خبر می‌دهد .‏ 
 روز سخن می‌راند تا روز و شب معرفت را اعلان می‌کند تا شب .‏ › 
 (‏ مزمور ۱۹ :‏ ۱ ،‏ ۲ )‏ داود نیک می‌دانست که باید به احکام و راهنمایی‌های کسی که همه چیز را اینچنین شگفت‌آور آفریده است گوش دهد و شناخت خود را از او افزایش دهد .‏ 
 ما نیز باید همین کار را بکنیم .‏ 
 ‏ شما چه درسی از آفرینش اعجاب‌آور انسان می‌آموزید ؟‏ 
 سلیمان حکیم به جوانان چنین نصیحت کرد :‏ « آفرینندهٔ خود را در روزهای جوانی‌ات به یاد آور .‏ .‏ .‏ 
 از خدا بترس و اوامر او را نگاه دار چونکه تمامی تکلیف انسان این است .‏ » 
 (‏ جامعه ۱۲ :‏ ۱ ،‏ ۱۳ )‏ پدر او ،‏ داود الگوی بسیار خوبی در این خصوص به جا گذاشته بود .‏ 
 داود در سنین نوجوانی به این حقیقت پی برده بود که یَهُوَه انسان را به نحوی اعجاب‌آور آفریده است .‏ 
 دانستن این موضوع برای او در زندگی بسیار مفید واقع شد .‏ 
 ما نیز چه پیر و چه جوان چنانچه آفریدگار بزرگمان را خدمت کنیم و او را در هر موقعیتی جلال دهیم ،‏ از زندگی حال و آینده‌مان لذّت بیشتری خواهیم برد .‏ 
 کتاب مقدّس به کسانی که خود را به یَهُوَه نزدیک نگاه می‌دارند و اوامر او را به جا می‌آورند ،‏ چنین وعده داده است :‏ ‹ در وقت پیری نیز میوه خواهند آورد و تر و تازه و سبز خواهند بود .‏ 
 تا اعلام کنند که یَهُوَه راست است .‏ › 
 (‏ مزمور ۹۲ :‏ ۱۴ ،‏ ۱۵ )‏ همچنین این نوید را به ما می‌دهد که تا ابد می‌توانیم در اَعمال شگفت‌انگیز آفریدگارمان تعمّق کنیم .‏ 
 ‏ [ پاورقی‌ها ]‏ 
 لطفاً به مجلّهٔ « بیدار شوید !‏ » 
 (‏ انگل‍ .‏ )‏ 
 شماره ۲۲ ژوئن ۲۰۰۴ چاپ شاهدان یَهُوَه مراجعه نمایید .‏ 
 لطفاً مقالهٔ تحت عنوان « کلّیه‌ها » را در مجلّهٔ « بیدار شوید !‏ » 
 (‏ انگل‍ .‏ )‏ 
 شمارهٔ ۸ اوت ۱۹۹۷ ملاحظه نمایید .‏ 
 سخنان داود در قسمت آخر مزمور ۱۳۹ :‏ ۱۸ب ظاهراً به این معناست که اگر او تمام روز را تا وقت خواب به شمارش افکار یَهُوَه می‌پرداخت ،‏ صبح روز بعد وقتی از خواب برمی‌خواست باز می‌توانست در حضور خدا به شمارش افکار و اَعمال او ادامه دهد .‏ 
 مرور 
 ‏ • چگونه رشد جنین در رحم نشانگر آفرینش اعجاب‌آور انسان است ؟‏ 
 ‏ • چرا بجاست که در افکار خدا تعمّق کنیم ؟‏ 
 ‏ • ایمان واقعی به خدا به چه مفهوم است ؟‏ 
 ‏ [ تصاویر در صفحهٔ ۱۳ ]‏ 
 جنین در رحم مطابق برنامه‌ای زمان‌بندی‌شده رشد می‌کند 
 دی .‏ 
 اِن .‏ 
 اِی .‏ 
 ‏ [ سطر اعتبار ]‏ 
 Unborn fetus : Lennart Nilsson 
 ‏ [ تصویر در صفحهٔ ۱۴ ]‏ 
 ما نیز همچون فرزندی که به پدر مهربانش اطمینان کامل دارد به یَهُوَه اطمینان داریم 
 ‏ [ تصویر در صفحهٔ ۱۵ ]‏ 
 تأمّل بر روی آفریده‌های یَهُوَه داود را به تحسین او برمی‌انگیخت 
 ‏ « هیچ کس را به عوض بدی بدی مرسانید »‏ 
 ‏ « هیچ کس را به عوض بدی بدی مرسانید .‏ 
 پیش جمیع مردم تدارک کارهای نیکو بینید .‏ » —‏ رومیان ۱۲ :‏ ۱۷‏ .‏ 
 ‏ چه روحیه‌ای در دنیا رایج است ؟‏ 
 هنگامی که بچه‌ای بچهٔ دیگر را هل می‌دهد معمولاً دیگری نیز برای تلافی عکس‌العملی مشابه نشان می‌دهد .‏ 
 متأسفانه روحیهٔ تلافی‌جویی به کودکان محدود نمی‌شود .‏ 
 بسیاری از افراد بالغ اگر از کسی رنجیده‌خاطر شوند رفتاری مشابه پیش می‌گیرند .‏ 
 طبیعی است که آنان مانند کودکان عمل نمی‌کنند بلکه به صورتی زیرکانه در صدد تلافی بر می‌آیند .‏ 
 برای مثال ،‏ شاید از او بدگویی کنند یا به طرق مختلف سد راه موفقیتش شوند .‏ 
 در واقع مقصود اصلی تلافی و انتقام‌جویی است .‏ 
 ‏ الف )‏ چرا مسیحیان واقعی با روحیهٔ انتقام‌جویی مقاومت می‌کنند ؟‏ 
 ب )‏ در این مقاله کدام باب از کتاب مقدّس بررسی می‌شود و چه سؤالاتی را پاسخ خواهیم گفت ؟‏ 
 با این که روحیهٔ انتقام‌جویی در انسان‌ها بسیار قوی است مسیحیان واقعی با آن مقاومت می‌کنند .‏ 
 آنان سعی می‌کنند پند پولُس رسول را به کار گیرند که می‌گوید :‏ « هیچ کس را به عوض بدی بدی مرسانید .‏ » 
 (‏ رومیان ۱۲ :‏ ۱۷‏ )‏ چه انگیزه‌ای می‌تواند به ما کمک کند تا مطابق این معیار والای الٰهی عمل نماییم ؟‏ 
 در مقابل چه کسانی به خصوص ممکن است روحیهٔ انتقام‌جویی بر ما غلبه کند ؟‏ 
 پرهیز از تلافی یا انتقام چه فوایدی دارد ؟‏ 
 برای پاسخ به این سؤالات مضمون سخنان پولُس در رومیان ۱۲ در این مقاله بررسی می‌شود و خواهیم دید که دوری از روحیهٔ مقابله به مثل نه فقط خداپسندانه است بلکه نشانهٔ تواضع و محبت است .‏ 
 ‏ ‹ لهٰذا از شما استدعا می‌کنم ›‏ 
 ۳ ،‏ ۴ .‏ 
 الف )‏ پولُس در رومیان از باب ۱۲ به بعد به چه موضوعاتی اشاره می‌کند و چرا در آیهٔ اوّل باب ۱۲ واژهٔ « لهٰذا » را بکار برده است ؟‏ 
 ب )‏ رحمت‌های خدا باید چه تأثیری بر مسیحیان در روم می‌گذاشت ؟‏ 
 پولُس در نامهٔ رومیان از باب ۱۲ به بعد چهار موضوع مرتبط به هم و مهم در زندگی مسیحی را بررسی می‌کند که همان رابطهٔ فرد مسیحی با یَهُوَه ،‏ هم‌ایمانان ،‏ مردم و مقامات دولتی است .‏ 
 پولُس به دلیل اصلی‌ای که باید با تمایلات نادرست و به خصوص روحیهٔ مقابله به مثل مقاومت نماییم اشاره می‌کند و می‌گوید :‏ ‏ « لهٰذا ای برادران ،‏ شما را به رحمت‌های خدا استدعا می‌کنم .‏ » 
 (‏ رومیان ۱۲ :‏ ۱‏ )‏ واژهٔ لهٰذا به معنی « از این رو » یا « بدین جهت » است .‏ 
 پس در واقع در این آیه منظور پولُس این است که ‹ با توجه به مطلبی که پیش از این گفتم از شما استدعا می‌کنم به آنچه خواهم گفت عمل نمایید .‏ › 
 پولُس پیش از آن چه مطلبی را به مسیحیان روم گفته بود ؟‏ 
 پولُس در یازده باب اوّل نامهٔ خود یادآور می‌شود که یهودیان و غیریهودیان از چه موهبت والایی برخوردارند .‏ 
 آنان می‌توانند با عیسی در ملکوت خدا حکمرانی کنند .‏ 
 موهبتی که اسرائیلیان از آن محروم شدند .‏ 
 (‏ رومیان ۱۱ :‏ ۱۳ -‏ ۳۶‏ )‏ « رحمت‌های خدا » بود که این موهبت والا را برای آنان میسر ساخت .‏ 
 مسیحیان چگونه می‌توانند از این فیض خدا بهره‌مند گردند ؟‏ 
 آنان باید با دل‌هایی آکنده از قدردانی این گفتهٔ پولُس را بکار گیرند که می‌گوید :‏ « بدن‌های خود را قربانی زندهٔ مقدّس پسندیدهٔ خدا بگذرانید که عبادت معقول شما است .‏ » 
 (‏ رومیان ۱۲ :‏ ۱‏ )‏ مسیحیانِ آن زمان چگونه می‌توانستند بدن خود را ‹ قربانی‌ای مقدّس و پسندیده › در نظر خدا سازند ؟‏ 
 ‏ الف )‏ مسیحیان چگونه می‌توانند بدن خود را ‹ قربانی‌ای مقدّس و پسندیده › در نظر خدا سازند ؟‏ 
 ب )‏ چه اصلی باید در رفتار و کردار یک مسیحی نمایان باشد ؟‏ 
 پولُس در ادامه می‌گوید :‏ « همشکل این جهان مشوید بلکه به تازگی ذهن خود صورت خود را تبدیل دهید تا شما دریافت کنید که ارادهٔ نیکوی پسندیدهٔ کامل خدا چیست .‏ » 
 (‏ رومیان ۱۲ :‏ ۲‏ )‏ مسیحیان نباید اجازه می‌دادند روحیه و طرز فکر دنیا افکار و احساسات آنان را شکل دهد بلکه می‌باید طرز فکر مسیح را پیش می‌گرفتند .‏ 
 (‏ ۱قُرِنتیان ۲ :‏ ۱۶ ؛‏ فیلِپّیان ۲ :‏ ۵‏ )‏ این اصل باید هر روزه در زندگی تمامی مسیحیان واقعی از جمله ما نمایان باشد .‏ 
 ‏ مطابق رومیان ۱۲ :‏ ۱ ،‏ ۲ چه چیز ما را بر آن می‌دارد که از انتقام‌جویی دوری کنیم ؟‏ 
 چگونه گفتهٔ پولُس در رومیان ۱۲ :‏ ۱ ،‏ ۲ در خصوص ما نیز صدق می‌کند ؟‏ 
 ما نیز همانند مسیحیان مسح‌شده در روم برای رحمت‌های متعدد خدا که هر روزه و مستمراً به ما ارزانی می‌دارد بسیار سپاسگزاریم .‏ 
 از این رو با دلی سرشار از قدردانی برانگیخته می‌شویم که او را با تمام نیرو ،‏ توانایی و دارایی خود خدمت کنیم .‏ 
 این آرزوی قلبی ماست که از طرز فکر این دنیا دوری کنیم و همانند مسیح باشیم .‏ 
 داشتن چنین طرز فکری بر برخورد و رفتار ما با هم‌ایمانانمان و مردم دیگر تأثیر می‌گذارد .‏ 
 (‏ غَلاطیان ۵ :‏ ۲۵‏ )‏ برای مثال ،‏ اگر طرز فکری مانند عیسی مسیح داشته باشیم بر آن می‌شویم که با روحیهٔ انتقام‌جویی مقابله کنیم .‏ —‏ ۱پِطْرُس ۲ :‏ ۲۱ -‏ ۲۳‏ .‏ 
 ‏ « محبت بی‌ریا باشد »‏ 
 ‏ رومیان باب ۱۲ به چه محبتی اشاره می‌کند ؟‏ 
 این که یک مسیحی بدی را با بدی پاسخ نمی‌دهد نه تنها راهی صحیح بلکه نشانهٔ محبت او به دیگران است .‏ 
 پولُس رسول در ادامه از انگیزهٔ محبت صحبت می‌کند .‏ 
 او در کتاب رومیان از واژهٔ « محبت » (‏ در یونانی آگاپه )‏ چندین بار در اشاره به محبت خدا و محبت عیسی مسیح استفاده کرده است .‏ 
 (‏ رومیان ۵ :‏ ۵ ،‏ ۸ ؛‏ ۸ :‏ ۳۵ ،‏ ۳۹‏ )‏ در باب ۱۲ واژهٔ آگاپه را در خصوص محبت به همنوع به کار برده است .‏ 
 پولُس بعد از اشاره به عطایای روحانی گوناگونی که بین برخی از هم‌ایمانان یافت می‌شود ،‏ خصوصیت مهمی را یادآوری می‌کند که مسیحیان می‌باید در خود پرورش دهند و می‌گوید :‏ « محبت بی‌ریا باشد .‏ » 
 (‏ رومیان ۱۲ :‏ ۴ -‏ ۹‏ )‏ مهربانی و محبت نشانهٔ بارز و اصلی مسیحیان واقعی است .‏ 
 (‏ مَرقُس ۱۲ :‏ ۲۸ -‏ ۳۱‏ )‏ در حقیقت پولُس ما را ترغیب می‌کند به عنوان یک مسیحی خود را از محبتی بی‌ریا و خالصانه به دیگران مطمئن سازیم .‏ 
 ‏ چگونه می‌توانیم محبتی بی‌ریا نشان دهیم ؟‏ 
 پولُس در ادامه توضیح می‌دهد که چطور می‌توان محبتی بی‌ریا داشت .‏ 
 او می‌نویسد :‏ « از بدی نفرت کنید و به نیکویی بپیوندید .‏ » 
 (‏ رومیان ۱۲ :‏ ۹‏ )‏ کلمات ‹ نفرت داشتن › و ‹ پیوستن › مفاهیمی قوی دارند .‏ 
 ما نباید فقط از نتایج بدی نفرت داشته باشیم بلکه باید از خود بدی متنفر باشیم .‏ 
 در کتاب مقدّس آمده است :‏ « از بدی نفرت کنید .‏ » 
 (‏ مزمور ۹۷ :‏ ۱۰ )‏ کلمه‌ای که در اینجا ‹ پیوستن › ترجمه شده در زبان یونانی به معنی « چسبیدن » است .‏ 
 بنا بر این مسیحی‌ای که محبتی خالصانه و بی‌ریا دارد چنان به نیکویی و مهربانی می‌چسبد که این خصوصیت جزئی از شخصیت او می‌گردد و از او جدا نیست .‏ 
 ‏ پولُس در باب ۱۲ نامهٔ رومیان به دفعات به چه پندی اشاره می‌کند ؟‏ 
 پولُس در این باب به دفعات یکی از جنبه‌های ابراز محبت را بیان می‌کند .‏ 
 در یک جا آمده است :‏ « برکت بطلبید بر آنانی که بر شما جفا کنند ؛‏ برکت بطلبید و لعن مکنید .‏ » 
 در جای دیگر می‌گوید :‏ « هیچ کس را به عوض بدی بدی مرسانید .‏ » 
 و یا « ای محبوبان انتقام خود را مکشید .‏ » 
 همچنین آمده است :‏ ‏ « مغلوب بدی مشو بلکه بدی را به نیکویی مغلوب ساز .‏ » 
 (‏ رومیان ۱۲ :‏ ۱۴ ،‏ ۱۷ -‏ ۱۹ ،‏ ۲۱‏ )‏ سخنان پولُس به وضوح نشان می‌دهد که باید با مردم دیگر و حتی با مخالفانمان چگونه رفتار کنیم .‏ 
 ‏ ‹ برای کسانی که به شما جفا می‌رسانند برکت بطلبید ›‏ 
 ‏ از چه راهی می‌توانیم برای مخالفانمان برکت بطلبیم ؟‏ 
 چگونه می‌توانیم به این پند پولُس عمل نماییم یعنی ‹ برای کسانی که به ما جفا می‌رسانند برکت بطلبیم › ؟‏ 
 (‏ رومیان ۱۲ :‏ ۱۴‏ )‏ عیسی به پیروانش می‌گوید :‏ « دشمنان خود را محبت نمایید و برای لعن‌کنندگان خود برکت بطلبید .‏ » 
 (‏ متّیٰ ۵ :‏ ۴۴ ؛‏ لوقا ۶ :‏ ۲۷ ،‏ ۲۸‏ )‏ یکی از راه‌هایی که می‌توانیم برای مخالفانمان برکت بطلبیم دعا برای آن‌هاست .‏ 
 می‌توانیم برای کسانی که به دلیل جهل و بی‌تفاوتی با ما مخالفند در دعا از خدا تقاضا کنیم که چشمانشان را به روی حقیقت باز کند .‏ 
 (‏ ۲قُرِنتیان ۴ :‏ ۴‏ )‏ برکت خواستن برای مخالفانمان شاید از نظر دیگران غیرطبیعی باشد .‏ 
 اما هر چه طرز فکرمان به مسیح نزدیک‌تر شود بیشتر قادر خواهیم بود محبت را به دشمنانمان ابراز داریم .‏ 
 (‏ لوقا ۲۳ :‏ ۳۴‏ )‏ ابراز چنین محبتی چه نتایجی به همراه خواهد داشت ؟‏ 
 ‏ الف )‏ از اِستیفان چه می‌توانیم بیاموزیم ؟‏ 
 ب )‏ همان طور که شرح‌حال پولُس نشان می‌دهد ممکن است در برخی از مخالفان چه تغییری ایجاد شود ؟‏ 
 اِستیفان یکی از کسانی بود که برای مخالفانش دعا کرد .‏ 
 دعاهای او بی‌نتیجه نبود .‏ 
 چندی بعد از پَنْطیکاست ۳۳ م .‏ 
 مخالفان اِستیفان او را دستگیر نمودند ،‏ کشان‌کشان به بیرون شهر اورشلیم بردند و سنگسارش کردند .‏ 
 اِستیفان قبل از مرگش چنین فریاد بر آورد :‏ ‹ یَهُوَه این گناه را بر این‌ها مگیر .‏ › 
 (‏ اَعمال ۷ :‏ ۵۸ –‏ ۸ :‏ ۱‏ )‏ یکی از مردانی که اِستیفان برای او دعا کرد سَوْلُس بود .‏ 
 او خواهان و شاهد قتل اِستیفان بود .‏ 
 بعدها عیسای رستاخیزیافته بر سَوْلُس ظاهر شد .‏ 
 سَوْلُس که خود یکی از مخالفان مسیحیت بود یکی از پیروان آن گشت و به پولُس رسول معروف گردید .‏ 
 کتاب رومیان به دست او نوشته شده است .‏ 
 (‏ اَعمال ۲۶ :‏ ۱۲ -‏ ۱۸‏ )‏ یَهُوَه خدا هماهنگ با دعای اِستیفان رحمتش را به وضوح به پولُس نشان داد و گناه او را به دلیل مخالفتش با مسیحیان بخشید .‏ 
 (‏ ۱تیموتاؤس ۱ :‏ ۱۲ -‏ ۱۶‏ )‏ پس جای تعجب نیست که پولُس مسیحیان را ترغیب می‌کند و می‌گوید :‏ ‹ برای کسانی که به شما جفا می‌رسانند برکت بطلبید !‏ › 
 او به خاطر تجربهٔ شخصی‌اش خوب می‌دانست که برخی از مخالفان ممکن است خادم خدا گردند .‏ 
 در روزگار ما هم برخی از مخالفان به دلیل رفتار صلح‌آمیز خادمان یَهُوَه به او ایمان آورده‌اند .‏ 
 ‏ « با جمیع خلق به صلح بکوشید »‏ 
 ‏ در رومیان باب ۱۲ ،‏ آیهٔ ۹ با آیهٔ ۱۷ چه ارتباط منطقی‌ای دارد ؟‏ 
 پولُس پند دیگری را در رفتار با دیگران بیان می‌کند :‏ « هیچ کس را به عوض بدی بدی مرسانید .‏ » 
 این آیه نتیجهٔ منطقی این گفتهٔ اوست :‏ « از بدی نفرت کنید .‏ » 
 در واقع اگر شخصی بدی را با بدی جواب دهد چگونه می‌تواند بگوید که از بدی نفرت دارد ؟‏ 
 چنین عملی بر خلاف محبت خالص و ‹ بی‌ریاست .‏ › 
 در ادامهٔ این آیه پولُس می‌گوید :‏ « پیش جمیع مردم تدارک کارهای نیکو بینید .‏ » 
 (‏ رومیان ۱۲ :‏ ۹ ،‏ ۱۷‏ )‏ چگونه می‌توانیم این سخن او را بکار بندیم ؟‏ 
 ‏ « پیش جمیع مردم » باید چگونه رفتار کنیم ؟‏ 
 پولُس در نامهٔ قبلی خود به قُرِنتیان متذکر شد که رسولان با مخالفت روبرو می‌شوند .‏ 
 او چنین گفت :‏ « جهان و فرشتگان و مردم را تماشاگاه شده‌ایم .‏ .‏ .‏ .‏ 
 دشنام شنیده ،‏ برکت می‌طلبیم و مظلوم گردیده ،‏ صبر می‌کنیم .‏ 
 چون افترا بر ما می‌زنند ،‏ نصیحت می‌کنیم .‏ » 
 (‏ ۱قُرِنتیان ۴ :‏ ۹ -‏ ۱۳‏ )‏ امروزه نیز مردم به تماشای مسیحیان واقعی مشغولند .‏ 
 اَعمال خوب ما حتی در مواقعی که با بی‌عدالتی روبرو می‌شویم می‌تواند روی آنان تأثیر بگذارد و به پیاممان علاقه‌مند گردند .‏ —‏ ۱پِطْرُس ۲ :‏ ۱۲‏ .‏ 
 ‏ تا چه حد باید در ایجاد صلح بکوشیم ؟‏ 
 تا چه حد باید در ایجاد صلح بکوشیم ؟‏ 
 تا آنجایی که ممکن است .‏ 
 پولُس به برادران مسیحی خود گفت :‏ « اگر ممکن است به قدر قوّهٔ خود با جمیع خلق به صلح بکوشید .‏ » 
 (‏ رومیان ۱۲ :‏ ۱۸‏ )‏ عباراتی همچون « اگر ممکن است » و « به قدر قوّهٔ خود » نشان می‌دهند که برقراری صلح و آرامش همیشه ممکن نیست .‏ 
 برای مثال ما هیچ گاه نمی‌خواهیم برای برقراری صلح قانون خدا را زیر پا بگذاریم .‏ 
 (‏ متّیٰ ۱۰ :‏ ۳۴ -‏ ۳۶ ؛‏ عبرانیان ۱۲ :‏ ۱۴‏ )‏ اما هر چه در توان داریم انجام خواهیم داد تا با « جمیع خلق » به صلح بکوشیم ،‏ بدون این که به اصول عادلانهٔ خدا خدشه‌ای وارد کنیم .‏ 
 ‏ « انتقام خود را مکشید »‏ 
 ‏ مطابق با رومیان ۱۲ :‏ ۱۹ چرا نباید انتقام گرفت ؟‏ 
 پولُس دلیل قانع‌کنندهٔ دیگری را در خصوص دوری از انتقام‌جویی عنوان می‌کند .‏ 
 او نشان می‌دهد که پرهیز از چنین عملی نشان‌دهندهٔ تواضع و فروتنی است و می‌گوید :‏ « ای محبوبان انتقام خود را مکشید بلکه خشم را مهلت دهید ،‏ زیرا مکتوب است ‹ خداوند می‌گوید که انتقام از آن من است من جزا خواهم داد .‏ › 
 » (‏ رومیان ۱۲ :‏ ۱۹‏ )‏ مسیحی‌ای که سعی کند دست به انتقام‌جویی زند در حقیقت از حیطهٔ اختیارات خود پا فراتر گذاشته و در کار خدا دخالت کرده است .‏ 
 (‏ متّیٰ ۷ :‏ ۱‏ )‏ از این گذشته چنین برخوردی نشانهٔ بی‌ایمانی به وعدهٔ خداست که می‌گوید :‏ « من جزا خواهم داد .‏ » 
 مسیحیان واقعی به یَهُوَه اعتماد کامل دارند و می‌دانند که او ‹ برگزیدگان خود را دادرسی خواهد کرد .‏ › 
 (‏ لوقا ۱۸ :‏ ۷ ،‏ ۸ ؛‏ ۲تَسّالونیکیان ۱ :‏ ۶ -‏ ۸‏ )‏ آن‌ها متواضعانه داوری را به دست یَهُوَه می‌سپارند .‏ —‏ اِرْمیا ۳۰ :‏ ۲۳ ،‏ ۲۴ ؛‏ رومیان ۱ :‏ ۱۸‏ .‏ 
 ۱۶ ،‏ ۱۷ .‏ 
 الف )‏ « اخگرهای آتش بر سرش خواهی انباشت » به چه مفهوم است ؟‏ 
 ب )‏ آیا توانسته‌اید با محبت و رفتاری شایسته دل مخالفی را نرم سازید ؟‏ 
 لطفاً توضیح دهید .‏ 
 اگر بخواهیم از مخالفانمان انتقام گیریم احتمالاً آنان سرسختی بیشتری نشان خواهند داد .‏ 
 اما اگر با محبت رفتار کنیم شاید بتوانیم دل آن‌ها را نرم سازیم .‏ 
 پولُس به مسیحیان روم چنین گفت :‏ « اگر دشمن تو گرسنه باشد ،‏ او را سیر کن و اگر تشنه است ،‏ سیرابش نما زیرا اگر چنین کنی اخگرهای آتش بر سرش خواهی انباشت .‏ » 
 (‏ رومیان ۱۲ :‏ ۲۰ ؛‏ امثال ۲۵ :‏ ۲۱ ،‏ ۲۲ )‏ مفهوم سخنان پولُس چیست ؟‏ 
 عبارت « اخگرهای آتش بر سرش خواهی انباشت » تشبیهی است که از روش ذوب کردن فلزات در زمان باستان گرفته شده است .‏ 
 در آن زمان درون کورهٔ آتش در زیر و روی سنگ معدن لایه‌ای از ‹ اخگر › یا زغال‌های آتشین قرار می‌دادند .‏ 
 زغال‌های روی سنگ معدن حرارت را بالا برده ،‏ سبب می‌شد که فلز درون سنگ ذوب گردد و از ناخالصی‌ها جدا شود .‏ 
 به نحوی مشابه شاید ما بتوانیم با محبت و مهربانی دل سخت مخالفانمان را به اصطلاح نرم و « ذوب نماییم .‏ » 
 تا خصوصیات خوب آنان نمایان گردد .‏ 
 (‏ ۲پادشاهان ۶ :‏ ۱۴ -‏ ۲۳ )‏ در حقیقت بسیاری از اعضای جماعت مسیحی در ابتدا به دلیل محبت خادمان یَهُوَه به پرستش پاک روی آوردند .‏ 
 چرا انتقام نمی‌گیریم ؟‏ 
 ‏ چرا دوری از انتقام خداپسندانه و نشانهٔ محبت و تواضع است ؟‏ 
 با مختصر بررسی رومیان ۱۲ به دلایل مهمی اشاره نمودیم که چرا ما مسیحیان نباید ‹ هیچ کس را به عوض بدی بدی رسانیم .‏ › 
 اوّل اینکه دوری از انتقام خداپسندانه است .‏ 
 با توجه به رحمت‌های خدا که به ما ارزانی داشته بجا و عاقلانه است که از قوانین یَهُوَه پیروی نماییم و دشمنانمان را دوست بداریم .‏ 
 دوّم این که بدی را با بدی جواب ندادن نشانهٔ محبت است .‏ 
 اگر تلافی و مقابله به مثل را کنار بگذاریم و در پی صلح بکوشیم می‌توان امید داشت که مخالفانمان به سوی پرستش یَهُوَه جلب شوند .‏ 
 سوّم این که پرهیز از انتقام‌جویی نشانهٔ تواضع فرد مسیحی است .‏ 
 یَهُوَه می‌گوید :‏ « انتقام از آن من است .‏ » 
 پس انتقام‌جویی بی‌احترامی و گستاخی به اوست .‏ 
 کلام خدا به ما هشدار می‌دهد :‏ « چون تکبّر می‌آید خجالت می‌آید ،‏ اما حکمت با متواضعان است .‏ » 
 (‏ امثال ۱۱ :‏ ۲ )‏ بنابراین با سپردن داوری و انتقام به دست خدا تواضع‌مان را در مقابل او نشان می‌دهیم .‏ 
 ‏ در مقالهٔ بعدی چه موضوعی را بررسی خواهیم کرد ؟‏ 
 پولُس سخنان خود را در انتهای این باب برای مسیحیان به این شکل خلاصه می‌کند :‏ « مغلوب بدی مشو بلکه بدی را به نیکویی مغلوب ساز .‏ » 
 (‏ رومیان ۱۲ :‏ ۲۱‏ )‏ ما امروزه با چه بدی‌هایی روبرو هستیم ؟‏ 
 و چگونه می‌توانیم آن را مغلوب سازیم ؟‏ 
 در مقالهٔ بعدی این سؤالات و سؤالات دیگری را در این رابطه بررسی خواهیم کرد .‏ 
 مروری بر مقاله 
 ‏ • در رومیان باب ۱۲ چه پندی را به دفعات می‌بینیم ؟‏ 
 ‏ • چه چیز ما را بر آن می‌دارد که انتقام نگیریم ؟‏ 
 ‏ • اگر ‹ به عوض بدی بدی نرسانیم › چه فوایدی برای ما و دیگران در بر دارد ؟‏ 
 ‏ [ کادر در صفحهٔ ۲۱ ]‏ 
 رومیان ۱۲ رفتار مسیحیان را در مقابل :‏ 
 ‏ • یَهُوَه 
 ‏ • هم‌ایمانان 
 ‏ • مردم دیگر 
 توضیح می‌دهد 
 ‏ [ تصویر در صفحهٔ ۲۳ ]‏ 
 نامهٔ پولُس به رومیان شامل پندهایی عملی برای مسیحیان است 
 ‏ [ تصویر در صفحهٔ ۲۴ ]‏ 
 از اِستیفان شاگرد چه می‌آموزیم ؟‏ 
 ‏ « بدی را به نیکویی مغلوب ساز »‏ 
 ‏ « مغلوب بدی مشو بلکه بدی را به نیکویی مغلوب ساز .‏ » —‏ رومیان ۱۲ :‏ ۲۱‏ .‏ 
 ‏ از کجا می‌توان اطمینان داشت که می‌توانیم بدی را شکست دهیم ؟‏ 
 آیا ممکن است علی‌رغم مخالفت‌های شدید در پرستش حقیقی استوار ماند ؟‏ 
 آیا می‌توان بر هر آنچه می‌خواهد ما را به دنیای دور از خدا باز گرداند چیره شد ؟‏ 
 می‌توان اطمینان داشت که پاسخ این دو سؤال مثبت است .‏ 
 چرا ؟‏ 
 سخنان پولُس رسول در نامه‌اش به رومیان این مطلب را ثابت می‌کند .‏ 
 او می‌گوید :‏ « مغلوب بدی مشو بلکه بدی را به نیکویی مغلوب ساز .‏ » 
 (‏ رومیان ۱۲ :‏ ۲۱‏ )‏ اگر به یَهُوَه تکیه کنیم و اجازه ندهیم دنیا بر ما تسلّط یابد ،‏ بدی آن هم نمی‌تواند بر ما چیره شود .‏ 
 به علاوه عبارت ‹ بدی را مغلوب ساز › نشان می‌دهد که ما می‌توانیم بدی را شکست دهیم .‏ 
 البته شکست دادن بدی تنها در گرو مبارزهٔ ماست .‏ 
 کسانی که هوشیاری خود را از دست می‌دهند و از مبارزه دست می‌کشند از دنیای شریر و حاکم آن شیطان ،‏ شکست می‌خورند .‏ —‏ ۱یوحنّا ۵ :‏ ۱۹‏ .‏ 
 ‏ بررسی وقایع زندگی نَحَمِیا چه چیز را به ما نشان می‌دهد ؟‏ 
 نَحَمِیا ،‏ یکی از خادمان خدا در اورشلیم حدود ۵۰۰ سال قبل از پولُس می‌زیست .‏ 
 او درستی سخنان پولُس را ثابت کرد و نه تنها در مقابل مردم بی‌ایمان ایستادگی کرد بلکه با خوبی بدی را مغلوب ساخت .‏ 
 نَحَمِیا چه شرایط سختی را متحمّل شد و عامل موفقیت او چه بود ؟‏ 
 ما چگونه می‌توانیم او را سرمشق قرار دهیم ؟‏ 
 برای پاسخگویی به این سؤالات برخی از وقایع زندگی او را بررسی خواهیم نمود .‏ 
 * 
 ‏ نَحَمِیا در چه شرایطی زندگی می‌کرد و چه کار بزرگی انجام داد ؟‏ 
 نَحَمِیا در دربار اردشیر اوّل (‏ اَرْتَحْشَستا )‏ پادشاه فارس خدمت می‌کرد .‏ 
 او در میان مردمانی بود که یَهُوَه را پرستش نمی‌نمودند .‏ 
 با این وجود « همشکل » آنان نگردید .‏ 
 (‏ رومیان ۱۲ :‏ ۲‏ )‏ هنگامی که نَحَمِیا به ضرورت خدمت در یهودا پی برد از زندگی راحت و آسودهٔ خود چشم‌پوشی کرد و سفری مشقّتبار به اورشلیم را متحمّل شد تا مسئولیت بزرگ بازسازی دیوارهای این شهر را به عهده گیرد .‏ 
 (‏ رومیان ۱۲ :‏ ۱‏ )‏ با این که نَحَمِیا حاکم اورشلیم بود خود نیز دوشادوش سایر یهودیان « از طلوع فجر تا بیرون آمدن ستارگان » کار می‌کرد .‏ 
 در نتیجه در مدت دو ماه دیوارهای اورشلیم بازسازی شد .‏ 
 (‏ نَحَمِیا ۴ :‏ ۲۱ ؛‏ ۶ :‏ ۱۵ )‏ یهودیان علی‌رغم مخالفت‌های گوناگونی که با آن روبرو شدند خدمت خود را به نحوی فوق‌العاده به انجام رساندند .‏ 
 مخالفان نَحَمِیا چه کسانی بودند و هدفشان چه بود ؟‏ 
 ‏ هدف دشمنان نَحَمِیا چه بود ؟‏ 
 مخالفان اصلی او سَنْبَلَّط ،‏ طُوبیّا و جَشَم ،‏ مردانی سرشناس در منطقه‌ای نزدیک یهودا بودند .‏ 
 در نظر دشمنانِ قوم خدا « بسیار ناپسند آمد » که نَحَمِیا در طلب نیکویی و خیر قوم اسرائیل است .‏ 
 (‏ نَحَمِیا ۲ :‏ ۱۰ ،‏ ۱۹ )‏ مخالفان نَحَمِیا سعی داشتند که کار ساختمانی یهودیان را متوقف سازند .‏ 
 آنان حتی به توطئه‌های شریرانه دست زدند .‏ 
 آیا نَحَمِیا مغلوب بدی شد ؟‏ 
 خشم و غضب دشمنان 
 ۵ ،‏ ۶ .‏ 
 الف )‏ دشمنان نَحَمِیا چه واکنشی در ارتباط با بازسازی دیوارهای اورشلیم نشان دادند ؟‏ 
 ب )‏ چرا نَحَمِیا از مخالفانش نهراسید ؟‏ 
 نَحَمِیا شجاعانه مردم را برای بازسازی دیوار تشویق کرد و گفت :‏ « بیایید و حصار [ دیوار ] اورشلیم را تعمیر نماییم .‏ » 
 آنان به درخواست نَحَمِیا پاسخ مثبت دادند و گفتند :‏ « تعمیر نماییم .‏ » 
 نَحَمِیا می‌گوید که یهودیان « دست‌های خود را برای کارِ خوب قوی ساختند .‏ » 
 اما مخالفانشان چون این را شنیدند ‹ آنان را استهزا نمودند و حقیر شمردند و گفتند :‏ « این چه کار است که شما می‌کنید ؟‏ 
 آیا بر پادشاه فتنه می‌انگیزید ؟‏ » › 
 نَحَمِیا از تمسخر و تهمت‌های آنان نهراسید و به آن‌ها چنین گفت :‏ « خدای آسمان‌ها ما را کامیاب خواهد ساخت .‏ 
 پس ما که بندگان او هستیم برخاسته ،‏ تعمیر خواهیم نمود .‏ » 
 (‏ نَحَمِیا ۲ :‏ ۱۷ -‏ ۲۰ )‏ نَحَمِیا مصمم بود که به « کار خوبِ » بازسازی دیوارهای اورشلیم ادامه دهد .‏ 
 سَنْبَلَّط ،‏ یکی از مخالفان « خشمش افروخته شده ،‏ بسیار غضبناک » گردید .‏ 
 او با گستاخی اسرائیلیان را مورد تمسخر قرار داد و گفت :‏ « این یهودیانِ ضعیف چه می‌کنند ؟‏ .‏ .‏ .‏ 
 سنگ‌ها از توده‌های خاکروبه ،‏ زنده خواهند ساخت ؟‏ » 
 طُوبیّا نیز به سخنان او افزود :‏ « اگر شغالی نیز بر آنچه ایشان بنا می‌کنند بالا رود ،‏ حصار سنگی ایشان را منهدم خواهد ساخت .‏ » 
 (‏ نَحَمِیا ۴ :‏ ۱ -‏ ۳ )‏ نَحَمِیا چه عکس‌العملی در مقابل سخنان آنان نشان داد ؟‏ 
 ‏ نَحَمِیا در مقابل اتهامات مخالفانش چه کرد ؟‏ 
 نَحَمِیا به تمسخر آنان اعتنا ننمود .‏ 
 او از قانون خدا پیروی کرد و انتقام نگرفت .‏ 
 (‏ لاویان ۱۹ :‏ ۱۸ )‏ داوری را به دست یَهُوَه خدا سپرد و این چنین دعا نمود :‏ « ای خدای ما بشنو ،‏ زیرا که خوار شده‌ایم و ملامت ایشان را به سر ایشان برگردان .‏ » 
 (‏ نَحَمِیا ۴ :‏ ۴ )‏ نَحَمِیا اطمینان داشت که « انتقام و جزا » در دست یَهُوَه است .‏ 
 (‏ تثنیه ۳۲ :‏ ۳۵ )‏ علی‌رغم مخالفت‌های دشمنانشان نَحَمِیا و قوم خدا ‹ حصار را بنا نمودند › و اجازه ندادند که مخالفت‌ها آنان را از هدفشان منحرف سازد .‏ 
 در حقیقت « تمامی حصار تا نصف بلندی‌اش به هم پیوست ،‏ زیرا که دل قوم در کار بود .‏ » 
 (‏ نَحَمِیا ۴ :‏ ۶ )‏ و بدین صورت توطئه‌های مخالفان پرستش حقیقی نقش بر آب شد .‏ 
 ما چگونه می‌توانیم نَحَمِیا را سرمشق قرار دهیم ؟‏ 
 ‏ الف )‏ هنگامی که مخالفانمان به ما تهمت می‌زنند چگونه می‌توانیم همچون نَحَمِیا عمل کنیم ؟‏ 
 ب )‏ با ذکر موردی نشان دهید که چرا پرهیز از انتقام‌جویی عاقلانه بوده است .‏ 
 امروزه نیز ممکن است در مدرسه ،‏ محیط کار یا حتی در خانواده مخالفانمان ما را متهم نمایند و ملامت کنند .‏ 
 در چنین مواقعی با به‌کارگیری این اصل کلام خدا که می‌گوید :‏ ‹ وقتی برای سکوت است › به بهترین شکل عمل کرده‌ایم .‏ 
 (‏ جامعه ۳ :‏ ۱ ،‏ ۷ )‏ ما همانند نَحَمِیا از رفتار یا سخنان کنایه‌آمیز و انتقام‌جویانه اجتناب می‌کنیم .‏ 
 (‏ رومیان ۱۲ :‏ ۱۷‏ )‏ در دعا به خدا روی می‌آوریم و به این سخن او اطمینان داریم که می‌گوید :‏ « من جزا خواهم داد .‏ » 
 (‏ رومیان ۱۲ :‏ ۱۹ ؛‏ ۱پِطْرُس ۲ :‏ ۱۹ ،‏ ۲۰‏ )‏ به این صورت اجازه نخواهیم داد که مخالفانمان ما را از بشارت ملکوت خدا و شاگردسازی منحرف سازند .‏ 
 (‏ متّیٰ ۲۴ :‏ ۱۴ ؛‏ ۲۸ :‏ ۱۹ ،‏ ۲۰‏ )‏ هر بار که در کار موعظه شرکت می‌کنیم و اجازه نمی‌دهیم مخالفان ما را دلسرد سازند ،‏ وفاداری خود را همانند نَحَمِیا نشان داده‌ایم .‏ 
 توطئهٔ قتل 
 ‏ دشمنان نَحَمِیا به چه شکل مخالفت خود را اِعمال داشتند و نَحَمِیا چه عکس‌العملی نشان داد ؟‏ 
 وقتی مخالفانِ پرستش حقیقی در زمان نَحَمِیا از پیشرفت کار بازسازی دیوارهای اورشلیم با خبر شدند شمشیرهای خود را آماده کردند تا « به اورشلیم حمله کنند .‏ » 
 به نظر می‌رسید برای یهودیان جای هیچ امیدی نیست .‏ 
 چرا که در شمال سامری‌ها ،‏ در شرق عَمّونیان ،‏ در جنوب اَعراب و در غرب اَشْدُودیان اورشلیم را محاصره کرده بودند .‏ 
 به نظر می‌آمد کارگران یهودی به دام افتاده‌اند .‏ 
 آنان چه کردند ؟‏ 
 نَحَمِیا می‌گوید :‏ « ما به حضور خدای خود دعا کردیم .‏ » 
 اما دشمنان آنان را تهدید نمودند که ‹ نابودشان می‌کنند و جلو کار را می‌گیرند .‏ › 
 نَحَمِیا کارگرانی را با « شمشیر و نیزه و کمان » مجهز نمود تا از شهر محافظت کنند .‏ 
 به راستی که از دیدگاه انسانی پیروزی و موفقیت این گروه کوچک یهودیان در مقابل نیروی عظیم دشمن غیر ممکن بود .‏ 
 اما نَحَمِیا به آنان گفت :‏ « از کسی نترسید !‏ 
 فراموش نکنید که خداوند ،‏ عظیم و مهیب است .‏ » —‏ نَحَمِیا ۴ :‏ ۷ -‏ ۹ ،‏ ۱۱ ،‏ ۱۳ ،‏ ۱۴ ،‏ ترجمهٔ تفسیری .‏ 
 ‏ الف )‏ به چه علّت دشمنان نَحَمِیا از حملات خود منصرف شدند ؟‏ 
 ب )‏ نَحَمِیا دست به چه اقداماتی زد ؟‏ 
 در این میان دشمنان نَحَمِیا به نحو غیرمنتظره‌ای دست از حملات خود برداشتند .‏ 
 به چه دلیل ؟‏ 
 نَحَمِیا می‌نویسد :‏ « خدا مشورت ایشان را باطل کرده است .‏ » 
 با این وجود او می‌دانست که دشمنانشان هنوز دست از دشمنی برنداشته‌اند .‏ 
 از این رو دوراندیشی نمود و در کار تغییراتی ایجاد کرد .‏ 
 از آن پس کارگران « به یک دست کار می‌کردند و به دست دیگر اسلحه می‌گرفتند .‏ » 
 نَحَمِیا همچنین یک نفر را به عنوان « کَرِنّا نواز » تعیین نمود تا در صورت حملهٔ دشمنان با صدا در آوردن شیپور ،‏ کارگران را از خطر آگاه سازد .‏ 
 از همه مهم‌تر نَحَمِیا به مردم اطمینان داد که « خدای ما برای ما جنگ خواهد نمود .‏ » 
 (‏ نَحَمِیا ۴ :‏ ۱۵ -‏ ۲۰ )‏ به این شکل ،‏ کارگران برای حملات دشمن آمادگی داشتند و به کار بازسازی دیوار اورشلیم ادامه دادند .‏ 
 ما از این گزارش چه می‌آموزیم ؟‏ 
 ‏ در کشورهایی که خدمت موعظه ممنوع است چه عاملی مسیحیان واقعی را قادر می‌سازد تا با بدی روبرو شوند و چطور بدی را با نیکویی مغلوب می‌سازند ؟‏ 
 گاه مسیحیان حقیقی نیز با مخالفت و خشونت روبرو می‌شوند .‏ 
 در برخی از کشورها مخالفان بدخواه پرستش حقیقی در موضع قدرتند .‏ 
 از دیدگاه انسانی برای هم‌ایمانانمان در این مناطق امیدی برای فعالیت نیست .‏ 
 اما این شاهدان اطمینان دارند که ‹ خدا برای آنان جنگ خواهد نمود .‏ › 
 آن دسته از خادمان خدا که اذیت و آزار را تجربه کرده‌اند خوب می‌دانند که یَهُوَه دعاهای آنان را می‌شنود و « مشورت » یا مقاصد دشمنان قدرتمند آنان را خنثی می‌سازد .‏ 
 حتی در کشورهایی که کار موعظه آزاد نیست مسیحیان از راه‌های دیگری خبر خوش را به مردم می‌رسانند .‏ 
 همان طور که کارگران برای بازسازی اورشلیم روش کار خود را تغییر دادند شاهدان یَهُوَه نیز هنگام رویارویی با حملاتِ دشمنان با دوراندیشی روش‌های موعظهٔ خود را تغییر می‌دهند .‏ 
 البته آنان از سلاح در این راه استفاده نمی‌کنند .‏ 
 (‏ ۲قُرِنتیان ۱۰ :‏ ۴‏ )‏ حتی تهدید و خشونت مانعی برای فعالیت‌های موعظهٔ آنان نیست .‏ 
 (‏ ۱پِطْرُس ۴ :‏ ۱۶‏ )‏ در مقابل این برادران و خواهران ،‏ با شجاعتِ تمام ‹ بدی را با نیکویی مغلوب می‌سازند .‏ ›‏ 
 دعوت به گفتگو 
 ۱۲ ،‏ ۱۳ .‏ 
 الف )‏ مخالفان نَحَمِیا چه ترفندی به کار بستند ؟‏ 
 ب )‏ چرا نَحَمِیا به ملاقات مخالفان نرفت ؟‏ 
 بعد از این که دشمنان نَحَمِیا متوجه شدند که تهدیدات بی‌فایده است نقشه‌های زیرکانه‌تری کشیدند .‏ 
 آنان از سه راه وارد عمل شدند .‏ 
 اوّل این که دشمنان نَحَمِیا سعی کردند او را فریب دهند و گفتند :‏ « بیا تا در یکی از دهات بیابان اونو ملاقات کنیم .‏ » 
 اونو بین اورشلیم و سامره واقع بود .‏ 
 دشمنانش به نَحَمِیا پیشنهاد کردند برای حل اختلاف‌نظراتشان در نیمهٔ راه یکدیگر را ملاقات کنند .‏ 
 نَحَمِیا می‌توانست چنین تصوّر کند :‏ ‹ پیشنهاد دشمنان به نظر معقولانه می‌آید .‏ 
 بهتر است با یکدیگر به گفتگو بپردازیم تا این که بجنگیم .‏ › 
 اما نَحَمِیا چنین نکرد .‏ 
 پیشنهادشان را رد نمود و گفت :‏ ‹ ایشان قصد ضرر رساندن به او را دارند .‏ › 
 در حقیقت نَحَمِیا فهمید که دشمنانش چه نقشه‌ای دارند و فریب نخورد .‏ 
 چهار مرتبه به مخالفانش گفت که نمی‌تواند به این ملاقات برود چون اگر دست از کار بکشد و پیش آنان رود کار به تعویق می‌افتد .‏ 
 دشمنان حداکثر سعی و تلاش خود را کردند که نَحَمِیا با آن‌ها مصالحه کند .‏ 
 اما او تمام توجه خود را به کار بازسازی دیوار معطوف داشت .‏ —‏ نَحَمِیا ۶ :‏ ۱ -‏ ۴ .‏ 
 ‏ نَحَمِیا چطور در مقابل تهمت‌زنندگان عمل کرد ؟‏ 
 دوّم این که دشمنان نَحَمِیا به شایعات متوسل شدند و او را متهم کردند که « قصد فتنه‌انگیزی » علیه اردشیرِ پادشاه (‏ اَرْتَحْشَستا )‏ را دارد .‏ 
 بار دیگر به او گفتند :‏ « پس بیا تا با هم مشورت نماییم .‏ » 
 نَحَمِیا از ترفند دشمنان با خبر بود از این رو پیشنهادشان را رد نمود و در مورد آنان چنین گفت :‏ « جمیع ایشان خواستند ما را بترسانند ،‏ به این قصد که دست‌های ما را از کار باز دارند تا کرده نشود .‏ » 
 نَحَمِیا این بار تهمت‌های آنان را چنین پاسخ گفت :‏ « مثل این کلام که تو می‌گویی واقع نشده است ،‏ بلکه آن را از دل خود ابداع نموده‌ای .‏ » 
 از این گذشته نَحَمِیا به یَهُوَه متوسل شد و در دعا از او چنین خواست :‏ « ای خدا دست‌های مرا قوی ساز .‏ » 
 او اطمینان داشت که با کمک یَهُوَه می‌تواند توطئهٔ بدخواهانهٔ دشمنانش را خنثی سازد و کار ساخت دیوار اورشلیم را ادامه دهد .‏ —‏ نَحَمِیا ۶ :‏ ۵ -‏ ۹ .‏ 
 ‏ نبی دروغین نَحَمِیا را به چه کاری تشویق کرد و چرا نَحَمِیا آن را نپذیرفت ؟‏ 
 سوّم این که دشمنان نَحَمِیا از اسرائیلی خائنی به نام شَمَعْیا کمک گرفتند تا نَحَمِیا را به زیر پا گذاشتن شریعت خدا وا دارد .‏ 
 شَمَعْیا به نَحَمِیا گفت :‏ « در خانهٔ خدا در هیکل جمع شویم و درهای هیکل را ببندیم زیرا که به قصد کشتن تو خواهند آمد .‏ » 
 او چنین وانمود کرد که نَحَمِیا برای نجات جان خود می‌تواند در معبد پنهان شود .‏ 
 نَحَمِیا کاهن نبود و وارد شدنش به خانهٔ خدا از نظر شریعت گناه بود .‏ 
 آیا نَحَمِیا برای نجات جان خود حاضر به شکستن قانون خدا بود ؟‏ 
 او در جواب چنین گفت :‏ « کیست مثل من که داخل هیکل بشود تا جان خود را زنده نگاه دارد ؟‏ 
 من نخواهم آمد .‏ » 
 چرا نَحَمِیا فریب دشمنان را نخورد ؟‏ 
 زیرا او می‌دانست با این که شَمَعْیا یک اسرائیلی است اما « خدا او را هرگز نفرستاده است .‏ » 
 در واقع نبی حقیقی هیچ‌گاه دیگران را به شکستن قانون خدا ترغیب نمی‌کند .‏ 
 این بار نیز نَحَمِیا مغلوب بدی نشد .‏ 
 بعد از مدتی چنین گزارش داد :‏ « حصار در بیست و پنجم ماه اِیلُول در پنجاه و دو روز به اتمام رسید .‏ » —‏ نَحَمِیا ۶ :‏ ۱۰ -‏ ۱۵ ؛‏ اعداد ۱ :‏ ۵۱ ؛‏ ۱۸ :‏ ۷ .‏ 
 ‏ الف )‏ ما باید با دوستان دروغین ،‏ تهمت‌زنندگان و برادران دروغین چگونه برخورد کنیم ؟‏ 
 ب )‏ چطور می‌توانید نشان دهید که در مورد اعتقادتان در خانه ،‏ مدرسه و محل کار هرگز سازش نمی‌کنید ؟‏ 
 همانند نَحَمِیا شاید ما نیز با مخالفانی روبرو شویم ؛‏ مخالفانی مانند دوستان دروغین ،‏ تهمت‌زنندگان و برادران دروغین .‏ 
 برخی ممکن است ما را متقاعد نمایند که آنان را به اصطلاح در نیمهٔ راه ملاقات کنیم یعنی با آنان سازش نماییم .‏ 
 شاید برخی بخواهند از شوق ما در خدمت بکاهند و به ما بقبولانند که خدمتمان را به یَهُوَه خدا کمتر کنیم و نیروی خود را در پی اهداف دنیوی بکار بریم .‏ 
 اما چون ملکوت خدا در رأس زندگی ما قرار دارد ما با چنین طرز فکری سازش نخواهیم کرد .‏ 
 (‏ متّیٰ ۶ :‏ ۳۳ ؛‏ لوقا ۹ :‏ ۵۷ -‏ ۶۲‏ )‏ در زمان نَحَمِیا دشمنان او را متهم ساختند که بر ضدّ پادشاه دست به شورش زده است .‏ 
 مخالفان به ما نیز تهمت می‌زنند .‏ 
 در بعضی از کشورها ما را خطری برای کشور و دولت می‌شمارند .‏ 
 از برخی از این اتهامات قضایی شاهدان تبرئه شده‌اند .‏ 
 نتیجهٔ این اتهامات هر چه که باشد ما با اطمینان تمام دعا می‌کنیم که یَهُوَه خدا مطابق با اراده‌اش دست به عمل زند .‏ 
 (‏ فیلِپّیان ۱ :‏ ۷‏ )‏ مخالفت حتی ممکن است از طرف کسانی باشد که به ظاهر خادم خدا می‌باشند .‏ 
 همان طور که یک اسرائیلی نَحَمِیا را به شکستن قانون خدا ترغیب نمود مرتدان که شاهد یَهُوَه بوده‌اند نیز ما را به زیر پا گذاشتن قانون خدا ترغیب می‌کنند .‏ 
 اما ما هر گونه ارتداد را رد می‌کنیم زیرا می‌دانیم که نجات ما نه به شکستن قانون خدا بلکه به حفظ آن بستگی دارد .‏ 
 (‏ ۱یوحنّا ۴ :‏ ۱‏ )‏ بلی ،‏ به کمک یَهُوَه می‌توانیم بدی را به هر شکل که باشد مغلوب سازیم .‏ 
 اعلام خبر خوش علی‌رغم مخالفت 
 ۱۷ ،‏ ۱۸ .‏ 
 الف )‏ شیطان و نمایندگانش سعی در انجام چه کاری دارند ؟‏ 
 ب )‏ شما مصمم به انجام چه کاری هستید و چرا ؟‏ 
 کتاب مقدّس در ارتباط با مسیحیان مسح‌شده می‌گوید که ایشان به واسطهٔ « شهادت خود بر [ شیطان ] غالب آمدند .‏ » 
 (‏ مکاشفه ۱۲ :‏ ۱۱‏ )‏ مطابق با آیهٔ فوق رابطه‌ای مستقیم بین غلبه بر شیطان یعنی سرچشمهٔ بدی و موعظهٔ بشارت ملکوت وجود دارد .‏ 
 پس جای تعجب نیست که شیطان با استفاده از مخالفان ،‏ بی‌رحمانه به مسح‌شدگان و « گروه عظیم » حمله می‌کند .‏ —‏ مکاشفه ۷ :‏ ۹ ؛‏ ۱۲ :‏ ۱۷‏ .‏ 
 همان طور که در این مقاله بررسی نمودیم دشمنان مخالفت‌هایشان را به صورت لفظی یا تهدید و خشونت نشان می‌دهند و یا از ترفندهای زیرکانه استفاده می‌کنند .‏ 
 هدف شیطان این است که خادمان خدا را از موعظهٔ بشارت ملکوت منحرف سازد .‏ 
 اما او در این راه شکست خواهد خورد زیرا خادمان خدا با سرمشق قرار دادن نَحَمِیا مصممند ‹ بدی را با نیکویی مغلوب سازند .‏ › 
 آنان تا زمانی که یَهُوَه خدا تعیین کرده است به موعظهٔ بشارت ملکوت ادامه خواهند داد .‏ —‏ مَرقُس ۱۳ :‏ ۱۰ ؛‏ رومیان ۸ :‏ ۳۱ ؛‏ فیلِپّیان ۱ :‏ ۲۷ ،‏ ۲۸‏ .‏ 
 ‏ [ پاورقی ]‏ 
 برای آشنایی با این وقایع نَحَمِیا ۱ :‏ ۱ -‏ ۴ ؛‏ ۲ :‏ ۱ -‏ ۶ ،‏ ۹ -‏ ۲۰ ؛‏ ۴ :‏ ۱ -‏ ۲۳ ؛‏ ۶ :‏ ۱ -‏ ۱۵ را بخوانید .‏ 
 آیا به یاد می‌آورید ؟‏ 
 ‏ • خادمان خدا در گذشته و امروز با چه مخالفت‌هایی روبرو بوده و هستند ؟‏ 
 ‏ • دشمنان نَحَمِیا چه هدفی داشتند و دشمنان خدا امروزه چه منظوری دارند ؟‏ 
 ‏ • ما چگونه می‌توانیم با نیکویی بدی را مغلوب سازیم ؟‏ 
 ‏ [ کادر / تصویر در صفحهٔ ۲۸ ]‏ 
 درس‌هایی از کتاب نَحَمِیا 
 خدّام خدا با چه رفتارهایی روبرو می‌شوند ؟‏ 
 ‏ • تمسخر 
 ‏ • تهدید 
 ‏ • فریب 
 چه افرادی خدّام خدا را فریب می‌دهند ؟‏ 
 ‏ • دوستان دروغین 
 ‏ • تهمت‌زنندگان 
 ‏ • برادران دروغین 
 خدّام خدا چگونه بدی را مغلوب می‌سازند ؟‏ 
 ‏ • با تمرکز بر تکالیف الٰهی 
 ‏ [ تصویر در صفحهٔ ۲۶ ]‏ 
 علی‌رغم مخالفت‌های بی‌امان ،‏ نَحَمِیا و همکارانش دیوار اورشلیم را بازسازی کردند 
 ‏ [ تصویر در صفحهٔ ۳۰ ]‏ 
 مسیحیان واقعی با شجاعت خبر خوش را به دیگران موعظه می‌کنند 
 آیا به روح‌القدس کفر گفته‌اید ؟‏ 
 ‏ « گناهی هم هست که به مرگ منجر می‌شود .‏ » —‏ ۱یوحنّا ۵ :‏ ۱۶‏ ،‏ انجیل شریف .‏ 
 ۱ ،‏ ۲ .‏ 
 چطور می‌دانیم که گناهی نیز هست که به روح‌القدس خدا می‌شود ؟‏ 
 خانمی از آلمان با وجود سعی تمام در خدمت به خدا ،‏ با دلشکستگی در نامه‌ای نوشت :‏ « خیلی وقت است که روز و شب وجدانم در عذاب است و می‌ترسم به روح‌القدس کفر گفته باشم .‏ » 
 آیا واقعاً ممکن است که شخصی مسیحی به روح‌القدس یا نیروی فعال خدا کفر بگوید ؟‏ 
 بلی ،‏ کفرگویی به روح‌القدس یَهُوَه گناهی است که از هر کسی ممکن است سر زند .‏ 
 عیسی مسیح روشن ساخت :‏ « هر نوع گناه و کفر از انسان آمرزیده می‌شود ،‏ لیکن کفر به روح‌القدس از انسان عفو نخواهد شد .‏ » 
 (‏ متّیٰ ۱۲ :‏ ۳۱‏ )‏ از این رو ،‏ در کتاب مقدّس به این هشدار برمی‌خوریم :‏ « بعد از پذیرفتن معرفت راستی اگر عمداً گناهکار شویم ،‏ دیگر قربانی گناهان باقی نیست ،‏ بلکه انتظارِ هولناک عذاب و غیرت آتشی که مخالفان را فرو خواهد برد .‏ » 
 (‏ عبرانیان ۱۰ :‏ ۲۶ ،‏ ۲۷‏ )‏ یوحنّای رسول نیز در تأیید این گفته نوشت :‏ « گناهی منتهی به موت هست .‏ » 
 (‏ ۱یوحنّا ۵ :‏ ۱۶‏ )‏ حال ،‏ سؤال اینجاست که چه کسی صلاحیت دارد تعیین کند که آیا « گناهی منتهی به موت » صورت گرفته است یا خیر ؟‏ 
 خود شخص خطاکار یا کسی دیگر ؟‏ 
 توبه به بخشش می‌انجامد 
 ‏ اگر از گناهی که مرتکب شده‌ایم شدیداً متأثر و محزون هستیم ،‏ به احتمال زیاد چه کرده‌ایم ؟‏ 
 در نهایت یَهُوَه است که بر خطاکاران داوری می‌کند .‏ 
 همهٔ ما باید به او حساب پس دهیم ولی مطمئنیم که او همیشه منصفانه عمل می‌کند .‏ 
 (‏ پیدایش ۱۸ :‏ ۲۵ ؛‏ رومیان ۱۴ :‏ ۱۲‏ )‏ داوری بر عهدهٔ یَهُوَه است .‏ 
 او قضاوت می‌کند که گناهی که از ما سر زده است گناهی نابخشودنی است یا خیر .‏ 
 و سپس اختیار آن را نیز دارد که روح خود را از ما بگیرد .‏ 
 (‏ مزمور ۵۱ :‏ ۱۱ )‏ ولی اگر از گناهی که مرتکب شده‌ایم شدیداً متأثر و محزون هستیم ،‏ به احتمال بسیار زیاد توبه کرده‌ایم .‏ 
 حال ،‏ توبهٔ واقعی را چگونه می‌توان تعریف کرد ؟‏ 
 ‏ الف )‏ توبهٔ واقعی را تعریف کنید .‏ 
 ب )‏ سخنان مزمور ۱۰۳ :‏ ۱۰ -‏ ۱۴ چه قوّت قلبی به شخص گناهکار می‌دهد ؟‏ 
 توبه کردن یعنی ایجاد دگرگونی در طرز فکر و دیدگاهمان نسبت به زندگی گذشته و کارهای ناروا ؛‏ یعنی بازگشتی خالصانه و از روی پشیمانی و ندامت از طریق گناه‌آلود .‏ 
 اگر احیاناً گناهی بزرگ مرتکب شده‌ایم ولی برای اثبات توبهٔ واقعی خود آشکارا قدم‌هایی مثبت برداشته‌ایم ،‏ نباید یأس به خود راه دهیم .‏ 
 برعکس ،‏ می‌توانیم از سخنان دلگرم‌کنندهٔ مزمورنویس قوّت قلب بگیریم که گفت :‏ ‹ یَهُوَه با ما موافق گناهان ما عمل ننموده ،‏ و به ما به حسب خطایای ما جزا نداده است .‏ 
 زیرا آنقدر که آسمان از زمین بلندتر است ،‏ به همان قدر رحمت او بر ترسندگانش عظیم است .‏ 
 به اندازه‌ای که مشرق از مغرب دور است ،‏ به همان اندازه گناهان ما را از ما دور کرده است .‏ 
 چنانکه پدر بر فرزندان خود رئوف است همچنان یَهُوَه بر ترسندگان خود رأفت می‌نماید .‏ 
 زیرا جبلّت ما را می‌داند و یاد می‌دارد که ما خاک هستیم .‏ › —‏ مزمور ۱۰۳ :‏ ۱۰ -‏ ۱۴ .‏ 
 ۵ ،‏ ۶ .‏ 
 سخنان یوحنّا در اوّل یوحنّا ۳ :‏ ۱۹ -‏ ۲۲ را خلاصه کنید و مختصراً مفهوم گفته‌هایش را توضیح دهید .‏ 
 یوحنّای رسول نیز سخنانی را به قلم آورد که در این زمینه بسیار تسلّی‌بخش است .‏ 
 وی می‌نویسد :‏ « ما می‌دانیم که تابعین حقیقت هستیم زیرا وجدان ما در پیشگاه خدا به ما اطمینان می‌دهد .‏ 
 و اگر هم وجدان ما ،‏ ما را محکوم سازد ،‏ خدا از وجدان ما بزرگ‌تر است و از همه چیز آگاه می‌باشد .‏ 
 ای عزیزان ،‏ اگر وجدان ما ،‏ ما را محکوم نمی‌سازد ،‏ ما می‌توانیم با اطمینان به حضور خدا بیائیم .‏ 
 و او تمام خواهش‌های ما را بر می‌آورد زیرا ما بر طبق احکام او عمل می‌کنیم و آنچه را که پسند اوست بجا می‌آوریم .‏ » —‏ ۱یوحنّا ۳ :‏ ۱۹ -‏ ۲۲‏ ،‏ اش .‏ 
 می‌توانیم خاطرجمع باشیم « که تابعین حقیقت هستیم » چون که برای برادرانمان محبت واقعی داریم و گناه خود را تکرار نمی‌کنیم ،‏ (‏ مزمور ۱۱۹ :‏ ۱۱ )‏ اگر به دلیلی دچار عذاب وجدان شده‌ایم و خود را سرزنش می‌کنیم ،‏ به یاد داشته باشیم که « خدا از وجدان ما بزرگ‌تر است و از همه چیز آگاه می‌باشد .‏ » 
 بلی ،‏ یَهُوَه به ما رحم می‌کند زیرا می‌داند که نسبت به برادرانمان « محبت برادرانهٔ بی‌ریا » داریم و مدام با جسم گناه‌آلودمان در جدالیم و می‌کوشیم خواست و ارادهٔ او را به جا آوریم .‏ 
 (‏ ۱پِطْرُس ۱ :‏ ۲۲‏ )‏ اگر به یَهُوَه اطمینان کنیم و به برادرانمان محبت نشان دهیم و دیگر عمداً گناه نکنیم ،‏ آن وقت « وجدان ما ،‏ ما را محکوم نمی‌سازد » بلکه در دعاهایمان « می‌توانیم با اطمینان به حضور خدا بیائیم .‏ » 
 او نیز دعاهای ما را مستجاب خواهد کرد چون که احکام او را به جا می‌آوریم .‏ 
 کسانی که به روح‌القدس کفر گفتند 
 ‏ چه عواملی تعیین می‌کنند که گناه شخص نابخشودنی است ؟‏ 
 چه گناهانی بخشوده نمی‌شود ؟‏ 
 برای جواب دادن به این سؤال باید به بررسی چند مورد از این نوع گناه در کتاب مقدّس بپردازیم .‏ 
 اگر واقعاً از گناه و خطای خود توبه کرده‌ایم ولی هنوز از اشتباهات خود احساس پشیمانی و تقصیر می‌کنیم ،‏ مطمئناً با خواندن این مطالب تسلّی خواهیم یافت .‏ 
 حین بررسی این چند نمونه پی خواهیم برد که نوع گناه عامل تعیین‌کننده نیست بلکه به عواملی از قبیل انگیزه و دل و این که خطا تا چه حد عمدی بوده است بستگی دارد ؛‏ این‌هایند که تعیین می‌کنند آیا گناه شخص نابخشودنی است یا خیر .‏ 
 ‏ بعضی از روحانیون یهودی در قرن اوّل میلادی چگونه به روح‌القدس کفر می‌گفتند ؟‏ 
 روحانیون یهودی کینه‌توز که در قرن اوّل میلادی با شرارت تمام با عیسی مسیح مخالفت می‌ورزیدند به روح‌القدس کفر می‌گفتند .‏ 
 با این که با چشمان خود شاهد معجزات عیسی بودند و می‌دیدند که چطور باعث تمجید و جلال یَهُوَه می‌شد ،‏ با وی دشمنی می‌کردند و می‌گفتند که قدرت معجزهٔ خود را از شیطان ابلیس گرفته است نه از خدا .‏ 
 آن دسته از افراد که بدین شکل به روح‌القدس خدا کفرگویی می‌کردند گناهی مرتکب می‌شدند که به گفتهٔ عیسی « در این عالَم و در عالَم آینده ،‏ هرگز آمرزیده نخواهد شد .‏ » —‏ متّیٰ ۱۲ :‏ ۲۲ -‏ ۳۲‏ .‏ 
 ‏ کفرگویی چیست و چگونه عیسی آن را مشخصاً توصیف کرد ؟‏ 
 کفرگویی جز افترا زدن ،‏ بدنام کردن و ناروا گفتن چیزی دیگر نیست .‏ 
 کفرگویی به روح‌القدس کفرگویی به خود یَهُوَه خدا محسوب می‌شود چون که روح‌القدس از خود خدا سرچشمه می‌گیرد .‏ 
 کفر گفتن و توبه نکردن بخشودنی نیست .‏ 
 سخنان عیسی که در بالا آمده است به وضوح نشان می‌دهد که گناه نابخشودنی از کسانی سر می‌زند که عمداً با عمل و تأثیر روح‌القدس مخالفت بورزند .‏ 
 چون که فریسیان روح پرقدرت یَهُوَه را در عیسی فعال دیدند ولی آن را به ابلیس نسبت دادند مرتکب گناهی بزرگ شده ،‏ به آن روح کفر گفتند .‏ 
 از این رو عیسی گفت :‏ « هر که به روح‌القدس کفر گوید ،‏ تا به ابد آمرزیده نشود بلکه مستحقّ عذاب جاودانی بُوَد .‏ » —‏ مَرقُس ۳ :‏ ۲۰ -‏ ۲۹‏ .‏ 
 ‏ چرا عیسی یهودا اسخریوطی را « پسرِ هلاکت » خواند ؟‏ 
 حال به مورد یهودای اسخریوطی نگاهی بیندازیم .‏ 
 یهودای اسخریوطی تقلّب و ناراستی را پیشه کرده بود و از کیسهٔ پولی که برای نگهداری به دست او سپرده شده بود می‌دزدید .‏ 
 (‏ یوحنّا ۱۲ :‏ ۵ ،‏ ۶‏ )‏ بعدها نیز به قصد خیانت نزد رؤسای یهود رفت و عیسی را به ۳۰ سکه نقره به دشمنانش فروخت .‏ 
 درست است که یهودا اسخریوطی پس از دستگیری عیسی ناراحت شد ولی هیچ گاه از گناه عمدی خود توبه نکرد .‏ 
 بنابراین یهودای اسخریوطی سزاوار رستاخیز نیست .‏ 
 به این دلیل عیسی او را « پسرِ هلاکت » خواند .‏ —‏ یوحنّا ۱۷ :‏ ۱۲ ؛‏ متّیٰ ۲۶ :‏ ۱۴ -‏ ۱۶‏ .‏ 
 کسانی که به روح‌القدس کفر نگفتند 
 ۱۱ -‏ ۱۳ .‏ 
 داود و بَتْشَبَع مرتکب چه گناهی شدند و از شیوهٔ برخورد یَهُوَه با خطای آن دو چه می‌آموزیم ؟‏ 
 بعضی از مسیحیانی که به گناهی بزرگ دست زده‌اند ولی به آن اعتراف کرده ،‏ از کمک‌های روحانی پیران جماعت برخوردار شده‌اند ،‏ هنوز به سبب تخطّی خود از قوانین خدا عذاب وجدان دارند .‏ 
 (‏ یعقوب ۵ :‏ ۱۴‏ )‏ اگر احیاناً از جمله این دسته از افراد هستید ،‏ مطمئناً از آنچه کتاب مقدّس در مورد افرادی که گناهانشان بخشوده شده است می‌گوید قوّت‌قلب خواهید گرفت .‏ 
 داود پادشاه و بَتْشَبَع ،‏ زن اوریا ،‏ مرتکب گناهی بزرگ شدند .‏ 
 داود از روی پشت‌بام قصر چشمش به آن زن زیبا افتاد که در آن حوالی در خانهٔ خود حمام می‌کرد .‏ 
 داود فرستاد آن زن را به قصر بیاورند و وقتی او را به قصر آوردند با او همخواب شد .‏ 
 بعد به داود خبر رسید که آن زن آبستن شده است .‏ 
 داود اوّل نقشه کشید که اوریا ،‏ شوهر بَتْشَبَع ،‏ غافل از همه جا ،‏ با زنش بخوابد تا داود بتواند بر زنای خود سرپوش بگذارد .‏ 
 وقتی نقشه‌اش نقش بر آب شد ،‏ توطئه چید اوریا را در نبردی در جنگ به کشتن دهد .‏ 
 پس از کشته شدن اوریا ،‏ بَتْشَبَع زن داود شد و برایش پسری زایید که اندکی پس از تولّدش مرد .‏ —‏ ۲سموئیل ۱۱ :‏ ۱ -‏ ۲۷ .‏ 
 یَهُوَه به موقع و به صلاح‌دید خود به خطای داود و بَتْشَبَع رسیدگی کرد .‏ 
 خدا به دلیل توبهٔ داود و عهد ملکوت که با وی بسته بود گناه داود را بخشید .‏ 
 (‏ ۲سموئیل ۷ :‏ ۱۱ -‏ ۱۶ ؛‏ ۱۲ :‏ ۷ -‏ ۱۴ )‏ از قرار معلوم بَتْشَبَع نیز توبه‌ای واقعی از خود نشان داده بود چون که نه فقط افتخار یافت فرزندی به نام سلیمان بزاید که بعد از داود بر تخت پادشاهی اسرائیل نشست بلکه جدّهٔ عیسی مسیح نیز شد .‏ 
 (‏ متّیٰ ۱ :‏ ۱ ،‏ ۶ ،‏ ۱۶‏ )‏ اگر ما نیز مرتکب گناهی شده‌ایم خوب است فراموش نکنیم که یَهُوَه از دل توبه‌کار ما باخبر است .‏ 
 ‏ عمق بخشایش یَهُوَه را چگونه می‌توان در برخورد او با مَنَسَّی مشاهده کرد ؟‏ 
 شاید بتوان عمق بخشایش یَهُوَه را در برخورد او با گناهان مَنَسَّی ،‏ پادشاه یهودا ،‏ بهتر مشاهده کرد .‏ 
 پادشاه مَنَسَّی هر چه در نظر یَهُوَه ناپسند بود کرد .‏ 
 برای نمونه ،‏ مذبح‌هایی برای پرستش بَعْل برپا کرد و « به تمامی لشکر آسمان سجده نموده ،‏ آن‌ها را عبادت کرد » و مذبح‌هایی نیز برای خدایان کاذب در صحن هیکل یَهُوَه ساخت .‏ 
 پسرانش را در آتش سوزانید و قوم را به جادوگری و ارتباط با اجنّه سوق داد و ‹ ساکنان اورشلیم را اغوا نمود تا از امّت‌هایی که یَهُوَه پیش بنی‌اسرائیل هلاک کرده بود ،‏ بدتر رفتار کنند .‏ › 
 مَنَسَّی کلاً نسبت به هشدارهای انبیای خدا کاملاً بی‌اعتنا بود .‏ 
 سرانجام پادشاه آشور مَنَسَّی را به اسارت خود درآورد .‏ 
 مَنَسَّی طی ایّام اسارت خود از کرده‌هایش توبه و با فروتنی به خدا دعا کرد و خدا نیز گناهان مَنَسَّی را بخشید و او را دوباره به تاج و تخت خود در اورشلیم بازگرداند .‏ 
 اما این بار مَنَسَّی پرستش حقیقی را ترویج داد نه کاذب را .‏ —‏ ۲تواریخ ۳۳ :‏ ۲ -‏ ۱۷ .‏ 
 ‏ چه اتفاقی در زندگی پِطْرُس ثابت می‌کند که یَهُوَه ‹ مغفرت عظیم می‌کند › ؟‏ 
 چند قرن بعد ،‏ پِطْرُس رسول نیز با انکار کردن عیسی گناهی بزرگ مرتکب شد .‏ 
 (‏ مَرقُس ۱۴ :‏ ۳۰ ،‏ ۶۶ -‏ ۷۲‏ )‏ با وجود این یَهُوَه به پِطْرُس ‹ مغفرت ،‏ یا عفو عظیم کرد .‏ › 
 (‏ اِشَعْیا ۵۵ :‏ ۷ )‏ چرا خدا او را بخشید ؟‏ 
 چون که پِطْرُس واقعاً توبه کرده بود .‏ 
 (‏ لوقا ۲۲ :‏ ۶۲‏ )‏ اتفاقات پنجاه روز بعد ،‏ در روز عید پَنْطیکاست ،‏ به وضوح ثابت کرد که یَهُوَه پِطْرُس را بخشیده بود زیرا به او افتخاری بزرگ داد تا با شهامت در مورد عیسی شهادت دهد .‏ 
 (‏ اَعمال ۲ :‏ ۱۴ -‏ ۳۶‏ )‏ با این تفاصیل ،‏ آیا امروزه یَهُوَه به مسیحیانی که از گناه خود توبه کرده‌اند به همان اندازه رحم نمی‌کند ؟‏ 
 مزمورنویس گفت :‏ ‹ ای یاه ،‏ اگر گناهان را به نظر آوری ،‏ کیست ای یَهُوَه که به حضور تو بایستد ؟‏ 
 لیکن مغفرت نزد توست .‏ › —‏ مزمور ۱۳۰ :‏ ۳ ،‏ ۴ .‏ 
 نگذارید هراس از گناه نابخشودنی شما را از پای درآورد 
 ‏ خدا تحت چه شرایطی گناه خطاکاران را می‌بخشد ؟‏ 
 مواردی که تا به اینجا بررسی کرده‌ایم بسیار مایهٔ دلگرمی ما است زیرا از نگرانی ما که مبادا گناهی نابخشودنی مرتکب شده باشیم می‌کاهند .‏ 
 از این وقایع پیداست که یَهُوَه گناه خطاکارانی را که واقعاً توبه کرده باشند می‌بخشد .‏ 
 در ضمن می‌بینیم که دعا در این بخشایش نقشی مهم ایفا می‌کند .‏ 
 اگر به فرض گناهی از ما سر زده است می‌توانیم دعا کنیم تا با توسل به فدیهٔ عیسی و رحمت یَهُوَه و همچنین بر اساس سابقهٔ وفاداری‌مان در خدمت به او گناهمان بخشوده شود .‏ 
 با توجه به فیض و محبت یَهُوَه ،‏ می‌توانیم اطمینان داشته باشیم که اگر از او طلب بخشش کنیم حتماً ما را می‌بخشد .‏ —‏ اَفَسُسیان ۱ :‏ ۷‏ .‏ 
 ‏ اگر به سبب ارتکاب گناه در روح بیمار شده‌ایم برای دریافت کمک روحانی چه باید بکنیم ؟‏ 
 حال فرض کنیم از گناهی که کرده‌ایم آنچنان در عذابیم که در روح بیمار شده ،‏ رغبت به دعا کردن را نیز از دست داده‌ایم .‏ 
 در این وضعیت چه باید بکنیم ؟‏ 
 یعقوب ،‏ یکی از شاگردان عیسی در این زمینه نوشت :‏ ‹ هر گاه کسی از شما بیمار باشد ،‏ پیران جماعت را طلب کند تا برایش دعا نمایند و او را به نام یَهُوَه به روغن تدهین کنند .‏ 
 و دعای ایمان ،‏ مریض شما را شفا خواهد بخشید و یَهُوَه او را خواهد برخیزانید ،‏ و اگر گناه کرده باشد ،‏ از او آمرزیده خواهد شد .‏ › —‏ یعقوب ۵ :‏ ۱۴ ،‏ ۱۵‏ .‏ 
 ‏ چرا حتی اگر خطاکاری از جماعت اخراج شود خطای او را نباید لزوماً گناهی نابخشودنی دانست ؟‏ 
 حتی اگر شخصی از خطا و گناه خود توبه نکند و از جماعت اخراج شود ،‏ دلیلی وجود ندارد که خطای او را گناهی نابخشودنی تلقّی کنیم .‏ 
 برای مثال ،‏ پولُس رسول در مورد اخراج یکی از اعضای مسح‌شدهٔ جماعت قُرِنتُس این طور نوشت :‏ « تنبیهی که اکثر شما نسبت به شخص مقصر روا داشتید برای او کافی است .‏ 
 پس اکنون شما باید او را ببخشید و دلداری دهید مبادا غم و اندوه زیاد ،‏ او را از پای درآورد .‏ » 
 (‏ ۲قُرِنتیان ۲ :‏ ۶ -‏ ۸‏ ،‏ اش ؛‏ ۱قُرِنتیان ۵ :‏ ۱ -‏ ۵‏ )‏ البته برای این که شخص خطاکار دوباره به وضعیت مقبول روحانی سابق خود بازگردد لازم است که تنبیه و تذکر کتاب مقدّس و همچنین کمک‌های پیران جماعت را بپذیرد و به کار گیرد .‏ 
 در آن صورت با اَعمالش ثابت می‌کند که واقعاً توبه کرده است یعنی ‹ ثمراتِ مناسب توبه آورده است .‏ › —‏ لوقا ۳ :‏ ۸‏ .‏ 
 ‏ چه کارهایی به ما کمک می‌کند ایمان خود را صحیح و سالم نگاه داریم ؟‏ 
 چه عواملی ممکن است به ما تلقین کنند که به روح‌القدس کفر گفته‌ایم ؟‏ 
 دو عامل احتمالی هست .‏ 
 یکی وسواس و حساسیت مفرط و دیگری ضعف و زبونی جسمی .‏ 
 در چنین مواردی دعا و استراحت کافی در زدودن این احساسات بی‌تأثیر نخواهند بود .‏ 
 در ضمن به هیچ وجه نباید بگذاریم که شیطان ما را مأیوس و دلسرد کند تا جایی که از خدمت به خدا دست بکشیم .‏ 
 یَهُوَه حتی از مرگ و نابودی شریران نیز خوشحال نمی‌شود چه رسد به مرگ و هلاکت خادمان عزیزش .‏ 
 پس اگر در ذهن به خود تلقین کرده‌ایم که به روح خدا کفر گفته‌ایم باید مرتب ذهن خود را از کلام خدا تغذیه کنیم و افکار خود را با متونی تسلّی‌بخش مانند مزامیر پر کنیم .‏ 
 نباید از آمدن به جلسات جماعت کوتاهی کنیم و تا جای ممکن در خدمت موعظه شرکت کنیم .‏ 
 با این کارها می‌توانیم ایمان خود را صحیح و سالم نگاه داریم و نگذاریم احساس تقصیر و هراس واهی از ارتکاب گناه نابخشودنی ما را فلج کند .‏ —‏ تیطُس ۲ :‏ ۲‏ .‏ 
 ‏ شخص با چه استدلالاتی می‌تواند ببیند که واقعاً به روح‌القدس کفر نگفته است ؟‏ 
 هر کس که نگران است که مبادا به روح‌القدس کفر گفته باشد باید از خود بپرسد :‏ ‹ آیا واقعاً به روح‌القدس کفر گفته‌ام ؟‏ 
 آیا واقعاً از خطا و گناهم توبه کرده‌ام ؟‏ 
 آیا به مغفرت و بخشایش خدا واقعاً ایمان دارم ؟‏ 
 آیا الآن به یک مرتد تبدیل شده‌ام که عمداً نور الٰهی و اشراق خدا را رد می‌کند ؟‏ › 
 جواب این سؤال‌ها به چنین شخصی کمک می‌کند ببیند که نه به روح‌القدس کفر گفته است و نه به ارتداد کشیده شده است .‏ 
 بلکه شواهد نشان می‌دهد که این شخص هم توبه کرده است و هم به عمق محبت و بخشایش یَهُوَه امیدوار است و ایمان دارد .‏ 
 اگر شخص توانست به این نتیجه برسد پس به روح‌القدس یَهُوَه کفر نگفته است .‏ 
 ‏ در مقالهٔ بعدی چه سؤالاتی مطرح می‌شود ؟‏ 
 وقتی سرانجام اطمینان حاصل می‌کنیم که در واقع به روح‌القدس کفر نگفته‌ایم مثل این است که باری سنگین را از دوش ما برداشته‌اند !‏ 
 اما در این زمینه سؤالاتی دیگر مطرح می‌شود که در مقالهٔ بعدی به آن‌ها می‌پردازیم .‏ 
 برای نمونه باید از خود بپرسیم :‏ ‹ آیا روح‌القدس است که مرا هدایت می‌کند ؟‏ 
 آیا ثمرات روح‌القدس را می‌توان در شیوهٔ زندگی‌ام مشاهده کرد ؟‏ ›‏ 
 چه جواب می‌دهید ؟‏ 
 ‏ • چرا می‌توان گفت که کفرگویی به روح‌القدس یَهُوَه گناهی است که امکان دارد از هر کسی سر بزند ؟‏ 
 ‏ • توبهٔ واقعی را چگونه می‌توان تعریف کرد ؟‏ 
 ‏ • طی خدمت زمینی عیسی چه کسانی به روح‌القدس کفر گفتند ؟‏ 
 ‏ • چگونه می‌توان از تأثیرات فلج‌کنندهٔ هراس واهی از کفرگویی به روح‌القدس جلوگیری کرد ؟‏ 
 ‏ [ تصویر در صفحهٔ ۵ ]‏ 
 آنانی که می‌گفتند عیسی با کمک شیطان معجزه می‌کرد در واقع به روح‌القدس کفر می‌گفتند 
 ‏ [ تصویر در صفحهٔ ۷ ]‏ 
 با این که پِطْرُس رسول سه بار عیسی را انکار کرد گناهی نابخشودنی مرتکب نشد 
 صبورانه منتظر روز یَهُوَه باشید 
 ‏ ‹ به ایمان خود صبر را بیفزایید .‏ › —‏ ۲پِطْرُس ۱ :‏ ۵ ،‏ ۶‏ ،‏ ترجمهٔ دنیای جدید .‏ 
 ۱ ،‏ ۲ .‏ 
 صبر یعنی چه و چرا مسیحیان باید صبر داشته باشند ؟‏ 
 روز یَهُوَه بسیار نزدیک است .‏ 
 (‏ یوئیل ۱ :‏ ۱۵ ؛‏ صَفَنْیا ۱ :‏ ۱۴ )‏ ما مسیحیان با عزم راسخ و وفاداری کامل به استقبال روزی می‌رویم که یَهُوَه حق حاکمیت خود را به کرسی می‌نشاند .‏ 
 تا رسیدن آن روز ناگزیر باید هر روز با نفرت امّت‌ها ،‏ تعقیب ،‏ آزار و حتی مرگ به دلیل پای‌بندی به ایمانمان روبرو شویم .‏ 
 (‏ متّیٰ ۵ :‏ ۱۰ -‏ ۱۲ ؛‏ ۱۰ :‏ ۲۲ ؛‏ مکاشفه ۲ :‏ ۱۰‏ )‏ برای رویارویی با سختی‌ها لازم است صبر داشته باشیم یعنی تاب و توان تحمّل اوضاعی نامطلوب و ناگوار را داشته باشیم .‏ 
 پِطْرُس رسول مصرّانه می‌گوید :‏ ‹ به ایمان خود صبر را بیفزایید .‏ › 
 (‏ ۲پِطْرُس ۱ :‏ ۵ ،‏ ۶‏ ،‏ دج ‏ )‏ لزوم داشتن صبر را نمی‌توان انکار کرد زیرا عیسی گفت :‏ « هر که تا به انتها صبر کند ،‏ نجات یابد .‏ » —‏ متّیٰ ۲۴ :‏ ۱۳‏ .‏ 
 سوای این‌ها ،‏ مجبوریم با بیماری ،‏ سوگ عزیزان ازدست‌رفته و آزمایش‌های گوناگون نیز بسازیم .‏ 
 اگر روزی ایمان ما مغلوب این سختی‌ها شده ،‏ در هم شکند شیطان از فرط شادی و سُرور در پوست خود نخواهد گنجید !‏ 
 (‏ لوقا ۲۲ :‏ ۳۱ ،‏ ۳۲‏ )‏ اما با کمک یَهُوَه می‌توانیم از آزمایش‌های بسیار موفق بیرون آییم .‏ 
 (‏ ۱پِطْرُس ۵ :‏ ۶ -‏ ۱۱‏ )‏ برای نمونه نگاهی به شرح حال چند نفر از خواهران و برادران می‌اندازیم که صحّت این امر را ثابت می‌کنند و نشان می‌دهند که نه فقط می‌توانیم با صبر منتظر روز یَهُوَه باشیم بلکه ایمان خود را نیز از هر گونه خدشه و لطمه محفوظ نگاه داریم .‏ 
 تسلیم بیماری نشدند 
 ۳ ،‏ ۴ .‏ 
 نمونه‌ای بیاورید که ثابت می‌کند ما می‌توانیم با وجود درد و بیماری یَهُوَه را با وفاداری خدمت کنیم .‏ 
 خدا امروزه بیماری‌ها را شفا نمی‌دهد اما قدرت لازم را برای تحمّل درد و رنج ناشی از آن به ما عطا می‌کند .‏ 
 (‏ مزمور ۴۱ :‏ ۱ -‏ ۳ )‏ خواهری به نام شارون از بیماری خود تعریف می‌کند و می‌گوید :‏ « تا آنجایی که یادم می‌آید همیشه با صندلی چرخ‌دار اینجا و آنجا می‌رفتم .‏ 
 بچه بودم که به فلج مغزی دچار شدم و متأسفانه هیچ چیز از دوران بچگی نفهمیدم .‏ » 
 وقتی شارون با یَهُوَه و وعده‌های او راجع به بازگرداندن سلامتی کامل به انسان آشنا شد قوّت قلب گرفت و به آینده امیدوار شد .‏ 
 با این که صحبت کردن و راه رفتن برای او بسیار مشکل است در خدمت موعظه شادی زیادی عایدش می‌شود .‏ 
 تقریباً ۱۵ سال پیش بود که می‌گفت :‏ « بیماری من ممکن است رفته‌رفته بدتر هم بشود ولی توکّل من به خداست و رابطه‌ام با او زندگی من است .‏ 
 خیلی خوشحالم که جزو قوم یَهُوَه هستم و از کمک‌های بی‌پایانش برخوردارم .‏ »‏ 
 پولُس رسول در نامه‌ای از مسیحیان تَسّالونیکی خواست ‹ کوتاه‌دلان (‏ یا افسردگان )‏ را دلداری دهند .‏ › 
 (‏ ۱تَسّالونیکیان ۵ :‏ ۱۴‏ )‏ افسردگی عارضه‌ای است که ممکن است در اثر دلسردی عمیق به کسی دست دهد .‏ 
 شارون در سال ۱۹۹۳ در نامه‌اش نوشت :‏ « حس می‌کردم در زندگی کاملاً شکست خورده‌ام .‏ 
 سه سال افسردگی شدید به من دست داده بود .‏ 
 پیران جماعت خیلی به من کمک کردند و مرا روحیه دادند .‏ 
 یَهُوَه به وسیلهٔ مجلّهٔ برج دیده‌بانی خیلی چیزها را در مورد افسردگی شدید روشن کرد .‏ 
 من واقعاً معتقدم که یَهُوَه به فکر خادمانش است و احساسات آن‌ها را می‌فهمد .‏ » 
 (‏ ۱پِطْرُس ۵ :‏ ۶ ،‏ ۷‏ )‏ شارون هنوز با وفاداری تمام به خدمت خود ادامه می‌دهد و منتظر آن روز عظیم یَهُوَه است .‏ 
 ‏ چه نمونه‌ای ثابت می‌کند که مسیحیان می‌توانند استرس و تنش شدید را تحمّل کنند ؟‏ 
 بعضی از برادران مسیحی‌مان نیز به دلیل اتفاقاتی که برایشان افتاده یا وقایعی که در زندگی دیده و تجربه کرده‌اند دچار استرس و تنش روانی شدید شده‌اند .‏ 
 برای نمونه برادری به نام هارلی که در جنگ جهانی دوّم به جبهه اعزام شده بود هنوز با کابوس آن نبردهای هولناک و صحنه‌های جنگ مواجه است .‏ 
 گاهی در خواب فریاد می‌کشد « مواظب باش !‏ » 
 وقتی از وحشت کابوسش بیرون می‌آید بدنش خیس عرق شده است .‏ 
 او پس از مدتی توانست راه خدا را پیدا و آن را دنبال کند .‏ 
 به مرور زمان هم کابوس‌هایش کمتر شد و هم از شدّت آن‌ها کاسته شد .‏ 
 ‏ یک برادر مسیحی چگونه با مشکلات روحی خود روبرو می‌شود ؟‏ 
 برادری هست که به یک نوع بیماری روانی مبتلا است .‏ 
 در اثر ناراحتی‌های ناشی از آن موعظه کردن برای او بسیار دشوار است .‏ 
 با وجود این به فعالیت موعظهٔ خود ادامه داده است چون که می‌داند خدمتش هم زندگی او را نجات می‌دهد هم زندگی آنانی که پیام او را می‌پذیرند .‏ 
 (‏ ۱تیموتاؤس ۴ :‏ ۱۶‏ )‏ بعضی اوقات حتی مشکل می‌تواند زنگ درِ خانه‌ای را بزند .‏ 
 این برادر تعریف می‌کند :‏ « اوّل مجبورم یک کمی صبر کنم و بعد که احساساتم را دوباره مهار کردم می‌روم درِ خانهٔ بعدی را می‌زنم .‏ 
 همین که به خدمت موعظه‌ام ادامه می‌دهم باعث شده سلامتی روحانی‌ام را حفظ کنم .‏ » 
 برای این برادر رفتن به جلسات هم چندان خالی از مشکل نیست .‏ 
 ولی از آنجایی که می‌داند معاشرت با خواهران و برادران روحانی‌اش برایش فایده دارد سعی می‌کند همیشه در جلسات حضور داشته باشد .‏ —‏ عبرانیان ۱۰ :‏ ۲۴ ،‏ ۲۵‏ .‏ 
 ‏ با این که بعضی از صحبت کردن در مقابل دیگران یا از بودن در جمعی بزرگ می‌ترسند چگونه از خود صبر و تحمّل نشان داده‌اند ؟‏ 
 بعضی از خواهران و برادران مسیحی‌مان از لحاظ روانی از بعضی چیزها و وضعیت‌ها و شرایط ترس و واهمه دارند .‏ 
 مثلاً کسی ممکن است از صحبت کردن در مقابل دیگران بترسد یا حتی نتواند به راحتی در جلسات حضور یابد .‏ 
 تصوّر کنید جواب دادن در جلسات جماعت یا گفتار دادن در مدرسهٔ خدمت تئوکراتیک برای چنین اشخاصی چه سخت باید باشد !‏ 
 با وجود تمام سختی‌ها ،‏ این عده مرتب در جلسات حضور می‌یابند و شرکت می‌کنند که بسیار باعث خوشحالی ما می‌شود .‏ 
 ‏ برای مقابله با فشارهای روحی چه عاملی از همه مؤثرتر است ؟‏ 
 خواب و استراحت بیشتر می‌تواند در تحمّل فشارهای روحی کمکی مؤثر باشد .‏ 
 شاید نیز شخص احتیاج به معالجهٔ پزشکی داشته باشد .‏ 
 اما دعا و اتکای تمام به خدا از همه مؤثرتر است .‏ 
 مزمور ۵۵ :‏ ۲۲ می‌گوید :‏ ‹ نصیب خود را به یَهُوَه بسپار و تو را حمایت خواهد کرد .‏ 
 او تا به ابد نخواهد گذاشت که مردِ عادل جنبش خورد .‏ › 
 پس ‹ به تمامی دل خود بر یَهُوَه توکّل نمایید .‏ › —‏ امثال ۳ :‏ ۵ ،‏ ۶ .‏ 
 تحمّل سوگ و اندوه 
 ۹ -‏ ۱۱ .‏ 
 الف )‏ وقتی عزیزی را از دست می‌دهیم چگونه می‌توانیم با سوگ و اندوه کنار بیاییم ؟‏ 
 ب )‏ از وضعیت حَنّا چه درسی در مورد تحمّل غم و اندوه یاد می‌گیریم ؟‏ 
 هنگامی که مرگ ،‏ اعضای خانواده‌ای را از هم جدا می‌کند غم و اندوهی بزرگ به وجود می‌آید .‏ 
 ابراهیم در سوگ زن عزیزش سارَه گریست .‏ 
 (‏ پیدایش ۲۳ :‏ ۲ )‏ حتی مردی کامل مثل عیسی نیز از دیدن مرگ دوستش ایلعازَر متأثر شده ،‏ « بگریست .‏ » 
 (‏ یوحنّا ۱۱ :‏ ۳۵‏ )‏ سوگواری و اندوه در پی فوت عزیزی طبیعی است .‏ 
 اما مسیحیان ایمان دارند که رستاخیز مردگان در راه است .‏ 
 (‏ اَعمال ۲۴ :‏ ۱۵‏ )‏ بدین علّت است که ‹ مثل دیگران که امید ندارند ،‏ محزون نمی‌شوند .‏ › —‏ ۱تَسّالونیکیان ۴ :‏ ۱۳‏ .‏ 
 چطور می‌توان سوگ مرگ کسی را تحمّل کرد ؟‏ 
 شاید بتوان علاج آن را این طور بیان کنیم .‏ 
 معمولاً اگر دوستمان به مسافرت برود زیاد غمگین نمی‌شویم زیرا می‌دانیم پس از این که از سفر برگشت او را می‌بینیم .‏ 
 اگر مرگ مسیحی عزیزی را نیز بدین صورت بنگریم احتمالاً از غم و اندوهمان کاسته می‌شود زیرا می‌دانیم که بالاخره او را در رستاخیز می‌بینیم .‏ —‏ جامعه ۷ :‏ ۱ .‏ 
 توکّل تمام به « خدای جمیع تسلّیات » حتماً در تحمّل غم مرگ عزیزمان کمک می‌کند .‏ 
 (‏ ۲قُرِنتیان ۱ :‏ ۳ ،‏ ۴‏ )‏ همچنین ،‏ اگر به وضعیت حَنّای بیوه که در قرن اوّل می‌زیست فکر کنیم تحمّل غم و اندوه برایمان راحت‌تر می‌شود .‏ 
 حَنّا بعد از هفت سال زندگی زناشویی شوهرش را از دست داد .‏ 
 اما حتی وقتی ۸۴ سال سن داشت هنوز به عبادت در معبد مشغول بود .‏ 
 (‏ لوقا ۲ :‏ ۳۶ -‏ ۳۸‏ )‏ بی‌شک داشتن یک زندگی عابدانه و پارسا به وی کمک می‌کرد غم و تنهایی خود را بهتر تحمّل کند .‏ 
 شرکت مرتب و منظم در فعالیت‌های مسیحی از جمله موعظهٔ بشارت ملکوت خدا مطمئناً به ما کمک می‌کند با غم و اندوه خود بهتر بسازیم .‏ 
 مبارزه با سختی‌ها 
 ‏ بعضی از مسیحیان مجبورند با چه مشکلات بغرنجی در خانواده روبرو شوند ؟‏ 
 بعضی مسیحیان در زندگی خانوادگی خود با مشکلات بغرنجی روبرو می‌شوند .‏ 
 وضعیت خانواده‌ای را در نظر بگیرید که یکی از زوجین دست به زنا بزند .‏ 
 واقعاً که چه وضعیت آشفته‌ای !‏ 
 به دنبال این ضربهٔ روحی و غم توصیف‌ناپذیری که بر همسر وفادار وارد می‌شود ممکن است شب‌ها نتواند بخوابد و بی‌اختیار و مرتب گریه کند .‏ 
 در چنین وضعیتی حتی انجام یک کار ساده نیز ممکن است چنان توان‌فرسا و استرس‌زا باشد که احتمال رخ دادن اشتباه و سانحه را به مراتب بیشتر می‌کند .‏ 
 همسر بی‌گناه اشتهای خود را از دست می‌دهد و وزن کم می‌کند و ممکن است دچار اختلال حواس شدید شود و نتواند احساسات و عواطف خود را کنترل کند .‏ 
 شرکت در فعالیت‌های مسیحی برای او احتمالاً بسیار سخت می‌شود .‏ 
 از آن گذشته ،‏ تأثیر دردآور و عمیق این وضعیت بر فرزندان به مراتب بیشتر از تأثیر آن بر بزرگسالان است .‏ 
 ۱۳ ،‏ ۱۴ .‏ 
 الف )‏ دعای سلیمان هنگام اهدای معبد چه روحیه‌ای به شما می‌دهد ؟‏ 
 ب )‏ چرا خوب است برای دریافتن روح‌القدس دعا کنیم ؟‏ 
 وقتی با چنین سختی‌هایی روبرو می‌شویم یَهُوَه فوراً کمک لازم را برایمان فراهم می‌کند .‏ 
 (‏ مزمور ۹۴ :‏ ۱۹ )‏ دعایی که سلیمان در مراسم اهدای هیکل یا معبد یَهُوَه به او ادا کرد نشان می‌دهد که خدا دعاهای ما را می‌شنود .‏ 
 سلیمان از خدا چنین خواست :‏ « آنگاه هر دعا و هر استغاثه‌ای که از هر مرد یا از تمامی قوم تو ،‏ اسرائیل ،‏ کرده شود که هر یک از ایشان بلای دل خود را خواهند دانست ،‏ و دست‌های خود را به سوی این خانه دراز نمایند ،‏ آنگاه از آسمان که مکان سکونت تو باشد بشنو و بیامرز و عمل نموده ،‏ به هر کس که دل او را می‌دانی به حسب راه‌هایش جزا بده ،‏ زیرا که تو به تنهایی عارف قلوب جمیع بنی‌آدم هستی .‏ 
 تا آنکه ایشان در تمام روزهایی که به روی زمینی که به پدران ما داده‌ای زنده باشند ،‏ از تو بترسند .‏ » —‏ ۱پادشاهان ۸ :‏ ۳۸ -‏ ۴۰ .‏ 
 دعای مرتب به خدا برای دریافتن روح‌القدسش بسیار مؤثر واقع می‌شود .‏ 
 (‏ متّیٰ ۷ :‏ ۷ -‏ ۱۱‏ )‏ ثمرهٔ روح از خصوصیات متعددی تشکیل شده است از قبیل شادی و آرامش روحی .‏ 
 (‏ غَلاطیان ۵ :‏ ۲۲ ،‏ ۲۳‏ )‏ و وقتی پدر آسمانی‌مان دعای ما را مستجاب می‌کند مثل آن است که باری از دوشمان برداشته می‌شود زیرا به جای غم و اندوه ،‏ شادی و خوشی خواهیم داشت و به جای تشویش و اضطراب ،‏ صلح و آرامش درونی نصیبمان می‌شود !‏ 
 ‏ تأمّل در چه آیه‌هایی می‌تواند از نگرانی ما بکاهد ؟‏ 
 طبیعی است که وقتی شدیداً تحت فشار هستیم ترس و نگرانی در ما ایجاد می‌شود .‏ 
 اما اگر سخنان عیسی را به یاد بیاوریم تا حدّی از تشویش ما کاسته می‌شود .‏ 
 عیسی نصیحت کرد :‏ « از بهر جان خود اندیشه مکنید که چه خورید یا چه آشامید و نه برای بدن خود که چه بپوشید .‏ .‏ .‏ .‏ 
 لیکن اوّل ملکوت خدا و عدالت او را بطلبید که این همه برای شما مزید خواهد شد .‏ » 
 (‏ متّیٰ ۶ :‏ ۲۵ ،‏ ۳۳ ،‏ ۳۴‏ )‏ پِطْرُس رسول نیز مشابهاً نصیحت می‌کند :‏ ‹ تمام اندیشهٔ خود را به خدا واگذارید زیرا که او برای شما فکر می‌کند .‏ › 
 (‏ ۱پِطْرُس ۵ :‏ ۶ ،‏ ۷‏ )‏ درست و منطقی است که هنگام مواجهه با مشکلی در صدد یافتن راه‌حلی برای آن باشیم .‏ 
 اما پس از این که هر کاری که از دستمان بر می‌آید انجام دهیم نگرانی بی‌فایده خواهد بود .‏ 
 در ضمن ،‏ غصه خوردن هیچ زمان جای دعا کردن را نمی‌گیرد .‏ 
 مزمورنویس می‌گوید :‏ ‹ طریق خود را به یَهُوَه بسپار و بر وی توکّل کن که آن را انجام خواهد داد .‏ › —‏ مزمور ۳۷ :‏ ۵ .‏ 
 ۱۶ ،‏ ۱۷ .‏ 
 الف )‏ چرا ما انسان‌ها نمی‌توانیم از غصه و نگرانی کاملاً اجتناب کنیم ؟‏ 
 ب )‏ اگر نصیحت فیلِپّیان ۴ :‏ ۶ ،‏ ۷ را به کار بگیریم چه احساسی خواهیم داشت ؟‏ 
 پولُس رسول در این زمینه نوشت :‏ « برای هیچ چیز اندیشه مکنید ،‏ بلکه در هر چیز با صلات و دعا با شکرگزاری مسؤولات خود را به خدا عرض کنید .‏ 
 و سلامتی خدا که فوق از تمامی عقل است ،‏ دل‌ها و ذهن‌های شما را در مسیح عیسی نگاه خواهد داشت .‏ » 
 (‏ فیلِپّیان ۴ :‏ ۶ ،‏ ۷‏ )‏ برای فرزندان ناکامل آدم اجتناب از غصه و نگرانی ممکن نیست .‏ 
 (‏ رومیان ۵ :‏ ۱۲‏ )‏ مثلاً زنان حِتّی عیسو « باعث تلخی جان اسحاق و رفقه شدند .‏ » 
 (‏ پیدایش ۲۶ :‏ ۳۴ ،‏ ۳۵ )‏ درد و بیماری نیز حتماً باعث نگرانی مسیحیانی مثل تیموتاؤس و تَرُفیمُس شده بود .‏ 
 (‏ ۱تیموتاؤس ۵ :‏ ۲۳ ؛‏ ۲تیموتاؤس ۴ :‏ ۲۰‏ )‏ پولُس نیز مرتب نگران هم‌ایمانانش بود .‏ 
 (‏ ۲قُرِنتیان ۱۱ :‏ ۲۸‏ )‏ اما او ‹ که دعا را می‌شنود › همیشه نزدیک آنانی است که او را دوست دارند .‏ —‏ مزمور ۶۵ :‏ ۲ .‏ 
 در این ایّامی که در انتظار روز یَهُوَه به سر می‌بریم از ‹ خدای صلح و آرامش › تسلّی و حمایت می‌یابیم .‏ 
 (‏ فیلِپّیان ۴ :‏ ۹‏ )‏ « یَهُوَه خدای رحیم و رئوف » و « نیکو و غفّار » است و ‹ فطرت ما را می‌داند و یاد می‌دارد که ما خاک هستیم .‏ › 
 (‏ خروج ۳۴ :‏ ۶ ؛‏ مزمور ۸۶ :‏ ۵ ؛‏ ۱۰۳ :‏ ۱۳ ،‏ ۱۴ )‏ پس بیاییم ‹ استدعای خود را به خدا عرض کنیم › چون که باعث خواهد شد « سلامتی خدا » یعنی آرامش او که ورای شناخت و درک هر انسانی است ،‏ بر ما فرود آید .‏ 
 ‏ بر طبق ایّوب ۴۲ :‏ ۵ چگونه می‌شود خدا را ‹ دید › ؟‏ 
 زمانی که دعای ما مستجاب می‌شود آنگاه پی می‌بریم که خدا با ما است .‏ 
 برای مثال ،‏ وقتی ایّوب با موفقیت از آزمایش‌های خود بیرون آمد ،‏ گفت :‏ « از شنیدن گوش در بارهٔ تو [ یَهُوَه ] شنیده بودم لیکن الآن چشم من تو را می‌بیند .‏ » 
 (‏ ایّوب ۴۲ :‏ ۵ )‏ وقتی اوضاع را با چشمان بصیرت و فهم و از دریچهٔ ایمان همراه با شکرگزاری می‌بینیم ،‏ می‌توانیم کاری را که خدا با ما کرده است به اصطلاح ‹ ببینیم › طوری که قبلاً ندیده بودیم .‏ 
 و وقتی اینچنین خود را به یَهُوَه نزدیک می‌بینیم ،‏ آیا آرامش فکری و درونی ما صدچندان نمی‌شود ؟‏ 
 ‏ اگر ‹ تمام اندیشهٔ خود را به خدا واگذاریم › چه خواهیم یافت ؟‏ 
 اگر ‹ تمام اندیشهٔ خود را به خدا واگذاریم › هم می‌توانیم آزمایش‌های ایمان را تحمّل کنیم و هم به یک آرامش درونی دست یابیم که از دل و طرز فکرمان محافظت می‌کند .‏ 
 در باطن خود آرامشی عمیق و پایدار حس خواهیم کرد که عاری از هر گونه اضطراب و احساس ناامنی ،‏ ترس و دلواپسی است .‏ 
 دیگر حیران و درمانده نخواهیم بود بلکه فکر و ذهنمان آسایش خواهد یافت .‏ 
 ۲۰ ،‏ ۲۱ .‏ 
 الف )‏ وضعیت اِستیفان چگونه نشان می‌دهد که هنگام تحمّل آزار و تعقیب می‌توانیم از آرامش برخوردار شویم ؟‏ 
 ب )‏ به چند مورد در عصر ما اشاره کنید که نشان می‌دهد هنگام تحمّل آزمایش می‌توان آرامش داشت .‏ 
 یکی از شاگردان عیسی به نام اِستیفان با موقعیتی روبرو شد که ایمانش را سخت به آزمایش گذاشت .‏ 
 قبل از این که برای آخرین بار به عیسی شهادت دهد همهٔ اعضای سَنهِدرین ،‏ « بر او چشم دوخته ،‏ صورت وی را مثل صورت فرشته دیدند .‏ » 
 (‏ اَعمال ۶ :‏ ۱۵‏ )‏ بلی ،‏ آرامش فرشته‌گونه‌ای که در صورتش دیده می‌شد بی‌شک او را پیام‌آوری از طرف خدا جلوه داده بود .‏ 
 پس از این که اِستیفان با شهامت تمام قضات شورای سَنهِدرین را در کشتن عیسی مقصر دانست آن‌ها « چون این سخنان را شنیدند ،‏ برافروختند و به سبب او دندان‌های خود را به هم فشردند .‏ » 
 اما اِستیفان که از روح‌القدس پر شده بود « به آسمان چشم دوخته ،‏ جلال خدا را دید و عیسی را که بر دست راست خدا ایستاده بود .‏ » 
 بی‌شک مشاهدهٔ آن رؤیا یا صحنهٔ آسمان بود که به اِستیفان قوّت داد تا مرگ وفادار بماند .‏ 
 (‏ اَعمال ۷ :‏ ۵۲ -‏ ۶۰‏ ،‏ ترجمهٔ هزارهٔ نو ‏ )‏ ما نیز با این که امروزه رؤیایی از آسمان برایمان نازل نمی‌شود می‌توانیم هنگام تحمّل آزار و تعقیب از آرامشی خدایی برخوردار شویم .‏ 
 احساس چند تن از برادران مسیحی را طی جنگ جهانی دوّم در نظر بگیرید که به دست دژخیمان نازی به قتل رسیدند .‏ 
 یکی از آن‌ها در بارهٔ محاکمهٔ خود نوشت :‏ « قاضی حکم اعدام را صادر کرد .‏ 
 اوّل به حکم دادگاه گوش کردم و بعد از این که عبارت ‹ تا به مرگ امین باش › و بعضی دیگر از گفته‌های سَروَر را با صدای بلند گفتم ،‏ دادگاه تمام شد .‏ 
 حالا بگذریم .‏ 
 الآن چنان صلح و آرامشی مرا در خود فرو برده است که نمی‌توانید تصوّرش را بکنید .‏ » 
 و یک برادر مسیحی جوان دیگر نیز که به اعدام با گیوتین محکوم شده بود در نامه‌ای به پدر و مادرش نوشت :‏ « از نیمه شب گذشته است .‏ 
 هنوز وقت هست که نظرم را عوض کنم .‏ 
 اما نه !‏ 
 مگر می‌شود که بعد از انکار سَروَرم دوباره شادی خودم را در این دنیا به دست بیاورم ؟‏ 
 غیرممکن است !‏ 
 الآن خیالتان آسوده باشد که من این دنیا را با شادی تمام و در صلح و آرامش ترک می‌کنم .‏ » 
 شکی نیست که یَهُوَه از خادمان وفادارش حمایت می‌کند !‏ 
 شما نیز می‌توانید تحمّل کنید !‏ 
 ۲۲ ،‏ ۲۳ .‏ 
 در حینی که انتظار روز یَهُوَه را می‌کشیم از چه چیز می‌توانیم اطمینان داشته باشیم ؟‏ 
 شاید شما هیچ گاه با سختی‌هایی که در بالا آمده است مواجه نشوید .‏ 
 با وجود این ،‏ گفتهٔ ایّوب خداترس کاملاً مصداق دارد که می‌گوید :‏ « انسان که از زن زاییده می‌شود ،‏ قلیل‌الایّام و پر از زحمات است .‏ » 
 (‏ ایّوب ۱۴ :‏ ۱ )‏ مثلاً ممکن است شما پدر یا مادری باشید که با زحمت تمام می‌کوشد فرزندانش را در راه خدا تربیت و راهنمایی کند .‏ 
 آن‌ها مطمئناً مجبورند در مدرسه با آزمایش‌های ایمان روبرو شوند .‏ 
 ولی آیا خوشنودکننده نیست بدانید که با شهامت از یَهُوَه و اصول عادلش طرفداری می‌کنند ؟‏ 
 شاید خود شما نیز در محل کارتان با وسوسه و فشار روبرویید .‏ 
 همهٔ این وضعیت‌ها یا هر وضعیتی دیگر را می‌توان با موفقیت تحمّل کرد چون که یَهُوَه « هر روزه متحمّل بارهای ما می‌شود .‏ » —‏ مزمور ۶۸ :‏ ۱۹ .‏ 
 شاید در نظر خودتان شخصی عادی و معمولی بیش نباشید ولی نباید فراموش کنید که یَهُوَه هیچ زمان محبتی را که برای او و نام مقدّسش دارید فراموش نمی‌کند .‏ 
 (‏ عبرانیان ۶ :‏ ۱۰‏ )‏ با کمک او می‌توانید در آزمایش‌های ایمان موفق شوید .‏ 
 پس انجام ارادهٔ خدا را محور دعاها و اهدافتان کنید .‏ 
 در آن صورت ،‏ در این روزهایی که انتظار آمدن روز یَهُوَه را می‌کشید ،‏ می‌توانید از برکت و حمایت الٰهی مطمئن باشید .‏ 
 چه جواب می‌دهید ؟‏ 
 ‏ • چرا مسیحیان به صبر و تحمّل نیاز دارند ؟‏ 
 ‏ • چه چیزی کمک می‌کند بیماری و سوگ مرگ عزیزی را تحمّل کنیم ؟‏ 
 ‏ • دعا در تحمّل آزمایش ایمان چه کمکی به ما می‌کند ؟‏ 
 ‏ • چرا مطمئنیم که صبر و تحمّل تا آمدن روز یَهُوَه امکان‌پذیر است ؟‏ 
 ‏ [ تصویر در صفحهٔ ۲۰ ]‏ 
 توکّل به یَهُوَه تاب تحمّل غم از دست دادن عزیزمان را به ما می‌دهد 
 ‏ [ تصویر در صفحهٔ ۲۲ ]‏ 
 دعای از ته دل در تحمّل آزمایش ایمان بسیار مؤثر است 
 ‏ « از طمع بپرهیزید »‏ 
 ‏ « اگرچه اموال کسی زیاد شود ،‏ حیات او از اموالش نیست .‏ » —‏ لوقا ۱۲ :‏ ۱۵‏ .‏ 
 ۱ ،‏ ۲ .‏ 
 الف )‏ در خصوص علایق و مشغلهٔ مردم امروز چه چیزی مشهود است ؟‏ 
 ب )‏ این گونه طرز فکر چه تأثیری ممکن است در ما داشته باشد ؟‏ 
 امروزه بسیاری از مردم موفقیت شخص را در دارایی‌هایش از قبیل پول ،‏ املاک ،‏ اعتبار ،‏ شغلی پردرآمد و خانواده‌ای موفق می‌بینند و گمان می‌برند که این چیزها آیندهٔ وی را تضمین می‌کند .‏ 
 به وضوح می‌توان دید که اکثر مردم ،‏ چه در کشورهای مرفه چه در کشورهای فقیر ،‏ نیرو و افکار خود را بر افزودن دارایی و پیشرفت و ترقی متمرکز ساخته‌اند .‏ 
 اگر در کنار چنین مشغله‌هایی اندک علاقه‌ای هم برای امور روحانی و معنوی باقی مانده باشد ،‏ به سرعت رو به کاهش است .‏ 
 اوضاع و احوال امروز درست مطابق آنچه کتاب مقدّس پیشگویی کرده شکل گرفته است .‏ 
 در آنجا می‌خوانیم :‏ « در ایّام آخر زمان‌های سخت پدید خواهد آمد ،‏ زیرا که مردمان ،‏ خودپرست خواهند بود و طمّاع .‏ .‏ .‏ 
 که عشرت را بیشتر از خدا دوست می‌دارند ؛‏ که صورت دینداری دارند ،‏ لیکن قوّت آن را انکار می‌کنند .‏ » 
 (‏ ۲تیموتاؤس ۳ :‏ ۱ -‏ ۵‏ )‏ خطر اینجاست که مسیحیان حقیقی هر روزه در معرض طرز فکر و دیدگاه نَفْسانی قرار گرفته‌اند که روزبه‌روز آن‌ها را به این نوع طرز فکر و سبک زندگی دنیوی می‌کشاند .‏ 
 چه چیزی می‌تواند به ما کمک کند تا در مقابل فشارهای این دنیا مقاومت کنیم و به نقل از یکی از ترجمه‌های کتاب مقدّس ،‏ ‹ اجازه ندهیم دنیای اطرافمان ما را با فشار در قالب خود فرو کند › ؟‏ —‏ رومیان ۱۲ :‏ ۲‏ ،‏ ترجمهٔ فیلیپس ،‏ انگل‍ .‏ 
 ‏ در اینجا کدام تذکر عیسی را بررسی می‌کنیم ؟‏ 
 در این زمینه عیسی مسیح ،‏ یعنی « پیشوا و کامل‌کنندهٔ ایمان » ما ،‏ به همهٔ پیروانش درسی بسیار مهم می‌دهد .‏ 
 (‏ عبرانیان ۱۲ :‏ ۲‏ )‏ او مشغول تعلیم دادن به جمعی بود که مردی سخنان او را قطع کرده ،‏ گفت :‏ « ای استاد ،‏ برادر مرا بفرما تا ارث پدر را با من تقسیم کند .‏ » 
 عیسی در جواب او و در واقع به همهٔ حضار در مورد طمعکاری تذکری بسیار جدّی داد و با آوردن مثالی کوبنده به آن قوّت بخشید .‏ 
 بسیار به نفع ما است به تذکر عیسی توجه کنیم و بکوشیم آن را در زندگی به کار ببریم .‏ —‏ لوقا ۱۲ :‏ ۱۳ -‏ ۲۱‏ .‏ 
 تقاضایی بی‌جا 
 ‏ چرا عمل آن مردی که سخنان عیسی را قطع کرد بسیار ناشایست بود ؟‏ 
 عیسی داشت شاگردانش و مردم را تعلیم می‌داد که چگونه از ریاکاری برحذر باشند و شهامت ابراز ایمان به پسر انسان را در خود به وجود آورند و از کمک روح‌القدس برخوردار شوند .‏ 
 (‏ لوقا ۱۲ :‏ ۱ -‏ ۱۲‏ )‏ این‌ها موضوعاتی بسیار مهم بودند که شاگردانش می‌بایست به خاطر می‌سپردند .‏ 
 اما ناگهان مردی میان سخنان عیسی پریده ،‏ از او خواست که در یک دعوای خانوادگی بر سر مال و ارثیه پادرمیانی کند !‏ 
 عمل آن مرد بسیار ناشایست بود ،‏ اما از این نیز می‌توانیم درسی مهم بیاموزیم .‏ 
 ‏ از سخنان مردی که گفتار عیسی را قطع کرد چه چیزی در مورد شخصیت باطنی‌اش آشکار می‌شود ؟‏ 
 می‌گویند شخصیت واقعی یک نفر را می‌توان از تفکّرات وی حین شنیدن پند و اندرزی روحانی دید .‏ 
 حینی که عیسی در مورد موضوعات بسیار مهم روحانی صحبت می‌کرد آن مرد شاید در این فکر بود که چگونه وضعیت مالی خود را بهتر کند .‏ 
 کتاب مقدّس نیز دقیقاً نمی‌گوید که آیا شکایت او به جا بود یا خیر .‏ 
 در هر صورت ،‏ او احتمالاً می‌خواست برای رسیدن به هدف خود از اعتبار و شهرت عیسی به عنوان داوری منصف و عادل سوءاستفاده کند .‏ 
 (‏ اِشَعْیا ۱۱ :‏ ۳ ،‏ ۴ ؛‏ متّیٰ ۲۲ :‏ ۱۶‏ )‏ اما سؤالی که مطرح کرد مشکلی بزرگ را در او آشکار ساخت ؛‏ این که او برای امور روحانی و خدایی اصلاً ارزشی قائل نمی‌شد .‏ 
 آیا ما نیز نباید از این نوع طرز رفتار درس عبرت بگیریم و احساسات و انگیزه‌های خود را بررسی کنیم ؟‏ 
 مثلاً در جلسات مسیحی که می‌نشینیم خیلی راحت است که اجازه دهیم افکارمان به این طرف و آن طرف کشیده شود یا فکر خود را با کارهایی که می‌خواهیم بعد از جلسه انجام دهیم مشغول کنیم .‏ 
 به جای این کار باید سخت بکوشیم افکار و حواس خود را بر آنچه در جلسه گفته می‌شود متمرکز کنیم و در فکر راه‌هایی باشیم تا بتوانیم پند و نصایح روحانی را در زندگی خصوصی‌مان و در رابطه‌مان با پدر آسمانی ،‏ یَهُوَه خدا و با هم‌ایمانانمان به کار بگیریم .‏ —‏ مزمور ۲۲ :‏ ۲۲ ؛‏ مَرقُس ۴ :‏ ۲۴‏ .‏ 
 ‏ چرا عیسی از عمل کردن به خواست آن مرد سر باز زد ؟‏ 
 انگیزهٔ واقعی آن مرد هر چه بود ،‏ عیسی از به جا آوردن درخواست وی امتناع کرد .‏ 
 اما در جواب او گفت :‏ « ای مرد کِه مرا بر شما داور یا مُقَسِّم قرار داده است ؟‏ » 
 (‏ لوقا ۱۲ :‏ ۱۴‏ )‏ عیسی در جواب به امری اشاره کرد که برای شنوندگان آشنا بود .‏ 
 مطابق شریعت موسی در هر شهر داوران و به اصطلاح ریش‌سفیدانی بودند که برای فیصله دادن این گونه شکایات حکم می‌کردند .‏ 
 (‏ تثنیه ۱۶ :‏ ۱۸ -‏ ۲۰ ؛‏ ۲۱ :‏ ۱۵ -‏ ۱۷ ؛‏ روت ۴ :‏ ۱ ،‏ ۲ )‏ اما عیسی به اموری بسیار مهم‌تر از آن توجه داشت که شهادت دادن به ملکوت خدا و تعلیم دادن خواست و ارادهٔ او به مردم بود .‏ 
 (‏ یوحنّا ۱۸ :‏ ۳۷‏ )‏ ما نیز به تقلید از عیسی نباید اجازه دهیم حواسمان از امور اصلی منحرف شود و نیرویمان را با چیزهای پیش‌پاافتاده هدر دهیم .‏ 
 به جای آن باید وقت و انرژی خود را در راه موعظه کردن مژدهٔ ملکوت خدا و ‹ شاگرد ساختن از مردم همهٔ امّت‌ها › صرف کنیم .‏ —‏ متّیٰ ۲۴ :‏ ۱۴ ؛‏ ۲۸ :‏ ۱۹‏ .‏ 
 از طمع برحذر باشید 
 ‏ عیسی از روی فطانت متوجه چه مشکلی شد ؟‏ 
 عیسی مسیح از باطن انسان‌ها باخبر است .‏ 
 از این رو می‌دانست که در پس سؤال آن مرد مشکلی بزرگ‌تر و جدّی‌تر نهفته است که صرفاً با میانجی‌گری در مسائل خصوصی و شخصی او حل نمی‌شود .‏ 
 به این دلیل ،‏ فقط به رد تقاضای آن مرد اکتفا نکرده ،‏ انگشت روی مشکل اصلی گذاشت و گفت :‏ « زنهار از طمع بپرهیزید زیرا اگرچه اموال کسی زیاد شود ،‏ حیات او از اموالش نیست .‏ » —‏ لوقا ۱۲ :‏ ۱۵‏ .‏ 
 ‏ طمع چیست و به کجا می‌انجامد ؟‏ 
 طمع ،‏ یعنی گرایش و میلی بی‌حد و اندازه به ثروت و دارایی یا به اموال کسی دیگر ؛‏ خواستار شدن چیزی که به دیگران تعلّق دارد .‏ 
 حرص و آزمندی شخص طمعکار برای دست یافتن به خواسته‌اش هیچ ربطی به نیازهای واقعی زندگی‌اش ندارد .‏ 
 شخصی که طمّاع است معمولاً به تأثیر رفتارش بر دیگران اهمیتی نمی‌دهد .‏ 
 او چنان شیفتهٔ رسیدن به آرزو و خواسته‌هایش است که جز آن به چیزی دیگر فکر نمی‌کند تا جایی که عملاً از آن‌ها بت می‌سازد .‏ 
 پولُس رسول طمع را بت‌پرستی دانسته ،‏ می‌گوید شخص طمّاع در ملکوت خدا جایی ندارد .‏ —‏ اَفَسُسیان ۵ :‏ ۵ ؛‏ کُولُسیان ۳ :‏ ۵‏ .‏ 
 ‏ طمع به چه گونه‌های متفاوت نمایان می‌شود ؟‏ 
 چند مثال بیاورید .‏ 
 جالب این که در ترجمهٔ هزارهٔ نو از کتاب مقدّس ،‏ هشدار عیسی چنین آمده است :‏ « از هر گونه حرص و آز بپرهیزید .‏ » 
 طمع به گونه‌هایی متفاوت نمایان می‌شود .‏ 
 آخرین فرمان از ده فرمان ،‏ به چند گونه از طمعکاری اشاره می‌کند :‏ « به خانهٔ همسایهٔ خود طمع مورز ،‏ و به زن همسایه‌ات و غلامش و کنیزش و گاوش و الاغش و به هیچ چیزی که از آن همسایهٔ تو باشد ،‏ طمع مکن .‏ » 
 (‏ خروج ۲۰ :‏ ۱۷ )‏ در کتاب مقدّس به دفعات به شخصیت‌هایی بر می‌خوریم که فریب طمع را خورده ،‏ در دام گناهی بزرگ افتادند .‏ 
 اوّلین طمّاع شیطان بود زیرا به چیزی طمع می‌ورزید که به کسی دیگر تعلّق داشت ،‏ یعنی جلال ،‏ حشمت ،‏ اعتبار و قدرتی که فقط به یَهُوَه تعلّق داشت .‏ 
 (‏ مکاشفه ۴ :‏ ۱۱‏ )‏ حوّا نیز طمع ورزید چون که به خودمختاری چشم داشت ،‏ اما او نیز فریب خورد .‏ 
 همین باعث شد که نسل بشر را در باتلاق گناه و مرگ گرفتار سازد .‏ 
 (‏ پیدایش ۳ :‏ ۴ -‏ ۷ )‏ دیوهای طمّاع نیز سابقاً فرشتگانی بودند که به خاطر داشتن چیزی که برایشان منظور نشده بود « ریاست خود را حفظ نکردند بلکه [ جایگاه ] حقیقی خود را ترک نمودند .‏ » 
 (‏ یهودا ۶ ؛‏ پیدایش ۶ :‏ ۲ )‏ و افراد طمعکار دیگر از قبیل بَلْعام ،‏ عَخان ،‏ جِیحَزی و یهودای اسخریوطی را نیز نباید فراموش کرد .‏ 
 این افراد به جای این که در زندگی به آنچه داشتند قانع می‌بودند ،‏ اجازه دادند گرایش و میلی بی‌حد و اندازه به دستیابی به دارایی یا سوءاستفاده از موقعیتشان باعث نابودی و هلاکت آن‌ها شود .‏ 
 ‏ چگونه می‌توانیم بر طبق نصیحت عیسی آگاه و هوشیار باشیم ؟‏ 
 پس بی‌جهت نبود که عیسی هشدار در مورد طمع را با کلمهٔ « زنهار » یعنی آگاه یا هوشیار باشید شروع کرد .‏ 
 واقعاً چرا لازم است هوشیار یا آگاه باشیم ؟‏ 
 چون که تشخیص طمع در خود به مراتب سخت‌تر از تشخیص آن در دیگران است .‏ 
 پولُس رسول خاطرنشان کرد که « طمع (‏ ‹ عشق به پول ،‏ › د ج ‏ )‏ ریشهٔ همهٔ بدی‌ها است .‏ » 
 (‏ ۱تیموتاؤس ۶ :‏ ۹ ،‏ ۱۰‏ )‏ یعقوب شاگرد نیز توضیح داد که به انجام رساندن خواسته‌ها و امیال نادرست ‹ گناه را می‌زاید و موت را تولید می‌کند .‏ › 
 (‏ یعقوب ۱ :‏ ۱۵‏ )‏ با توجه به این‌ها ،‏ حیاتی است که هوشیار باشیم و ‹ از هر گونه حرص و آز بپرهیزیم › تا مبادا انگشت اتهام به سوی دیگران دراز کنیم و از نیات دل خود غافل شویم .‏ 
 وفور نعمت 
 ۱۱ ،‏ ۱۲ .‏ 
 الف )‏ عیسی چه هشدار دیگری در مورد طمع داد ؟‏ 
 ب )‏ چرا لازم است به هشدار عیسی گوش دهیم ؟‏ 
 یک دلیل مهم دیگر نیز هست که از طمع برحذر باشیم .‏ 
 ببینید عیسی در ادامهٔ سخنش چه گفت :‏ « اگرچه اموال کسی زیاد شود ،‏ حیات او از اموالش نیست .‏ » 
 (‏ لوقا ۱۲ :‏ ۱۵‏ )‏ این قاعده برای روزگار ما بسیار مصداق دارد زیرا امروزه مردم ثروت و رفاه را با شادی و موفقیت یکی می‌دانند .‏ 
 اما عیسی با آن کلامش به وضوح نشان می‌دهد که مالکیت و دارایی ،‏ هر قدر هم که زیاد باشد ،‏ به یک زندگی پرمفهوم و رضایت‌بخش نمی‌انجامد .‏ 
 البته بعضی با این گفته موافق نیستند .‏ 
 به نظر این افراد ،‏ چونکه پول و دارایی زندگی را راحت‌تر و لذّت‌بخش‌تر می‌سازد ،‏ دستیابی به آن ارزش هر زحمتی را دارد .‏ 
 پس همهٔ نیرو و زندگی خود را صرف دنبال کردن اهداف و شغل‌هایی می‌کنند که نهایتاً امکانات لازم را در اختیار آن‌ها می‌گذارد تا بتوانند هر کالایی را که دلشان می‌خواهد بخرند .‏ 
 به عقیدهٔ این عده ،‏ زندگی خوب و مرفه یعنی این .‏ 
 اما این گونه اشخاص با دویدن در پی اهداف مادی متوجه منظور سخنان عیسی نشده‌اند .‏ 
 ‏ دیدگاه صحیح نسبت به زندگی کدام است ؟‏ 
 عیسی نگفت که زیادتی مال درست است یا غلط .‏ 
 منظور او این بود که زندگی انسان « از اموالش نیست » یعنی هر چه شخص دارد باعث زنده ماندنش نخواهد شد .‏ 
 همه می‌دانیم که انسان برای زنده ماندن نیاز به چیزهای زیادی ندارد .‏ 
 کمی غذا ،‏ یک دست لباس و یک سرپناه نیز کافی است .‏ 
 حال ،‏ شخص ثروتمند مقادیر زیادی از این‌ها را برای خود تهیه می‌کند اما شخص فقیر باید برای تهیه این حداقل نیز زحمت بکشد .‏ 
 با وجود این ،‏ هر فرقی که بین زندگی آن دو باشد هنگام مرگ به هیچ می‌رسد چون هر دو نیست می‌شوند .‏ 
 (‏ جامعه ۹ :‏ ۵ ،‏ ۶ )‏ پس اگر بخواهیم به زندگی خود ارزش و مفهوم ببخشیم نباید آن را فقط از چیزهایی که می‌خریم و به دست می‌آوریم پر کنیم .‏ 
 اگر متوجه حیاتی بودن سخنان عیسی شویم این نکته برایمان روشن‌تر می‌شود .‏ 
 ‏ منظور از کلمهٔ « حیات » که در کتاب مقدّس آمده است چیست ؟‏ 
 وقتی عیسی در انجیل لوقا گفت « حیات او (‏ انسان )‏ از اموالش نیست » منظورش این بود که انسان چه پولدار باشد چه تهی‌دست ،‏ چه در وفور نعمت و رفاه زندگی کند چه در فقر و فلاکت ،‏ هیچ اختیار و قدرتی بر تعیین طول عمر خود ندارد و نمی‌داند آیا فردا زنده است یا نه .‏ 
 عیسی در موعظه روی کوه از شنوندگانش پرسید :‏ « کدام یک از شما میتواند با نگرانی ساعتی به عمر خود بیفزاید ؟‏ » 
 (‏ متّیٰ ۶ :‏ ۲۷‏ ،‏ انجیل شریف ‏ )‏ کتاب مقدّس با صراحت نشان می‌دهد که فقط یَهُوَه خدا « چشمهٔ حیات است » و تنها اوست که قادر است « حیات جاودانی » را یا در آسمان یا بر زمین ،‏ به عابدان وفادارش عطا کند .‏ —‏ مزمور ۳۶ :‏ ۹ ؛‏ ۱تیموتاؤس ۶ :‏ ۱۲ ،‏ ۱۹‏ .‏ 
 ‏ چرا بسیاری از مردم به اموال و دارایی‌هایشان امید و اطمینان بسته‌اند ؟‏ 
 عیسی در ضمن نشان داد که انسان‌ها در دیدگاه خود نسبت به زندگی به آسانی دچار اشتباه می‌شوند .‏ 
 همهٔ انسان‌ها ،‏ فقیر و ثروتمند ،‏ ناکاملند و زندگی آن‌ها به یک جا ختم می‌شود .‏ 
 موسی در وصف زندگی گفت :‏ « ایّام عمر ما هفتاد سال است و اگر از بنیه ،‏ هشتاد سال باشد .‏ 
 لیکن فخر آن‌ها محنت و بطالت است زیرا بزودی تمام شده ،‏ پرواز می‌کنیم .‏ » 
 (‏ مزمور ۹۰ :‏ ۱۰ ؛‏ ایّوب ۱۴ :‏ ۱ ،‏ ۲ ؛‏ ۱پِطْرُس ۱ :‏ ۲۴‏ )‏ کوتاهی عمر باعث می‌شود کسانی که رابطه‌ای خوب با خدا ندارند به فلسفهٔ « بخوریم و بیاشامیم چون فردا می‌میریم » روی آورند که پولُس رسول نیز به آن اشاره کرد .‏ 
 (‏ ۱قُرِنتیان ۱۵ :‏ ۳۲‏ )‏ بعضی دیگر که گذشت زمان و ناپایداری عمر خود را به نحوی ملموس حس می‌کنند می‌کوشند با اندوختن دارایی و پول به امنیت و ثبات دست یابند .‏ 
 احتمالاً تصوّر می‌کنند که داشتن دارایی ملموس و عینی زندگی‌شان را امن‌تر می‌سازد .‏ 
 از آنجا که این افراد مالکیت و دارایی و چیزهایی از این قبیل را با حس امنیت و شادی اشتباه می‌گیرند مرتب در پی اندوختن ثروت و مال زحمت فراوان می‌کشند و دوندگی می‌کنند .‏ —‏ مزمور ۴۹ :‏ ۶ ،‏ ۱۱ ،‏ ۱۲ .‏ 
 آینده‌ای مطمئن 
 ‏ با چه چیزهایی نباید ارزش حیات انسان را قیاس کرد ؟‏ 
 البته درست است که برخورداری از زندگی سطح بالا یعنی داشتن غذای فراوان ،‏ پوشاک زیاد ،‏ منزلی بزرگ و مجهز و لوازم زندگی کافی ممکن است به رفاه شخص افزوده ،‏ امکانات پزشکی کافی در اختیار او و خانواده‌اش بگذارد و در نتیجه چند سالی به عمرش بیفزاید .‏ 
 اما آیا این نوع زندگی حتماً پرمفهوم‌تر و امن‌تر است ؟‏ 
 ارزش حیات انسان را نمی‌توان با طول عمر او ،‏ اندوخته‌های مادی ،‏ دستاوردها یا حتی لذّات زندگی‌اش قیاس کرد .‏ 
 پولُس رسول ما را برحذر می‌دارد که امید و اطمینان خود را به این چیزها نبندیم .‏ 
 او در نامه‌ای به تیموتاؤس نوشت :‏ « دولتمندان (‏ ثروتمندان )‏ این جهان را امر فرما که بلندپروازی نکنند و به دولت (‏ ثروت )‏ ناپایدار امید ندارند ،‏ بلکه به خدای زنده که همه چیز را دولتمندانه برای تمتّع به ما عطا می‌کند .‏ » —‏ ۱تیموتاؤس ۶ :‏ ۱۷‏ .‏ 
 ۱۷ ،‏ ۱۸ .‏ 
 الف )‏ رفتار نمونهٔ کدام افراد ثروتمند در روزگار باستان برای ما درخور توجه است ؟‏ 
 ب )‏ در مقالهٔ بعدی به کدام تشبیه عیسی توجه خواهیم کرد ؟‏ 
 امید بستن به ثروت و دارایی بیهوده است زیرا ثروت « ناپایدار » است .‏ 
 مثلاً ایّوبِ پَطرِیارْخ هم مردی ثروتمند بود ولی وقتی بلا و مصیبت سراغش آمد ثروت و دارایی او نه تنها برایش فایده‌ای نداشت بلکه همه را نیز یکجا از دست داد .‏ 
 در عوض ،‏ رابطهٔ محکم و نزدیک او با خدا بود که او را در تمامی مصیبت و آزمایش‌هایش تسکین می‌داد .‏ 
 (‏ ایّوب ۱ :‏ ۱ ،‏ ۳ ،‏ ۲۰ -‏ ۲۲ )‏ ابراهیم نیز اجازه نداد دارایی‌های زیادش او را از پذیرفتن مأموریتی که یَهُوَه به وی داد باز دارد .‏ 
 از این رو ،‏ یَهُوَه او را برکت داده ،‏ « پدر امّت‌های بسیار » ساخت .‏ 
 (‏ پیدایش ۱۲ :‏ ۱ ،‏ ۴ ؛‏ ۱۷ :‏ ۴ -‏ ۶ )‏ رفتار عاقلانهٔ این افراد واقعاً نمونه و درخور توجه است .‏ 
 همهٔ ما ،‏ پیر و جوان ،‏ باید انگیزهٔ خود را محک بزنیم تا ببینیم چه چیزی از همه بیشتر در زندگی برایمان اهمیت دارد و امید خود را به چه بسته‌ایم .‏ —‏ اَفَسُسیان ۵ :‏ ۱۰ ؛‏ فیلِپّیان ۱ :‏ ۱۰‏ .‏ 
 پس می‌بینیم که آن چند سخن کوتاهی که عیسی در مورد طمع و ارزش واقعی حیات انسان گفت بسیار برای ما آموزنده و پراهمیت است .‏ 
 اما عیسی به این اکتفا نمی‌کند .‏ 
 بعد از این سخنان عیسی تشبیهی را از مردی ثروتمند ولی نادان نقل می‌کند که شنوندگانش را عمیقاً به فکر وامی‌دارد .‏ 
 این تشبیه در چه زمینه‌ای از زندگی امروز مصداق دارد و چه درسی از آن می‌آموزیم ؟‏ 
 در مقالهٔ بعدی به جواب این سؤالات می‌پردازیم .‏ 
 سؤالات زیر را جواب دهید 
 ‏ • از این که عیسی تقاضای شخصی از میان حضار را رد کرد چه می‌آموزیم ؟‏ 
 ‏ • چگونه می‌توانیم از طمع دوری کنیم ؟‏ 
 ‏ • چرا حیات انسان به اموال و دارایی‌های او بستگی ندارد ؟‏ 
 ‏ • چه چیزی زندگی انسان را واقعاً پرارزش و امن می‌کند ؟‏ 
 ‏ [ تصویر در صفحهٔ ۲۴ ]‏ 
 طمع نتایجی دردناک به همراه می‌آورد 
 ‏ [ تصویر در صفحهٔ ۲۴ ]‏ 
 چرا عیسی به خواست آن مرد عمل نکرد ؟‏ 
 ‏ [ تصاویر در صفحهٔ ۲۶ ]‏ 
 ابراهیم چه دیدگاه متعادلی نسبت به ثروت و دارایی داشت ؟‏ 
 آیا ‹ برای خدا دولتمندید › ؟‏ 
 ‏ « همچنین است هر کسی که برای خود ذخیره کند و برای خدا دولتمند نباشد .‏ » —‏ لوقا ۱۲ :‏ ۲۱‏ .‏ 
 ۱ ،‏ ۲ .‏ 
 الف )‏ بعضی مردم به خاطر دست یافتن به چه چیزی حاضر بودند فداکاری‌های بزرگی کنند ؟‏ 
 ب )‏ مسیحیان نیز مانند بقیهٔ مردم با چه دشواری و خطری روبرو هستند ؟‏ 
 جستجوی گنجی پنهان یک بازی و سرگرمی نیست که فقط قوّهٔ تخیّل بچه‌های کم سن و سال را برانگیخته باشد .‏ 
 وسوسهٔ پیدا کردن گنج بسیاری را به ماجراجویی در کشورهای متعدد کشانده است .‏ 
 مثلاً هجوم خیلی‌ها برای یافتن طلا در قرن نوزدهم ،‏ به خصوص در کشورهایی مانند آفریقای جنوبی ،‏ استرالیا ،‏ ایالات متحده و کانادا نمونه‌ای بارز از عوارض تب طلا است که میلیون‌ها نفر را مبتلا کرده بود .‏ 
 عطش یافتن گنج و ثروت عده‌ای بی‌شمار را به ترک خانه و وطن و عزیزان خود و سفر به سرزمین‌های دوردست و گاهی خطرناک واداشته است .‏ 
 بلی ،‏ حتی امروزه نیز خیلی‌ها حاضرند هر گونه خطر را به جان بخرند و از بسیاری چیزها بگذرند بدین امید که به گنج و ثروتی رؤیایی دست یابند .‏ 
 البته امروزه کمتر کسی یافت می‌شود که در پی یافتن گنج خانه و کاشانهٔ خود را وداع گوید و عزم سفر و ماجراجویی به سرزمین‌های دیگر کند .‏ 
 اما زحمتی که اکثر مردم مجبورند برای امرار معاش و رفع احتیاجاتشان بکشند از مشقّت بردن و عرق پیشانی ریختن برای گنجی رؤیایی کمتر نیست .‏ 
 در این دنیای امروز رفع احتیاجات زندگی کاری دشوار ،‏ توان‌فرسا و مشقّتبار است .‏ 
 نگرانی مدام در بارهٔ غذا و پوشاک و سرپناه چنان فکر مردم را به خود مشغول ساخته است که چیزهای مهم زندگی را یا کاملاً فراموش کرده‌اند یا برایشان کم‌اهمیت شده‌اند .‏ 
 (‏ رومیان ۱۴ :‏ ۱۷‏ )‏ عیسی این گرایش و ضعف انسان‌ها را با مهارت تمام در مَثَلی برای شنوندگانش تشریح کرد .‏ 
 در اینجا مَثَلی را که در لوقا ۱۲ :‏ ۱۶ -‏ ۲۱ آمده است بررسی می‌کنیم .‏ 
 ‏ خلاصه‌ای از مَثَل عیسی در لوقا ۱۲ :‏ ۱۶ -‏ ۲۱ را تعریف کنید .‏ 
 عیسی مَثَل خود را پس از هشدار در مورد طمع و ضرورت هوشیاری نقل کرد که در مقالهٔ قبلی به تفصیل به آن پرداختیم .‏ 
 عیسی پس از سخنان هشدارآمیز خود در مورد پرهیز کردن از طمع مَثَل مردی ثروتمند را نقل می‌کند و می‌گوید که انبارهای وی از محصول مرغوب لبریز شده‌اند اما چون که به این‌ها قانع نیست تصمیم می‌گیرد آن‌ها را خراب کرده ،‏ انبارهای بزرگ‌تری بسازد تا بتواند محصول بیشتری بیندوزد .‏ 
 درست زمانی که تصوّر می‌کند وقت استراحت و لذّت از زندگی مرفه رسیده است خدا به او می‌گوید که عمرش در همین جا به پایان می‌رسد و هر چه تا به حال اندوخته است کسی دیگر به ارث می‌برد .‏ 
 عیسی در آخر مَثَل می‌گوید :‏ « همچنین است هر کسی که برای خود ذخیره کند و برای خدا دولتمند نباشد .‏ » 
 (‏ لوقا ۱۲ :‏ ۲۱‏ )‏ از این مَثَل چه می‌آموزیم ؟‏ 
 چه درس‌هایی در آن نهفته است که می‌توانیم در زندگی خود به کار گیریم ؟‏ 
 مشکل مرد ثروتمند 
 ‏ شخصیت اصلی مَثَل عیسی چگونه توصیف شده است ؟‏ 
 مثلی که عیسی می‌آورد برای مردم خیلی از کشورهای امروز بسیار آشناست .‏ 
 جالب است که عیسی مَثَل خود را با این مقدّمهٔ کوتاه آغاز می‌کند :‏ « شخصی دولتمند را از املاکش محصول وافر پیدا شد .‏ » 
 توجه کنید که عیسی نمی‌گوید آن مرد ثروت خود را با تزویر و حقّه‌بازی به دست آورده است .‏ 
 در ضمن ،‏ او را شخصی دغاباز و نادرست نیز معرفی نمی‌کند .‏ 
 برعکس ،‏ بنا بر توصیفی که عیسی از او می‌دهد می‌توان نتیجه گرفت که شخصیت اصلی مَثَل عیسی مردی پرکار و زحمت‌کش است .‏ 
 همچنین ،‏ از آنجایی که آن مرد به فکر آیندهٔ خود یا خانواده‌اش است می‌توان او را مردی دوراندیش خواند .‏ 
 بنابراین ،‏ اگر از نقطه‌نظر غیرروحانی به آن شخص داستانی بنگریم می‌توانیم او را مظهر شخصی سخت‌کوش و وظیفه‌شناس تلقّی کنیم .‏ 
 ‏ مرد ثروتمند در مَثَل عیسی با چه مشکلی روبرو می‌شود ؟‏ 
 در هر صورت ،‏ عیسی او را در مَثَل خود مردی دولتمند یعنی ثروتمند می‌خواند ،‏ به این مفهوم که او در زندگی‌اش از وفور نعمت و همین طور اموال و دارایی بسیار برخوردار است .‏ 
 اما همان طور که عیسی توضیح می‌دهد این مرد با مشکلی روبرو می‌شود .‏ 
 زمین‌های او بیش از آنچه انتظار داشت محصول می‌دهند تا جایی که نه خود بدان احتیاج دارد نه می‌تواند از آن همه محصولِ اضافه نگهداری کند .‏ 
 پس باید چه کند ؟‏ 
 ‏ امروزه بعضی از خادمان خدا در چه موقعیت‌هایی قرار می‌گیرند ؟‏ 
 امروزه بسیاری از خادمان یَهُوَه با وضعیتی مشابه وضعیت آن مرد ثروتمند روبرو هستند .‏ 
 این مسیحیان حقیقی همواره می‌کوشند افرادی درستکار ،‏ ساعی و کارمندان و کارکنانی امین باشند .‏ 
 (‏ کُولُسیان ۳ :‏ ۲۲ ،‏ ۲۳‏ )‏ بعضی از آن‌ها شاغلند و بعضی نیز کِسب و تجارت خود را دارند .‏ 
 در هر حال ،‏ معمولاً در شغل و حرفه یا کِسب خود پشتکار دارند و بسیار موفقند .‏ 
 مشکل زمانی آغاز می‌شود که با ترفیع شغل یا فرصت‌های تجاری مواجه می‌شوند ؛‏ چرا که بالاجبار با تصمیم‌گیری مهمی روبرو هستند .‏ 
 آیا ترفیع را می‌پذیرند ؟‏ 
 آیا از فرصت استفاده کرده ،‏ کِسب و تجارت خود را گسترش می‌دهند ؟‏ 
 بسیاری از جوانان شاهد یَهُوَه نیز در مدرسه یا دبیرستان شاگردانی ساعی هستند که از چشم مسئولین مدارس دور نمانده است .‏ 
 به علّت جدّیت و پشتکار این جوانان است که گاهی با پیشنهاد بورس تحصیلی یا پذیرش در مدارس عالی و مشهور روبرو می‌شوند .‏ 
 حال سؤال اینجاست که آیا به این کار رضایت می‌دهند و این گونه پیشنهادات را می‌پذیرند یا نه ؟‏ 
 ‏ مرد ثروتمند در مَثَل عیسی چه تصمیمی برای حل مشکلش می‌گیرد ؟‏ 
 حال برگردیم به مَثَل عیسی .‏ 
 مرد ثروتمند که زمین‌هایش محصول فراوان داده‌اند با مشکلی روبرو شده است ؛‏ این که مازاد محصولش را در کجا انبار کند ؟‏ 
 برای حل مشکل تصمیم می‌گیرد انبارهایی را که دارد خراب کند و انبارهایی بزرگ‌تر به جای آن‌ها بسازد تا بتواند تمامی محصول مرغوب زمین‌هایش را در آن‌ها ذخیره کند .‏ 
 فکر ساختن انبارهای بزرگ‌تر چنان به او احساس اطمینان و امنیت مالی می‌دهد که با رضایت‌خاطر تمام در دلش می‌گوید :‏ « ای جان اموالِ فراوانِ اندوخته‌شده‌ای به جهت چندین سال داری .‏ 
 الحال بیارام و به اَکْل و شُرب و شادی بپرداز .‏ » —‏ لوقا ۱۲ :‏ ۱۹‏ .‏ 
 چرا « احمق » ؟‏ 
 ‏ مرد ثروتمندِ مَثَل عیسی چه نکتهٔ مهمی را فراموش می‌کند ؟‏ 
 بنا بر توصیف عیسی از وضعیت موجود ،‏ نقشه و تصمیم آن مرد به او احساس امنیت کاذب می‌دهد .‏ 
 اگر فقط به ظاهر موضوع نگاه کنیم تصمیم او بسیار منطقی به نظر می‌آید .‏ 
 اما او یک نکتهٔ مهم را فراموش کرده است :‏ خواست و ارادهٔ خدا .‏ 
 آن مرد در پیشبینی‌هایش کسی جز خودش را نمی‌بیند که چطور پس از کمی کار بازنشسته می‌شود و از ثمرهٔ زحماتش می‌خورد و می‌نوشد .‏ 
 وی به اشتباه تصوّر می‌کند که چون که « اموال فراوان » دارد حتماً « چندین سال » عمر هم خواهد داشت .‏ 
 اما اوضاع برخلاف انتظار او طوری دیگر می‌چرخد ؛‏ زیرا عیسی می‌گوید :‏ « اگرچه اموال کسی زیاد شود ،‏ حیات او از اموالش نیست .‏ » 
 (‏ لوقا ۱۲ :‏ ۱۵‏ )‏ در همان شبی که تصمیم به ساختن انبارهای بزرگ می‌گیرد همه چیز به پایان می‌رسد چون که « خدا وی را گفت ای احمق در همین شب جان تو را از تو خواهند گرفت ،‏ آنگاه آنچه اندوخته‌ای ،‏ از آنِ که خواهد بود ؟‏ » —‏ لوقا ۱۲ :‏ ۲۰‏ .‏ 
 ‏ چرا مرد ثروتمند در مَثَل عیسی احمق خوانده می‌شود ؟‏ 
 در اینجا به نکتهٔ اصلی مَثَل عیسی می‌رسیم .‏ 
 خدا آن مرد را احمق می‌خواند .‏ 
 « فرهنگ تفسیری عهد جدید » (‏ انگل‍ .‏ )‏ 
 توضیح می‌دهد که این کلمه همیشه مفهوم عدم درک موقعیت را می‌رساند و می‌گوید که خدا در مَثَل به « پوچی نقشه‌های آیندهٔ مرد ثروتمند » اشاره می‌کند .‏ 
 در حقیقت مفهوم این کلمه به حماقت و نادانی دلالت ندارد بلکه بر « امتناع شخص از درک کردن و اذعان به وابستگی به خدا .‏ » 
 توصیف عیسی از وضعیت مرد ثروتمند ،‏ خواننده را به یاد آنچه در قرن اوّل میلادی به جماعت لائودِکیه در آسیای صغیر گفت می‌اندازد :‏ « می‌گویی دولتمند هستم و دولت اندوخته‌ام و به هیچ چیز محتاج نیستم و نمی‌دانی که تو مستمند و مسکین هستی و فقیر و کور و عریان .‏ » —‏ مکاشفه ۳ :‏ ۱۷‏ .‏ 
 ‏ چرا داشتن « اموال فراوان » ضمانتی برای « چندین سال » عمر نیست ؟‏ 
 خوب است درس این مَثَل را به خاطر بسپاریم .‏ 
 چرا که ما نیز مانند مرد ثروتمند ممکن است با زحمت و تلاش فراوان کار کنیم تا « اموال فراوان » برای خود بیندوزیم اما از عامل اصلی دست یافتن به « چندین سال » عمر واقعی غافل باشیم .‏ 
 (‏ یوحنّا ۳ :‏ ۱۶ ؛‏ ۱۷ :‏ ۳‏ )‏ کتاب مقدّس هشدار می‌دهد :‏ « توانگری [ مالی ] در روز غضب منفعت ندارد » و « کسی که بر توانگری خود توکل کند ،‏ خواهد افتاد .‏ » 
 (‏ امثال ۱۱ :‏ ۴ ،‏ ۲۸ )‏ بدین علّت عیسی در آخر مَثَل می‌گوید :‏ « همچنین است هر کسی که برای خود ذخیره کند و برای خدا دولتمند نباشد .‏ » —‏ لوقا ۱۲ :‏ ۲۱‏ .‏ 
 ‏ چرا امید بستن به دارایی و مادیات بیهوده است ؟‏ 
 عیسی با افزودن واژهٔ « همچنین » می‌خواهد نکته‌ای مهم را یادآوری کند :‏ آنچه بر سر مرد ثروتمند می‌آید ممکن است بر سر ما یا هر کس دیگر نیز که امید و امنیت خود را به دارایی و مادیات می‌بندد بیاید .‏ 
 مشکل ،‏ ‹ برای خود ذخیره کردن › نیست بلکه ‹ برای خدا دولتمند نبودن › است .‏ 
 یعقوب رسول نیز هشداری مشابه به قلم آورده ،‏ نوشت :‏ « ای کسانی که می‌گویید :‏ ‹ امروز و فردا به فلان شهر خواهیم رفت و در آنجا یک سال به سر خواهیم برد و تجارت خواهیم کرد و نفع خواهیم بُرد ،‏ › و حال آنکه نمی‌دانید که فردا چه می‌شود .‏ » 
 پس چه باید کرد ؟‏ 
 به عوض آن باید گفت که « اگر خدا بخواهد ،‏ زنده می‌مانیم چنین و چنان می‌کنیم .‏ » 
 (‏ یعقوب ۴ :‏ ۱۳ -‏ ۱۵‏ )‏ هر قدر که کسی ثروت و دارایی اندوخته باشد ،‏ اگر برای خدا دولتمند نباشد ،‏ همهٔ زحماتش بیهوده خواهد بود .‏ 
 حال ،‏ دولتمندی برای خدا به چه معنی است ؟‏ 
 دولتمندی برای خدا 
 ‏ با انجام چه کاری می‌توانیم برای خدا دولتمند شویم ؟‏ 
 عیسی در مثلش دولتمندی یا ثروتمندی برای خدا را در تضاد با مال‌اندوزی و ثروت‌اندوزی می‌آورد .‏ 
 با این کار عیسی می‌خواهد به شنونده‌اش تذکر دهد که مال‌اندوزی و لذّت بردن از اموال و دارایی را محور زندگی‌اش نسازد .‏ 
 در عوض باید طوری از امکانات خود استفاده کند تا به رابطه‌ای غنی و عمیق با یَهُوَه دست یابد .‏ 
 بدین طور ثروت و دولت روحانی نزد خدا خواهد داشت ؛‏ زیرا که خدا دروازهٔ برکات خویش را به روی چنین شخصی باز می‌کند .‏ 
 کتاب مقدّس می‌گوید :‏ ‹ برکت یَهُوَه دولتمند می‌سازد ،‏ و هیچ زحمت بر آن نمی‌افزاید .‏ › —‏ امثال ۱۰ :‏ ۲۲ .‏ 
 ‏ برکت یَهُوَه چگونه شخص را « دولتمند می‌سازد » ؟‏ 
 وقتی یَهُوَه قومش را برکت می‌دهد همیشه بهترین‌ها را نصیب آن‌ها می‌سازد .‏ 
 (‏ یعقوب ۱ :‏ ۱۷‏ )‏ برای نمونه ،‏ یَهُوَه برای اسرائیلیان باستان وطن و سرزمینی تهیه دید « که به شیر و شهد جاری است .‏ » 
 البته سرزمین آباد مصرِ آن دوران نیز به گونه‌ای مشابه توصیف شده است اما با سرزمین اسرائیلیان حداقل یک تفاوت بسیار بزرگ داشت .‏ 
 موسی به اسرائیلیان گفت زمینی که برایشان مهیا شده است ‹ زمینی است که یَهُوَه خدایشان بر آن التفات دارد .‏ › 
 موفقیت و رونق آن‌ها حتمی بود چون که یَهُوَه همواره از آن‌ها مراقبت می‌کرد .‏ 
 تا زمانی که اسرائیلیان به یَهُوَه وفادار می‌ماندند از برکاتی بزرگ و از یک زندگی غنی و پرمفهوم که به وضوح از زندگی ملت‌های اطرافشان والاتر بود برخوردار می‌شدند .‏ 
 بلی برکت یَهُوَه است که شخص را « دولتمند می‌سازد » !‏ —‏ اعداد ۱۶ :‏ ۱۳ ؛‏ تثنیه ۴ :‏ ۵ -‏ ۸ ؛‏ ۱۱ :‏ ۸ -‏ ۱۵ .‏ 
 ‏ کسانی که برای خدا دولتمندند از چه برکتی بهره‌مند می‌شوند ؟‏ 
 ثروتمندان و متموّلان دوست دارند همیشه در انظار دیگران شهرت و جلوه‌ای خاص داشته باشند .‏ 
 این گرایش معمولاً در سبک زندگی آن‌ها آشکار می‌شود زیرا همان طور که کتاب مقدّس می‌گوید ،‏ می‌خواهند « آنچه [ را ] مایهٔ فخر و غرور است » به رخ دیگران بکشند .‏ 
 (‏ ۱یوحنّا ۲ :‏ ۱۶‏ ،‏ انجیل شریف ‏ )‏ برخلاف این دسته ،‏ کسانی که برای خدا دولتمندند رابطه‌ای بسیار نزدیک با او دارند و از تأیید و لطف و احسان بی‌کران وی برخوردار می‌شوند .‏ 
 داشتن چنین اعتباری نزد خدا برای شخص حس امنیت و آسایش درونی می‌آورد که هیچ گاه از ثروت و دارایی حاصل نمی‌شود .‏ 
 (‏ اِشَعْیا ۴۰ :‏ ۱۱ )‏ حال سؤال اینجاست که چه کنیم تا برای خدا یا نزد خدا ثروت روحانی داشته باشیم ؟‏ 
 چگونه می‌توان نزد خدا ثروتمند شد ؟‏ 
 ‏ چه باید کنیم تا برای خدا دولتمند شویم ؟‏ 
 در مَثَل عیسی مرد ثروتمند نقشه می‌کشد که چگونه اموال و دارایی خود را افزایش دهد و به این دلیل خدا او را احمق می‌خواند .‏ 
 پس نتیجه می‌گیریم که اگر بخواهیم نزد خدا دولتمند و ثروتمند شویم باید در کارهایی که در نظر خدا پرارزش است فعال باشیم .‏ 
 یکی از این کارها همان است که عیسی فرمان داد انجام دهیم ،‏ یعنی :‏ « رفته ،‏ همهٔ امّت‌ها را شاگرد سازید .‏ » 
 (‏ متّیٰ ۲۸ :‏ ۱۹‏ )‏ استفاده از وقت و نیرو و استعدادهایمان ،‏ نه برای نفع و رفاه شخصی ،‏ بلکه برای موعظهٔ مژدهٔ ملکوت و شاگردسازی مانند سرمایه‌گذاری برای آینده است .‏ 
 هر کس که در این راه سرمایه‌گذاری روحانی کرده است بهرهٔ روحانی بسیار بالایی نیز دریافت نموده است .‏ 
 در پایین به شرح حال چند نمونه از این افراد می‌پردازیم .‏ —‏ امثال ۱۹ :‏ ۱۷ .‏ 
 ۱۶ ،‏ ۱۷ .‏ 
 چه نمونه‌هایی راه ثروتمند شدن نزد خدا را نشان می‌دهند ؟‏ 
 یکی از این ثروتمندان روحانی ،‏ برادری اهل یکی از کشورهای آسیایی است .‏ 
 این برادر سابقاً یک تکنیسین کامپیوتر بود و حقوق بسیار خوبی داشت .‏ 
 اما شغل پردغدغه‌اش تمام وقت او را گرفته و در نتیجه یک خلاء روحانی در او ایجاد کرده بود .‏ 
 در آخر تصمیم گرفت به جای این که در پی ترفیع و مقام باشد از شغل خود استعفا دهد .‏ 
 سپس شروع کرد به درست کردن و فروختن بستنی در خیابان .‏ 
 حال ،‏ با این کارش وقت بیشتری برای رسیدگی به نیازها و مسئولیت‌های روحانی‌اش داشت .‏ 
 همکاران سابقش بابت این تصمیم او را مسخره می‌کردند اما از نظر آن برادر اوضاع زندگی‌اش بهتر از سابق شده بود نه بدتر .‏ 
 وی می‌گوید :‏ « راستش را بخواهید درآمدم بیشتر از حقوق شغل تکنیسینی قبلی‌ام بود .‏ 
 خیلی هم راضی بودم چون که دیگر مجبور نبودم استرس و نگرانی‌های شغل سابقم را تحمّل کنم .‏ 
 ولی از همه مهم‌تر ،‏ حس می‌کردم به یَهُوَه خیلی نزدیک‌تر شده بودم .‏ » 
 این برادر با تغییر شغل توانست وارد خدمت پیشگامی شود و امروز در دفتر شعبهٔ شاهدان یَهُوَه در کشورش به خدمت مشغول است .‏ 
 بلی ،‏ ‹ برکت یَهُوَه است که دولتمند می‌سازد .‏ ›‏ 
 یک نمونهٔ دیگر بیاوریم .‏ 
 خانمی در خانواده‌ای بزرگ شده بود که به تحصیلات عالی خیلی اهمیت می‌دادند .‏ 
 از این رو او را برای تحصیلات دانشگاهی به سوئیس ،‏ فرانسه و مکزیک فرستادند .‏ 
 روی‌هم‌رفته آینده‌ای درخشان و شغلی بسیار خوب در انتظارش بود .‏ 
 وی تعریف می‌کند :‏ « موفقیت به من لبخند می‌زد ؛‏ هم از پرستیژ و اعتبار کافی برخوردار بودم هم نعمت و ثروت داشتم .‏ 
 ولی دروناً اصلاً راضی نبودم و احساس پوچی می‌کردم .‏ » 
 کمی بعد این خانم با معرفت یَهُوَه آشنا شد .‏ 
 وی می‌گوید :‏ « هر چه بیشتر در مورد یَهُوَه یاد می‌گرفتم علاقه‌ام بیشتر می‌شد و بیشتر می‌خواستم بابت همهٔ چیزهایی که یَهُوَه به من عطا کرده است به نحوی دِین خودم را ادا کنم .‏ 
 برای همین بود که تصمیم گرفتم پیشگامی کنم .‏ » 
 سرانجام این خواهر پس از استعفا از شغل و پست اداری‌اش تعمید گرفت .‏ 
 تا امروز بیست سال است که با کمال رضایت در خدمت پیشگامی مشغول بوده است .‏ 
 در این مورد می‌گوید :‏ « بعضی‌ها فکر می‌کنند که من دارم استعدادهایم را هدر می‌دهم .‏ 
 ولی وقتی شادی مرا می‌بینند نمی‌توانند انکار کنند که در زندگی خیلی راضی و سعادتمند هستم .‏ 
 برای همین است که همیشه راه و اصولی را که در زندگی پیش گرفته‌ام تحسین می‌کنند .‏ 
 هر روز دعا می‌کنم که یَهُوَه به من کمک کند فروتنی خودم را حفظ کنم چون که نمی‌خواهم هیچ وقت لطف و محبتش را از دست بدهم .‏ »‏ 
 ‏ چطور می‌توانیم مثل پولُس رسول نزد خدا ثروتمند باشیم ؟‏ 
 سَوْلُس که بعداً پولُس رسول شد می‌توانست در حرفهٔ خود باقی بماند و از وضعیت مالی خوبی برخوردار شود .‏ 
 اما بعدها در یکی از نامه‌هایش نوشت :‏ « همه چیز را نیز به سبب فضیلت معرفت خداوند خود مسیح عیسی زیان می‌دانم .‏ » 
 (‏ فیلِپّیان ۳ :‏ ۷ ،‏ ۸‏ )‏ واضح است که در نظر پولُس آن گنج و ثروت روحانی که در مسیح یافته بود از هر چیزی در دنیا باارزش‌تر بود .‏ 
 ما نیز اگر دینداری را دنبال کنیم و در پی اهداف خودخواهانه نباشیم حتماً از زندگی‌ای برخوردار می‌شویم که نزد خدا بسیار غنی است .‏ 
 کلام خدا تضمین می‌کند :‏ ‹ اجر تواضع و خداترسی ،‏ دولت و جلال و حیات است .‏ › —‏ امثال ۲۲ :‏ ۴ .‏ 
 توضیح دهید 
 ‏ • شخصیت اصلی مَثَل عیسی با چه مشکلی روبرو بود ؟‏ 
 ‏ • چرا مرد ثروتمند مَثَل عیسی احمق خوانده شد ؟‏ 
 ‏ • برای خدا دولتمند بودن به چه معنی است ؟‏ 
 ‏ • چگونه می‌توان نزد خدا ثروتمند شد ؟‏ 
 ‏ [ تصویر در صفحهٔ ۲۹ ]‏ 
 فرصت‌های ترفیع و ترقی چگونه ممکن است به آزمایشی سخت تبدیل شود ؟‏ 
 ‏ [ تصویر در صفحهٔ ۳۰‏ ،‏ ۳۱ ]‏ 
 ‏ ‹ برکت یَهُوَه دولتمند می‌سازد ،‏ و هیچ زحمت بر آن نمی‌افزاید ›‏ 
 ‏ [ تصویر در صفحهٔ ۳۲ ]‏ 
 چرا مرد ثروتمند احمق خوانده شد ؟‏ 
 یَهُوَه عدل و انصاف را دوست دارد 
 ‏ « عدالت را دوست می‌دارم .‏ » —‏ اِشَعْیا ۶۱ :‏ ۸ .‏ 
 ۱ ،‏ ۲ .‏ 
 الف )‏ مفهوم « عدالت » و « بی‌عدالتی » چیست ؟‏ 
 ب )‏ کتاب مقدّس در مورد یَهُوَه و عدالت او چه می‌گوید ؟‏ 
 عدالت به معنی حق را ادا کردن ،‏ انصاف را به جا آوردن و راست و درست عمل کردن است .‏ 
 در مقابل بی‌عدالتی به معنی بی‌انصافی ،‏ مغرضانه عمل نمودن و ستم به دیگران است .‏ 
 حدود ۳۵۰۰ سال پیش ،‏ موسی در بارهٔ یَهُوَه ،‏ پروردگار عالَم چنین گفت :‏ « همهٔ طریق‌های او انصاف است .‏ 
 خدای امین و از ظلم مبرّا .‏ » 
 (‏ تثنیه ۳۲ :‏ ۴ )‏ هفت قرن پس از آن ،‏ یَهُوَه خدا به اِشَعْیا چنین الهام کرد :‏ « من که یَهُوَه هستم ،‏ عدالت را دوست می‌دارم .‏ » 
 (‏ اِشَعْیا ۶۱ :‏ ۸ )‏ در قرن اوّل ،‏ پولُس احساسات خود را در بارهٔ عدالت خدا چنین ابراز داشت :‏ « آیا نزد خدا بی‌انصافی است ؟‏ 
 حاشا !‏ » 
 (‏ رومیان ۹ :‏ ۱۴‏ )‏ پِطْرُس نیز گفت :‏ « خدا هیچ تبعیضی قائل نمی‌شود و هر کس از هر ملت که خداترس و نیکوکار باشد مقبول خدا است .‏ » 
 (‏ اَعمال ۱۰ :‏ ۳۴ ،‏ ۳۵‏ ،‏ انجیل شریف ‏ )‏ بلی ،‏ ‹ یَهُوَه انصاف را دوست می‌دارد .‏ › —‏ مزمور ۳۷ :‏ ۲۸ ؛‏ مَلاکی ۳ :‏ ۶ .‏ 
 بی‌عدالتی در دنیای امروز 
 ‏ منشأ بی‌عدالتی از کجاست ؟‏ 
 بی‌عدالتی در هر گوشهٔ دنیا به چشم می‌خورد .‏ 
 در محیط کار ،‏ در مدرسه و یا هنگام مراجعه به اداره‌جات دولتی .‏ 
 حتی محیط خانه نیز از این امر مستثنا نیست .‏ 
 می‌توان گفت روزانه تمامی اقشار جامعه به شکل‌های گوناگون قربانی بی‌عدالتی می‌شوند .‏ 
 البته نباید تصوّر کرد بی‌عدالتی امری جدید است .‏ 
 در واقع قدمت آن به زمان اوّلین زوج بشری برمی‌گردد .‏ 
 این زوج به تحریک فرشته‌ای که به شیطان ابلیس مبدّل شد علیه خدا شورش کردند و قانون او را شکستند .‏ 
 این عمل آنان ناعادلانه بود چرا که در حقیقت آدم و حوّا و شیطان با سوءاستفاده از موهبت آزادی‌شان در تصمیم‌گیری باعث شدند درد و رنج و مرگ بر جامعهٔ بشری سایه افکند .‏ —‏ پیدایش ۳ :‏ ۱ -‏ ۶ ؛‏ رومیان ۵ :‏ ۱۲ ؛‏ عبرانیان ۲ :‏ ۱۴‏ .‏ 
 ‏ بی‌عدالتی از چه زمانی بخشی از جامعهٔ بشری شده است ؟‏ 
 اکنون ۶۰۰۰ سال از سرکشی آدم و حوّا در باغ عدن می‌گذرد و بی‌عدالتی بخشی جداناپذیر از جامعهٔ بشری شده است .‏ 
 البته این موضوع عجیب نیست چرا که شیطان خدای این جهان است .‏ 
 (‏ ۲قُرِنتیان ۴ :‏ ۴‏ )‏ شیطان دروغگو و پدر دروغگویان است او به یَهُوَه تهمت زد و علیه او سرکشی کرد .‏ 
 (‏ یوحنّا ۸ :‏ ۴۴‏ )‏ او مسبب بی‌عدالتی‌های فاحش در دنیاست .‏ 
 برای مثال ،‏ تا اندازه‌ای به دلیل نفوذ پلید شیطان روی زمین بود که خدا قبل از طوفان نوح چنین گفت :‏ « شرارت انسان در زمین بسیار است ،‏ و هر تصوّر از خیال‌های دل وی دائماً محض شرارت است .‏ » 
 (‏ پیدایش ۶ :‏ ۵ )‏ عیسی هم به شرارت و بدی اشاره نمود و به شنوندگانش چنین نصیحت نمود :‏ « بدی امروز برای امروز کافیست .‏ » 
 منظور عیسی از بدی ،‏ مصایب و مشکلات است ،‏ از جمله بی‌عدالتی‌ای که روزانه با آن مواجهیم .‏ 
 (‏ متّیٰ ۶ :‏ ۳۴‏ )‏ کتاب مقدّس به روشنی می‌گوید :‏ « تمام خلقت تا الآن با هم در آه کشیدن و درد زه می‌باشند .‏ » —‏ رومیان ۸ :‏ ۲۲‏ .‏ 
 ‏ چرا در زمان ما بیشتر از هر زمانی بی‌عدالتی و ظلم وجود دارد ؟‏ 
 بی‌عدالتی و ظلم موجب شرارت و بدی در طول تاریخ بشر بوده است .‏ 
 اما امروزه وضعیت بشر از هر زمانی وخیم‌تر است .‏ 
 زیرا این نظام خدانشناس به « ایّام آخر » خود رسیده است و اکنون چندین دهه از آن می‌گذرد و همچنان تا پایان آن با « زمان‌های سخت » روبرو خواهیم بود .‏ 
 کتاب مقدّس در مورد مردم روزهای آخر چنین پیشگویی کرده است :‏ « خودپرست خواهند بود و طمّاع و لاف‌زن و متکبّر و بدگو .‏ .‏ .‏ 
 و ناسپاس و ناپاک و بی‌الفت و کینه‌دل و غیبت‌گو و ناپرهیز و بی‌مروت و متنفر از نیکویی و خیانت‌کار و تندمزاج و مغرور .‏ » 
 (‏ ۲تیموتاؤس ۳ :‏ ۱ -‏ ۵‏ )‏ خصلت‌های بد همانند چنین خصلت‌هایی بی‌عدالتی را به شکل‌های گوناگون رواج می‌دهد .‏ 
 ۶ ،‏ ۷ .‏ 
 بشر در روزگار ما با چه بی‌عدالتی‌هایی روبرو است ؟‏ 
 در صد سال اخیر بشر متحمّل بی‌عدالتی‌های فراوان و بی‌سابقه‌ای شده است .‏ 
 برای مثال ،‏ در این سال‌ها جنگ‌های بسیاری رخ داده‌اند .‏ 
 بعضی از تاریخدانان تخمین می‌زنند که فقط در جنگ جهانی دوّم ۵۰ تا ۶۰ میلیون انسان کشته شده‌اند .‏ 
 بسیاری از آنان غیرنظامیان یعنی مردان ،‏ زنان و کودکان بی‌گناه بوده‌اند .‏ 
 از آن زمان تا به حال میلیون‌ها انسان دیگر نیز که اغلب غیرنظامی بوده‌اند جان خود را در جنگ‌ها و کشمکش‌های داخلی از دست داده‌اند .‏ 
 چنین بی‌عدالتی‌هایی را شیطان در دنیا گسترش داده است .‏ 
 او غضبناک است زیرا می‌داند که یَهُوَه به زودی بر او پیروز می‌شود .‏ 
 کتاب مقدّس در بارهٔ او چنین پیشگویی می‌کند :‏ « ابلیس به نزد شما فرود شده است با خشم عظیم ،‏ چون می‌داند که زمانی قلیل دارد .‏ » —‏ مکاشفه ۱۲ :‏ ۱۲‏ .‏ 
 سالانه هزار میلیارد دلار صرف تسلیحات و امور نظامی می‌گردد .‏ 
 اگر این مخارج صرف اهداف صلح‌جویانه می‌شد نتایج مفیدی به همراه می‌داشت .‏ 
 صدها میلیون نفر نمی‌توانند مایحتاج اوّلیهٔ زندگی خود را فراهم کنند .‏ 
 در حدود یک میلیارد از مردم دنیا غذای کافی برای مصرف ندارند و این در حالی است که دیگران به فراوانی از آن برخوردارند .‏ 
 بر طبق گزارشی از سازمان ملل متحد سالانه پنج میلیون کودک به علّت فقر غذایی زندگی خود را از دست می‌دهند .‏ 
 به راستی که چه بی‌عدالتی است !‏ 
 به علاوه بر اساس برآوردی ۴۰ تا ۶۰ میلیون سِقط جنین در سال صورت می‌گیرد که کودکان بی‌گناه به این شکل به قتل می‌رسند .‏ 
 چه بی‌عدالتی بی‌رحمانه‌ای !‏ 
 ‏ تنها از چه طریقی می‌توان عدالت واقعی را بر قرار کرد ؟‏ 
 حکومت‌ها برای حل مشکلات گستردهٔ جامعهٔ بشری راه‌حلی نیافته‌اند و نخواهند یافت .‏ 
 زیرا که امید و اعتماد آنان بر تلاش‌های انسانی است .‏ 
 کلام خدا پیشگویی می‌کند که در روزگار ما « مردمان شریر و دغاباز [ یا شیّاد ] در بدی ترقی خواهند کرد که فریبنده و فریب‌خورده می‌باشند .‏ » 
 (‏ ۲تیموتاؤس ۳ :‏ ۱۳‏ )‏ بی‌عدالتی چنان در تاروپود جامعهٔ بشری ریشه دوانده که انسان قادر به ریشه‌کن کردن آن نیست .‏ 
 تنها خدای عادل می‌تواند ریشهٔ هر گونه بدی را دور سازد و تنها اوست که می‌تواند ابلیس ،‏ شیاطین و انسان‌های پلید را برای همیشه نابود کند .‏ —‏ اِرْمیا ۱۰ :‏ ۲۳ ،‏ ۲۴ .‏ 
 نگرانی‌ای بجا 
 ۹ ،‏ ۱۰ .‏ 
 مزمورنویس چرا مأیوس و ناامید شد ؟‏ 
 در گذشته حتی بعضی از نویسندگان کتاب مقدّس نیز متعجب بودند که چرا خدا عدل و انصاف را بین انسان‌ها برقرار نمی‌سازد .‏ 
 برای مثال ،‏ در توضیح آغازین مزمور ۷۳ به آساف اشاره شده است .‏ 
 این نام یا به خود آساف که یکی از آهنگ‌سازان معروف لاوی در زمان حکمرانی داود بود اشاره دارد یا به یکی از آهنگسازان خاندان آساف .‏ 
 آساف و نوادگانش سرودهای بسیاری برای پرستش یَهُوَه در جمع ،‏ سراییدند .‏ 
 نویسندهٔ این قسمت از مزمور یک بار از ستایش و پرستش یَهُوَه ،‏ مأیوس و ناامید گردید .‏ 
 چرا که شاهد رفاه مادی بدکاران بود که اغلب به نظر می‌رسد از زندگی راضی‌اند و نتایج اَعمال بدشان را نمی‌بینند .‏ 
 در مزمور می‌خوانیم :‏ « بر کامیابی بدکاران و شروران حسد بردم .‏ 
 دیدم که در زندگی آن‌ها درد و رنجی وجود ندارد ،‏ بدنی قوی و سالم دارند ،‏ مانند سایرین در زحمت نمی‌افتند و هیچ گرفتاری ندارند .‏ » 
 (‏ مزمور ۷۳ :‏ ۲ -‏ ۸ ،‏ ترجمهٔ تفسیری ‏ )‏ سپس مزمورنویس به موقع در می‌یابد که نقطه‌نظری نادرست داشته است .‏ 
 (‏ مزمور ۷۳ :‏ ۱۵ ،‏ ۱۶ )‏ او سعی نمود طرز فکر خود را تغییر دهد .‏ 
 اما نتوانست بفهمد که چرا شریران به مکافات اَعمال خود نمی‌رسند و انسان‌های درستکار اغلب متحمّل رنج و سختی‌اند .‏ 
 ‏ مزمورنویس چه چیز را فهمید ؟‏ 
 سرانجام این مردِ خدا فهمید که یَهُوَه در نهایت عدالت را بر قرار خواهد کرد و دانست که عاقبتِ شریران چه خواهد بود .‏ 
 (‏ مزمور ۷۳ :‏ ۱۷ -‏ ۱۹ )‏ داود نوشت :‏ ‹ منتظر یَهُوَه باش و طریق او را نگاه دار تا تو را به وراثت زمین برافرازد .‏ 
 چون شریران منقطع شوند آن را خواهی دید .‏ › —‏ مزمور ۳۷ :‏ ۹ ،‏ ۱۱ ،‏ ۳۴ .‏ 
 ‏ الف )‏ یَهُوَه با بی‌عدالتی و شرارت چه خواهد کرد ؟‏ 
 ب )‏ از این که روزی بی‌عدالتی نابود می‌شود چه احساسی دارید ؟‏ 
 یقیناً یَهُوَه خواست و ارادهٔ خود را عملی خواهد کرد .‏ 
 او شرارت و بی‌عدالتی را در زمانی که خود مشخص کرده است از صحنهٔ روزگار محو خواهد ساخت .‏ 
 مسیحیان وفادار نیز باید این نکته را همیشه به یاد داشته باشند .‏ 
 یَهُوَه کسانی را که با او مخالفت می‌ورزند نابود می‌سازد و آنانی را که اراده و خواست او را به عمل می‌آورند پاداش می‌دهد .‏ 
 در کلامش می‌خوانیم :‏ ‹ چشمان او می‌نگرد ،‏ پلک‌های وی بنی‌آدم را می‌آزماید .‏ 
 یَهُوَه مرد عادل را امتحان می‌کند ؛‏ و اما از شریر و ظلم‌دوست ،‏ جان او نفرت می‌دارد .‏ 
 بر شریر دام‌ها و آتش و کبریت خواهد بارانید ،‏ و باد سَموم [ سوزان ] .‏ .‏ .‏ 
 زیرا یَهُوَه عادل است و عدالت را دوست می‌دارد .‏ › —‏ مزمور ۱۱ :‏ ۴ -‏ ۷ .‏ 
 دنیایی پر از عدل 
 ۱۳ ،‏ ۱۴ .‏ 
 چرا در دنیای جدید عدل و انصاف حکمفرما خواهد بود ؟‏ 
 یَهُوَه بعد از نابودی دنیای پلید شیطان دنیایی جدید و پرشکوه را به وجود می‌آورد .‏ 
 این دنیای جدید تحت حکمرانی ملکوت آسمانی خواهد بود .‏ 
 عیسی به پیروانش دستور داد که برای این حکومت دعا کنند و چنین گفت :‏ « ملکوت تو بیاید .‏ 
 ارادهٔ تو چنانکه در آسمان است ،‏ بر زمین نیز کرده شود .‏ » 
 در آن زمان است که دعای پیروان عیسی به بهترین شکل ممکن اجابت می‌شود .‏ 
 زیرا که ظلم و بی‌عدالتی جای خود را به عدل و انصاف خواهد داد .‏ —‏ متّیٰ ۶ :‏ ۱۰‏ .‏ 
 کتاب مقدّس به حکومتی اشاره می‌کند که می‌توان به آن امید و اطمینان داشت ؛‏ حکومتی که همهٔ افراد صادق‌دل خواهان آن هستند .‏ 
 در آن زمان مزمور ۱۴۵ :‏ ۱۶ به معنی واقعی تحقق خواهد یافت .‏ 
 در آنجا می‌خوانیم :‏ « [ یَهُوَه خدا ] دست خویش را باز می‌کنی و آرزوی همهٔ زندگان را سیر می‌نمایی .‏ » 
 به علاوه در اِشَعْیا ۳۲ :‏ ۱ آمده است :‏ « اینک پادشاهی [ عیسی مسیح در آسمان ] به عدالت سلطنت خواهد نمود و سَروَران [ نمایندگان عیسی روی زمین ] به انصاف حکمرانی خواهند کرد .‏ » 
 در ارتباط با پادشاهی عیسی مسیح در اِشَعْیا ۹ :‏ ۷ چنین پیشگویی شده است :‏ « ترقی سلطنت و سلامتی او را بر کرسی داود و بر مملکت وی انتها نخواهد بود تا آن را به انصاف و عدالت از الآن تا ابدالآباد ثابت و استوار نماید .‏ 
 غیرت یَهُوَه صبایوت این را به جا خواهد آورد .‏ » 
 آیا می‌توانید تصوّر کنید که زیر سایهٔ چنین حکومتی به سر برید ؟‏ 
 ‏ یَهُوَه در دنیای جدید ،‏ برای بشر چه خواهد کرد ؟‏ 
 در دنیای جدید خدا ،‏ دیگر گفته‌های جامعه ۴ :‏ ۱ را به زبان نخواهیم آورد که می‌گوید :‏ « پس من برگشته ،‏ تمامی ظلم‌هایی را که زیر آفتاب کرده می‌شود ،‏ ملاحظه کردم .‏ 
 و اینک اشک‌های مظلومان و برای ایشان تسلّی‌دهنده‌ای نبود !‏ 
 و زور به طرف جفاکنندگان ایشان بود اما برای ایشان تسلّی‌دهنده‌ای نبود !‏ » 
 تصوّر دنیایی فارغ از هر نوع بی‌عدالتی و ظلم برای ما انسان‌های خاکی و ناکامل ممکن نیست .‏ 
 اما روزی بدی و شرارت از پهنهٔ زمین ناپدید می‌گردد و هر روز آن پر از نیکی و خوبی خواهد بود .‏ 
 بلی ،‏ یَهُوَه فرای انتظار ما همهٔ نادرستی‌ها را درست می‌سازد .‏ 
 همان طور که پِطْرُس رسول در این خصوص می‌گوید :‏ « به حسب وعدهٔ او ،‏ منتظر آسمان‌های جدید و زمین جدید هستیم که در آن‌ها عدالت ساکن خواهد بود .‏ » —‏ ۲پِطْرُس ۳ :‏ ۱۳‏ .‏ 
 ‏ برقراری « آسمان‌های جدید » به چه معناست و « زمین جدید » چگونه امروزه پایه گذاری شده است ؟‏ 
 ‏ « آسمان‌های جدید » یعنی حکومت آسمانی خدا که هم‌اکنون برقرار و به عیسی سپرده شده است .‏ 
 « زمین جدید » جامعهٔ جدید متشکل از افرادی خوش‌قلب و حقیقت‌جوست که هم‌اکنون یعنی در ایّام آخر نطفهٔ آن بسته شده است .‏ 
 در حدود هفت میلیون نفر در بیش از ۲۳۵ سرزمین و ۱۰۰٬۰۰۰ جماعت مشغول انجام وظیفه می‌باشند .‏ 
 آنان راه‌های عدالت و انصاف یَهُوَه را آموخته‌اند و در نتیجه در سراسر دنیا از وحدت و پیوندی که بر پایهٔ محبت است بهره‌مندند .‏ 
 این پیوند آشکارترین و مستحکم‌ترین پیوند در تاریخ بشر است ؛‏ پیوندی که بسیار فراتر از هر پیوند و وحدت بشری در این دنیاست .‏ 
 چنین محبت و وحدتی تصویری از دنیای جدید خداست که در آن عدالت و انصاف حکمفرماست .‏ —‏ اِشَعْیا ۲ :‏ ۲ -‏ ۴ ؛‏ یوحنّا ۱۳ :‏ ۳۴ ،‏ ۳۵ ؛‏ کُولُسیان ۳ :‏ ۱۴‏ .‏ 
 حملات بی‌ثمر شیطان 
 ‏ چرا حملهٔ نهایی شیطان علیه قوم خدا با شکست روبرو خواهد شد ؟‏ 
 شیطان و همراهانش به زودی بر ضدّ پرستندگان یَهُوَه دست به عمل خواهند زد تا آنان را از روی زمین محو سازند .‏ 
 (‏ حِزْقِیال ۳۸ :‏ ۱۴ -‏ ۲۳ )‏ این قسمتی از پیشگویی عیسی در رابطه با مصیبت عظیم است .‏ 
 او می‌گوید :‏ « چنان مصیبت عظیمی ظاهر می‌شود که از ابتدای عالَم تا کنون نشده و نخواهد شد .‏ » 
 (‏ متّیٰ ۲۴ :‏ ۲۱‏ )‏ آیا شیطان موفق خواهد شد پرستندگان یَهُوَه را نابود سازد ؟‏ 
 خیر ،‏ زیرا یَهُوَه در کلامش به ما اطمینان می‌دهد که ‹ انصاف را دوست می‌دارد و مقدّسان خود را ترک نخواهد فرمود .‏ 
 ایشان محفوظ خواهند بود تا ابدالآباد .‏ 
 و اما نسل شریر منقطع خواهد شد .‏ 
 صالحان وارث زمین خواهند بود و در آن تا به ابد سکونت خواهند نمود .‏ › —‏ مزمور ۳۷ :‏ ۲۸ ،‏ ۲۹ .‏ 
 ‏ الف )‏ خدا به حملات آتی شیطان علیه خادمینش چگونه پاسخ می‌دهد ؟‏ 
 ب )‏ از چه نظر بررسی اطلاعات کتاب مقدّس در بارهٔ پیروزی حق و عدالت برای شما مفید و جالب است ؟‏ 
 حملهٔ شیطان و لشکرش آخرین عمل ظالمانه‌ای است که علیه خادمان یَهُوَه صورت خواهد گرفت .‏ 
 در کتاب مقدّس یَهُوَه از طریق زَکَرِیّا چنین پیشگویی می‌کند :‏ ‹ هر که شما را لمس نماید مردمک چشم مرا لمس نموده است .‏ › 
 (‏ زَکَرِیّا ۲ :‏ ۸ )‏ این حمله به مانند آن است که کسی بخواهد انگشت خود را بر مردمک چشم یَهُوَه فرو برد .‏ 
 او فوراً عکس‌العمل نشان می‌دهد و خطاکاران را به سزای اَعمالشان می‌رساند .‏ 
 خادمان یَهُوَه با محبت‌ترین ،‏ متحدترین و صلح‌جوترین مردم زمینند که همواره قوانین را رعایت می‌کنند .‏ 
 بنابراین هر گونه حمله‌ای علیه آنان ناعادلانه و غیرمنصفانه است و خدای انصاف و عدالت آن را روا نمی‌دارد .‏ 
 او برای حفظ قومش دشمنان آنان را از صحنهٔ دنیا محو می‌سازد و نجات را برای پرستندگانش به ارمغان می‌آورد .‏ 
 به این شکل عدالت پیروز می‌گردد .‏ 
 به راستی که چه وقایع هیجان‌انگیز و شگفت‌آوری در راه است !‏ —‏ امثال ۲ :‏ ۲۱ ،‏ ۲۲ .‏ 
 مرور مقاله 
 ‏ • چرا بی‌عدالتی در دنیا رواج دارد ؟‏ 
 ‏ • یَهُوَه چگونه بی‌عدالتی را از روی زمین محو می‌سازد ؟‏ 
 ‏ • چه نکته‌ای در رابطه با پیروزی حق و عدالت در این مقاله برای شما جالب بود ؟‏ 
 ‏ [ تصویر در صفحهٔ ۹ ]‏ 
 همچون زمان نوح در « ایّام آخر » نیز شرارت و بدی زمین را پر کرده است 
 ‏ [ تصویر در صفحهٔ ۱۰ ،‏ ۱۱ ]‏ 
 در دنیای جدید خدا ،‏ شرارت و بدی جای خود را به عدالت و انصاف خواهد داد 
 محبت اساس تربیت فرزندان 
 ‏ « جمیع کارهای شما با محبت باشد .‏ » —‏ ۱قُرِنتیان ۱۶ :‏ ۱۴‏ .‏ 
 ‏ تولّد یک نوزاد اغلب چه احساسی در والدین ایجاد می‌کند ؟‏ 
 بیشتر والدین به دنیا آمدن فرزندشان را یکی از شادترین روزهای زندگی خود به شمار می‌آورند .‏ 
 خانمی به نام اَلی‌ئا روز تولّد فرزندش را چنین به خاطر می‌آورد :‏ « شوق عجیبی در خودم حس می‌کردم .‏ 
 وقتی او را به من دادند به نظرم قشنگ‌ترین نوزاد دنیا آمد .‏ » 
 البته ،‏ این خوشحالی با نگرانی‌هایی نیز همراه است .‏ 
 شوهر اَلی‌ئا می‌گوید :‏ « نگرانی من از این بود که آیا می‌توانم دخترم را برای گذشتن از پستی و بلندی‌های زندگی آماده کنم ؟‏ » 
 این نگرانی را در بسیاری از پدرها و مادرها می‌توان مشاهده کرد .‏ 
 در این خصوص والدین مسیحی به خوبی می‌دانند که تربیت محبت‌آمیز فرزندانشان خالی از دشواری نخواهد بود .‏ 
 در اینجا می‌خواهیم به شماری از دشواری‌هایی که در این راه وجود دارد بپردازیم .‏ 
 ‏ پدر و مادر با چه مشکلاتی روبرو هستند ؟‏ 
 امروزه ما واپسین روزهای این نظام شیطانی را سپری می‌کنیم .‏ 
 کتاب مقدّس پیشگویی کرده است که در این دوران بی‌مهری بر جامعهٔ بشری حاکم خواهد بود و می‌گوید انسان‌ها « بی‌الفت .‏ .‏ .‏ 
 و ناسپاس و ناپاک .‏ .‏ .‏ 
 و ناپرهیز و بی‌مروت » خواهند شد .‏ 
 امروزه ،‏ این خصوصیات را در میان اعضای بسیاری از خانواده‌ها می‌توانیم مشاهده کنیم .‏ 
 (‏ ۲تیموتاؤس ۳ :‏ ۱ -‏ ۵‏ )‏ متأسفانه ،‏ برخورد روزانهٔ ما مسیحیان با اشخاصی با این خصوصیات ممکن است بر رفتار ما با اعضای خانوادهٔ خودمان نیز تأثیر بگذارد .‏ 
 علاوه بر آن ناکاملی خود پدر و مادر نیز اغلب مزید بر علّت می‌شود .‏ 
 آنان نیز گاه کنترل خود را از دست می‌دهند و با سخنی نادرست یا قضاوتی ناروا دل فرزند خود را می‌شکنند .‏ —‏ رومیان ۳ :‏ ۲۳ ؛‏ یعقوب ۳ :‏ ۲ ،‏ ۸ ،‏ ۹‏ .‏ 
 ‏ پدر و مادر چگونه می‌توانند انسان‌هایی سعادتمند و مسیحیانی وفادار بار آورند ؟‏ 
 پدر و مادر با وجود تمام این موانع و مشکلات می‌توانند انسان‌هایی سعادتمند و مسیحیانی وفادار بار آورند .‏ 
 چگونه ؟‏ 
 با عمل کردن به پند کتاب مقدّس که می‌گوید :‏ « جمیع کارهای شما با محبت باشد .‏ » 
 (‏ ۱قُرِنتیان ۱۶ :‏ ۱۴‏ )‏ کلام خدا محبت را به ‹ کمربندی › تشبیه کرده است که می‌تواند پیوندی قوی میان انسان‌ها ایجاد کند .‏ 
 (‏ کُولُسیان ۳ :‏ ۱۴‏ )‏ پولُس رسول در نامهٔ اوّل خود به قُرِنتیان به جنبه‌های مختلف محبت اشاره نمود .‏ 
 در ادامهٔ این مقاله به سه جنبهٔ مهم این خصوصیت پرداخته ،‏ خواهیم دید که والدین چگونه می‌توانند آن را به نحوی عملی در تربیت فرزندان خود به کار بگیرند .‏ —‏ ۱قُرِنتیان ۱۳ :‏ ۴ -‏ ۸‏ .‏ 
 بردبار و صبور باشید 
 ‏ چرا والدین به بردباری و شکیبایی نیاز دارند ؟‏ 
 پولُس می‌گوید :‏ ‹ محبت حلیم است .‏ › 
 (‏ ۱قُرِنتیان ۱۳ :‏ ۴‏ )‏ واژهٔ یونانی‌ای که « حلیم » ترجمه شده است به مفهوم بردباری و شکیبایی است .‏ 
 چرا پدرها و مادرها باید بردبار و صبور باشند ؟‏ 
 هر پدر و مادری می‌تواند موقعیت‌هایی را به یاد آورد که نیاز به حلم و برداری داشته است .‏ 
 مثلاً همهٔ ما می‌دانیم که کودکان وقتی چیزی را می‌خواهند با سماجت آن را تکرار می‌کنند و حتی اگر صریحاً جواب « نه » بشنوند به امید تغییر نظر پدر یا مادرشان ،‏ باز روی آن اصرار می‌ورزند .‏ 
 نوجوانان نیز در سنین بلوغ اغلب با بحث و جدل با پدر و مادر خود می‌خواهند اجازهٔ کارهایی را بگیرند که از نظر والدین عاقلانه نیست .‏ 
 (‏ امثال ۲۲ :‏ ۱۵ )‏ همچنین آن‌ها نیز مثل خود والدین ممکن است یک اشتباه را چند بار تکرار کنند .‏ —‏ مزمور ۱۳۰ :‏ ۳ .‏ 
 ‏ چه چیزی به والدین کمک می‌کند که صبر و شکیبایی از خود نشان دهند ؟‏ 
 چه چیزی به والدین کمک می‌کند که صبر و شکیبایی از خود نشان دهند ؟‏ 
 سلیمان پادشاه نوشته است :‏ « عقل انسان خشم او را نگاه می‌دارد .‏ » 
 (‏ امثال ۱۹ :‏ ۱۱ )‏ والدین نیز وقتی به یاد می‌آورند که خودشان زمانی ‹ چون طفل حرف می‌زدند و چون طفل فکر می‌کردند و مانند طفل تعقّل و استدلال می‌نمودند › می‌توانند حالات فرزندان خود را بهتر درک کنند .‏ 
 (‏ ۱قُرِنتیان ۱۳ :‏ ۱۱‏ )‏ آیا شما والدین به یاد می‌آورید که در دوران کودکی با سماجت چیزی را از والدینتان طلب کرده باشید ؟‏ 
 آیا در دوران نوجوانی هرگز از ذهنتان نگذشته بود که پدر و مادرتان احساسات و مشکلات شما را درک نمی‌کنند ؟‏ 
 پس مسلّماً می‌توانید بفهمید که چرا فرزندانتان گاهی چنین تصوّری در مورد شما دارند و چرا باید با حوصله مطلبی را چندین بار به آن‌ها یادآوری کنید .‏ 
 (‏ کُولُسیان ۴ :‏ ۶‏ )‏ یَهُوَه از والدین اسرائیلی خواست تا احکامش را به فرزندان خود « به دقت تعلیم » دهند .‏ 
 (‏ تثنیه ۶ :‏ ۶ ،‏ ۷ )‏ واژهٔ عبری‌ای که در این آیه « به دقت تعلیم دادن » ترجمه شده است به مفهوم « تکرار » و « بازگویی » مطلب برای حک کردن آن در ذهن کسی است .‏ 
 به این معنی که والدین باید احکام خدا را بارها و بارها به فرزندان خود یادآوری کنند تا آن‌ها یاد بگیرند در هر موقعیتی به آن عمل کنند .‏ 
 فرزندان شما برای یادگیری درس‌های دیگر زندگی نیز نیاز به تکرار دارند .‏ 
 ‏ چرا در امر تربیت فرزند حلیم بودن را نباید با آسان‌گیری اشتباه گرفت ؟‏ 
 البته منظور از حلیم بودن ،‏ سهل‌انگاری و آسان‌گیری در امر تربیت نیست .‏ 
 کتاب مقدّس می‌گوید :‏ « پسری که بی‌لگام باشد ،‏ مادر خود را خجل خواهد ساخت .‏ » 
 برای آن که فرزند لگام‌گسیخته و بی‌بندوبار نگردد ،‏ سلیمان در همان مثل می‌گوید :‏ « چوب و تنبیه ،‏ حکمت می‌بخشد .‏ » 
 (‏ امثال ۲۹ :‏ ۱۵ )‏ امروزه جوانان و نوجوانانی را می‌بینیم که حق پدر و مادر را در امر تأدیب و تربیت زیر سؤال می‌برند .‏ 
 اما والدین مسیحی در خصوص حق قانون‌گذاری در خانه ،‏ نیازی به رأی و نظر فرزندان ندارند .‏ 
 یَهُوَه در مقام سرپرست اصلی خانواده ،‏ وظیفهٔ تعلیم و تأدیب فرزندان را به والدین محوّل کرده است و از آن‌ها خواسته است که این کار را با محبت و دلسوزی انجام دهند .‏ 
 (‏ ۱قُرِنتیان ۱۱ :‏ ۳ ؛‏ اَفَسُسیان ۳ :‏ ۱۵ ؛‏ ۶ :‏ ۱ -‏ ۴‏ )‏ در واقع ،‏ تأدیب یکی از جنبه‌های ابراز محبت است که پولُس به آن اشاره می‌کند .‏ 
 با محبت تأدیب کنید 
 ‏ چرا والدین مهربان فرزند خود را تأدیب می‌کنند ،‏ و منظور از تأدیب در کتاب مقدّس چیست ؟‏ 
 پولُس نوشت :‏ « محبت .‏ .‏ .‏ 
 مهربان است .‏ » 
 (‏ ۱قُرِنتیان ۱۳ :‏ ۴‏ )‏ والدین مهربان ،‏ والدینی هستند که در تأدیب فرزند خود ثبات دارند .‏ 
 آنان در واقع یَهُوَه را الگو قرار داده‌اند .‏ 
 پولُس می‌نویسد :‏ « خداوند آنان را که دوست می‌دارد ،‏ تأدیب می‌کند .‏ » 
 البته تأدیبی که کتاب مقدّس در مورد آن صحبت می‌کند فقط به معنی تنبیه نیست .‏ 
 تأدیب همچنین به مفهوم تربیت و آموزش است .‏ 
 حال ببینیم هدف از چنین تأدیبی چه باید باشد ؟‏ 
 پولُس اشاره می‌کند :‏ « برای کسانی که به وسیلهٔ آن تربیت شده‌اند ،‏ میوهٔ آرامش و پارسایی به بار می‌آورد .‏ » 
 (‏ عبرانیان ۱۲ :‏ ۶ ،‏ ۱۱‏ ،‏ ترجمهٔ هزارهٔ نو ‏ )‏ چنانچه والدین فرزند خویش را مطابق خواسته‌های خدا تربیت کنند ،‏ فرزندشان در سنین بالاتر از ثمرهٔ آرامش و پارسایی برخوردار خواهد شد .‏ 
 بچه‌هایی که ‹ تأدیب یَهُوَه › را می‌پذیرند از حکمت ،‏ معرفت و بصیرت برخوردار می‌گردند .‏ 
 این خصوصیات از نقره و طلا هم در زندگی برایشان پرارزش‌تر است .‏ —‏ امثال ۳ :‏ ۱۱ -‏ ۱۸ .‏ 
 ‏ کوتاهی در امر تأدیب چه نتیجه‌ای دارد ؟‏ 
 از سوی دیگر باید گفت پدران و مادرانی که در تأدیب فرزندان خود اهمال می‌کنند ،‏ والدین مهربانی نیستند .‏ 
 سلیمان این پند الٰهی را به والدین می‌دهد :‏ « کسی که چوب را باز دارد ،‏ از پسر خویش نفرت می‌کند ،‏ اما کسی که او را دوست می‌دارد او را به سعی تمام تأدیب می‌نماید .‏ » 
 (‏ امثال ۱۳ :‏ ۲۴ )‏ بچه‌هایی که در خانه تأدیب نمی‌شوند اغلب افرادی خودخواه و ناراضی بار می‌آیند .‏ 
 برعکس ،‏ بچه‌هایی که والدین دلسوزشان برای آنان محدودیت‌هایی مشخص و ثابت وضع می‌کنند ،‏ اغلب نه تنها در کارهای مدرسهٔ خود بهترند ،‏ بلکه شادتر و اجتماعی‌تر از بچه‌های دیگر بار می‌آیند .‏ 
 آری ،‏ تأدیب فرزندان حقیقتاً نشان‌دهندهٔ محبت والدین است .‏ 
 ‏ والدین مسیحی چه اموری را برای فرزندان خود مشخص می‌کنند ،‏ و فرزندان چه نگرشی باید به این امور داشته باشند ؟‏ 
 چگونه پدر و مادر می‌توانند به نحوی محبت‌آمیز فرزند خود را تأدیب کنند ؟‏ 
 نخست لازم است که آنان به روشنی برای فرزندشان مشخص کنند که از او چه انتظاراتی دارند .‏ 
 برای مثال ،‏ والدین مسیحی می‌توانند به فرزند خود از همان طفولیت اصول پایه‌ای کتاب مقدّس و نیاز به فعال بودن در جنبه‌های مختلف پرستش خدا را توضیح دهند .‏ 
 (‏ خروج ۲۰ :‏ ۱۲ -‏ ۱۷ ؛‏ متّیٰ ۲۲ :‏ ۳۷ -‏ ۴۰ ؛‏ ۲۸ :‏ ۱۹ ؛‏ عبرانیان ۱۰ :‏ ۲۴ ،‏ ۲۵‏ )‏ برای فرزندان باید روشن شود که این امور جزو ضروریات است .‏ 
 ۱۰ ،‏ ۱۱ .‏ 
 چرا والدین می‌توانند در تصمیماتی که در مورد مقرّرات خانه می‌گیرند نظرات فرزندان خود را نیز جویا شوند ؟‏ 
 والدین می‌توانند هنگام تصمیم‌گیری در مورد برخی از مقرّرات خانه از فرزندان خود نظرخواهی کنند .‏ 
 با این کار نوجوانان بیشتر تمایل پیدا می‌کنند که به مقرّرات خانه احترام بگذارند .‏ 
 فرض کنیم پدر و مادر می‌خواهند در مورد این که فرزندانشان عموماً قبل از چه ساعتی باید در خانه باشند تصمیم بگیرند .‏ 
 آن‌ها می‌توانند از فرزندان خود بخواهند ساعتی را پیشنهاد کنند و دلیل پیشنهاد خود را نیز بگویند .‏ 
 سپس لازم است پدر و مادر نیز ساعتی را که به نظرشان معقول می‌آید عنوان کنند و دلیل انتخاب خود را بگویند .‏ 
 حال ،‏ اگر اختلاف نظری در این میان وجود داشت ،‏ که به احتمال زیاد وجود خواهد داشت ،‏ چطور ؟‏ 
 برخی اوقات والدین می‌توانند مقرّرات خانه را مطابق پیشنهاد فرزندانشان تنظیم کنند ؛‏ البته مشروط بر این که تصمیمشان هماهنگ با اصول کتاب مقدّس باشد .‏ 
 آیا این بدین مفهوم است که والدین اختیار خود را به دست فرزندان داده‌اند ؟‏ 
 برای جواب به این سؤال ببینیم یَهُوَه هنگام نجات لوط و خانواده‌اش چگونه از اختیارات خود استفاده کرد .‏ 
 بعد از آن که دو فرشتهٔ یَهُوَه لوط و همسر وی و دخترانش را از شهر سُدُوم بیرون آوردند ،‏ یکی از فرشتگان به لوط گفت :‏ « به کوه بگریز ،‏ مبادا هلاک شوی .‏ » 
 لوط گفت :‏ ‹ ای یَهُوَه چنین مباد .‏ › 
 سپس چنین پیشنهاد کرد :‏ « اینک این شهر نزدیک است تا بدان فرار کنم ،‏ و نیز [ این درخواست ] صغیر است .‏ 
 اِذن بده تا بدان فرار کنم .‏ » 
 پاسخ یَهُوَه چه بود ؟‏ 
 « اینک در این امر نیز تو را اجابت فرمودم .‏ » 
 (‏ پیدایش ۱۹ :‏ ۱۷ -‏ ۲۲ )‏ آیا یَهُوَه اختیار خود را به دست لوط داده بود ؟‏ 
 خیر .‏ 
 یَهُوَه پیشنهاد لوط را در نظر گرفت و سپس به او لطف بیشتری مرحمت نمود .‏ 
 والدین نیز در مورد برخی مقرّرات خانه می‌توانند مطابق نظرات فرزندان خود تصمیم‌گیری کنند .‏ 
 ‏ چه هنگام فرزندان در خانه احساس امنیت می‌کنند ؟‏ 
 والدین بعد از این که مقرّرات خانه را برای فرزندان روشن کردند باید همچنین اشاره کنند که در صورت نقض مقرّرات چه تنبیهی اِعمال خواهد شد .‏ 
 وقتی همهٔ موارد روشن شد ،‏ می‌توانند مقرّرات را به اجرا بگذارند .‏ 
 یک نکته در اینجا لازم به ذکر است .‏ 
 درست نیست وقتی فرزندتان مقرّرات خانه را زیر پا گذاشت فقط او را تهدید کنید و تنبیه مورد نظر را اجرا نکنید .‏ 
 کتاب مقدّس می‌گوید که اگر تأدیب زود به اجرا در نیاید شخص به « بدکرداری » ترغیب می‌شود .‏ 
 (‏ جامعه ۸ :‏ ۱۱ )‏ البته اگر فرزندتان عمل خطایی در جمع همسالانش یا در حضور دیگران انجام دهد ،‏ بهتر است همان موقع در حضور آنان او را تنبیه نکنید ،‏ مبادا موجب شرمساری او شوید .‏ 
 با این همه ،‏ تنها زمانی فرزندان در خانه احساس امنیت می‌کنند و به والدین احترام می‌گذارند که بله والدین بله و نه آنان نه باشد ؛‏ حتی در امر تنبیه .‏ —‏ متّیٰ ۵ :‏ ۳۷‏ .‏ 
 ۱۳ ،‏ ۱۴ .‏ 
 والدین چگونه می‌توانند در خصوص تأدیبِ فرزندانشان یَهُوَه را الگو قرار دهند ؟‏ 
 تأدیب محبت‌آمیز ،‏ تأدیبی است که مناسب وضعیت فرزند اِعمال شود .‏ 
 خواهری به نام پَم می‌گوید :‏ « دو فرزند ما هر کدام به تأدیب ویژهٔ خود نیاز داشت .‏ » 
 شوهر وی می‌گوید :‏ « دختر بزرگ ما خیلی یکدنده بود و مجبور بودیم در مورد وی تأدیبی شدیدتر اِعمال کنیم .‏ 
 در حالی که دختر کوچکمان تنها با یک سخن صریح یا یک نگاه حساب کار خود را می‌کرد .‏ » 
 والدین دلسوز باید تشخیص دهند که چه نوع تأدیبی را برای هر یک از فرزندان خود به کار گیرند .‏ 
 یَهُوَه در این خصوص الگوی خوبی برای والدین است ،‏ زیرا دقیقاً به ضعف‌ها و توانایی‌های هر یک از خادمانش واقف است .‏ 
 (‏ عبرانیان ۴ :‏ ۱۳‏ )‏ یَهُوَه همچنین در اِعمال تأدیب ،‏ نه خیلی سخت می‌گیرد و نه بیش از حد آسان .‏ 
 بلکه همواره « به انصاف تأدیب می‌کند .‏ » 
 (‏ اِرْمیا ۳۰ :‏ ۱۱ )‏ آیا شما والدین نیز به ضعف‌ها و توانایی‌های هر یک از فرزندانتان واقفید ؟‏ 
 پدر و مادر دلسوزی که با نظر به ضعف‌ها و توانایی‌های فرزندشان آنان را تأدیب می‌کنند در واقع نشان می‌دهند که واقعاً آنان را دوست دارند .‏ 
 تشویق به گفتگویی صادقانه 
 ۱۵ ،‏ ۱۶ .‏ 
 پدر و مادر چگونه می‌توانند فرزندان خود را به گفتگویی صادقانه ترغیب کنند ،‏ و برخی از والدین مسیحی چه شیوه‌هایی را برای این منظور به کار می‌برند ؟‏ 
 جنبهٔ دیگر محبت این است که « از ناراستی خوشوقت نمی‌گردد ،‏ ولی با راستی شادی می‌کند .‏ » 
 (‏ ۱قُرِنتیان ۱۳ :‏ ۶‏ )‏ والدین چگونه می‌توانند تمایل به راستگویی را در فرزند خود به وجود آورند ؟‏ 
 قدم نخست این است که او را ترغیب کنند که احساسات خود را صادقانه بیان کند ؛‏ حتی اگر شنیدن آن خوشایند نباشد .‏ 
 طبعاً هر پدر و مادری از این که افکار و احساسات فرزندش با معیارهای والای اخلاقی هماهنگ باشد خوشحال می‌شود .‏ 
 اما گاهی نیز ممکن است فرزندان چیزهایی بگویند که نشان‌دهندهٔ تمایلات نادرست ایشان باشد .‏ 
 (‏ پیدایش ۸ :‏ ۲۱ )‏ والدین در این گونه موارد باید از چه واکنشی اجتناب کنند ؟‏ 
 شاید در وهلهٔ اوّل بخواهند فرزند خود را سرزنش کنند .‏ 
 اما چنین واکنشی باعث می‌شود که فرزندشان دفعات بعد فقط افکار و احساساتی را عنوان کند که مورد پسند پدر و مادرش است .‏ 
 البته اگر وی سخنی اهانت‌آمیز یا بی‌ادبانه به زبان آورد باید فوراً او را اصلاح کرد .‏ 
 واضح است که تفاوتی میان بیان آزاد افکار و احساسات و استفاده از کلمات بی‌ادبانه وجود دارد .‏ 
 والدین نباید فرزند خود را از بیان احساساتش بترسانند ،‏ بلکه باید به او یاد دهند که به نحوی مؤدبانه و صادقانه احساساتش را بیان کند .‏ 
 والدین برای ترغیب فرزند خود به گفتگویی صادقانه چه می‌توانند بکنند ؟‏ 
 اَلی‌ئا که پیش از این به وی اشاره کردیم ،‏ می‌گوید :‏ « وقتی بچه‌ها از مطلبی صحبت می‌کردند که ما را کمی نگران می‌کرد ،‏ من و شوهرم سعی می‌کردیم عکس‌العمل شدید از خود نشان ندهیم .‏ 
 به این ترتیب توانستیم در خانه فضایی آزاد برای گفتگو به وجود آوریم .‏ » 
 پدری به نام تام می‌گوید :‏ « دخترمان همیشه با نظرهای ما موافق نیست ولی ما او را ترغیب می‌کنیم که آنچه در دل دارد با ما در میان بگذارد .‏ 
 به علاوه متوجه شدیم که اگر در حین حرف زدن مرتب کلامش را قطع کنیم و نظرات خود را عنوان کنیم ،‏ آزرده‌خاطر می‌شود و دیگر سفرهٔ دلش را پیش ما باز نمی‌کند .‏ 
 پی بردیم که اگر ما به حرف‌های او گوش دهیم او هم حرف‌های ما را به گوش می‌گیرد .‏ » 
 البته فرزندان باید در هر حال از پدر و مادر خود حرف‌شنوی داشته باشند .‏ 
 (‏ امثال ۶ :‏ ۲۰ )‏ اما واضح است که والدین نیز با ایجاد فضایی آزاد برای گفتگو می‌توانند به فرزند خود کمک کنند که به نحوی صحیح استدلال کند .‏ 
 وینسِنت که دارای چهار فرزند است می‌گوید :‏ « وقتی فرزندانمان با مسئله‌ای روبرو می‌شوند ما با آن‌ها جنبه‌های مختلف آن را بررسی می‌کنیم تا خودِ بچه‌ها بتوانند راه درست را انتخاب کنند .‏ 
 این کار قوّهٔ تشخیص آنان را تقویت می‌کند .‏ » —‏ امثال ۱ :‏ ۱ -‏ ۴ .‏ 
 ‏ والدین از چه موضوعی می‌توانند اطمینان داشته باشند ؟‏ 
 البته ،‏ هیچ پدر و مادری نمی‌تواند تمام اصول کتاب مقدّس را به طور کامل در تربیت فرزند خود به کار گیرد .‏ 
 با این حال ،‏ شما والدین می‌توانید مطمئن باشید که فرزندتان در آینده عمیقاً از تلاش‌هایی که شما با بردباری و مهربانی در راه تربیت وی به خرج داده‌اید سپاسگزار خواهد بود .‏ 
 یَهُوَه نیز تلاش‌های شما را بی‌برکت نخواهد گذاشت .‏ 
 (‏ امثال ۳ :‏ ۳۳ )‏ آرزوی هر پدر و مادر مسیحی است که محبت به یَهُوَه را در دل فرزندش به وجود آورد .‏ 
 والدین چگونه می‌توانند به این هدف والا نایل آیند ؟‏ 
 مقاله بعدی به این بحث خواهد پرداخت .‏ 
 مرور 
 ‏ • داشتن بصیرت چگونه والدین را بردبار می‌سازد ؟‏ 
 ‏ • تأدیب و محبت چگونه به هم مربوط می‌شوند ؟‏ 
 ‏ • چرا گفتگویی آزاد و صادقانه میان والدین و فرزندان ضروری است ؟‏ 
 ‏ [ تصاویر در صفحهٔ ۲۵ ]‏ 
 آیا شما والدین افکار و احساسات دوران کودکی خود را به خاطر می‌آورید ؟‏ 
 ‏ [ تصویر در صفحهٔ ۲۶ ]‏ 
 آیا برای فرزندان فضایی آزاد برای گفتگو ایجاد می‌کنید ؟‏ 
 محبت به یَهُوَه را در دل فرزند خود بنشانید 
 ‏ « مثل تیرها در دست مرد زورآور ،‏ همچنان هستند پسران جوانی .‏ » —‏ مزمور ۱۲۷ :‏ ۴ .‏ 
 ۱ ،‏ ۲ .‏ 
 چگونه می‌توان فرزندان را به ‹ تیرهایی در دست مردی زورآور › تشبیه کرد ؟‏ 
 کمانگیری را تصوّر کنید که خود را برای زدن هدف آماده می‌کند .‏ 
 تیر را در زه کمان می‌گذارد با قدرت زه را به عقب می‌کشد ،‏ به سوی هدف نشانه می‌رود ،‏ مدتی آن را کشیده نگه می‌دارد ،‏ و سپس تیر را رها می‌کند .‏ 
 عوامل بسیاری در برخورد تیر به هدف مؤثرند .‏ 
 از آن جمله می‌توان به مهارت تیرانداز ،‏ جهت و میزان وزش باد و وضعیت خود تیر اشاره نمود .‏ 
 سلیمانِ پادشاه فرزندان را به ‹ تیرهایی در دست مردی زورآور › تشبیه می‌کند .‏ 
 (‏ مزمور ۱۲۷ :‏ ۴ )‏ بیایید کمی در این تشبیه تعمّق کنیم .‏ 
 کمانگیر بعد از آن که تیر را نشانه می‌رود آن را فوراً رها می‌کند .‏ 
 والدین نیز مدتی نسبتاً کوتاه وقت دارند محبت یَهُوَه را در دل فرزند خود به وجود آورند .‏ 
 طولی نمی‌کشد که فرزندان بزرگ می‌شوند و خانه را ترک می‌کنند .‏ 
 (‏ متّیٰ ۱۹ :‏ ۵‏ )‏ آیا آنان به هدفی که والدین نشانه رفته بودند خواهند رسید ؛‏ به بیان دیگر آیا نهال محبت یَهُوَه در دل فرزندان به رشد خود ادامه خواهد داد و بارور خواهد شد ؟‏ 
 عوامل مختلفی در نیل به این هدف مؤثرند .‏ 
 سه عامل آن عبارتند از مهارت والدین ،‏ محیطی که فرزندان در آن بزرگ می‌شوند و تصمیم خود فرزندان .‏ 
 در ادامهٔ این مقاله می‌خواهیم این سه عامل را دقیق‌تر مورد بررسی قرار دهیم .‏ 
 نخست به برخی از مهارت‌های والدین می‌پردازیم .‏ 
 سرمشق فرزندتان باشید 
 ‏ چرا سخن و عمل والدین باید یکی باشد ؟‏ 
 عیسی همیشه به آنچه موعظه می‌کرد عمل می‌نمود .‏ 
 در این خصوص به ویژه والدین باید او را الگو قرار دهند .‏ 
 (‏ یوحنّا ۱۳ :‏ ۱۵‏ )‏ او فریسیان را به دلیل این که سخن و عملشان یکی نبود محکوم می‌کرد .‏ 
 (‏ متّیٰ ۲۳ :‏ ۳‏ )‏ اگر والدین می‌خواهند که محبت به یَهُوَه در دل فرزندشان ریشه کند باید سخن و عملشان یکی باشد .‏ 
 سخن بدون عمل مثل کمان بدون زه بی‌فایده است .‏ —‏ ۱یوحنّا ۳ :‏ ۱۸‏ .‏ 
 ‏ بجاست پدر و مادر چه سؤالاتی از خود بکنند ؟‏ 
 توضیح دهید .‏ 
 چرا پدر و مادر باید خود نمونه باشند ؟‏ 
 همان طور که شما والدین محبت به یَهُوَه را از رفتار و کردار عیسی می‌آموزید ،‏ بچه‌هایتان نیز آن را با نگاه کردن به رفتار خوب شما فرا می‌گیرند .‏ 
 بچه‌ها به ویژه در سنین کودکی بیشترین تأثیر را از والدین خود می‌گیرند ؛‏ زیرا والدین نزدیک‌ترین معاشران آنانند .‏ 
 در این سنین است که والدین می‌توانند در آنان اخلاق خوب یا بد ایجاد کنند .‏ 
 (‏ ۱قُرِنتیان ۱۵ :‏ ۳۳‏ )‏ پس چقدر بجاست که پدر یا مادر از خود سؤال کند :‏ ‹ آیا من معاشری خوب برای فرزندانم هستم ؟‏ 
 آیا معاشرت با من در آنان عادات خوب به وجود می‌آورد ؟‏ 
 در خصوص امور مهمی همچون دعا و مطالعهٔ کتاب مقدّس چه الگویی برای فرزندانم هستم ؟‏ ›‏ 
 با فرزند خود دعا کنید 
 ‏ فرزندان از دعاهای والدین چه مطالبی می‌آموزند ؟‏ 
 فرزندتان از دعاهای شما مطالب بسیاری در مورد یَهُوَه می‌آموزد .‏ 
 وقتی می‌شنود که برای غذا یَهُوَه را شکر می‌کنید و پیش از مطالعهٔ کتاب مقدّس به درگاه او دعا می‌کنید یاد می‌گیرد یَهُوَه است که نیازهای مادی ما را فراهم می‌کند و اوست که حقایق را در کتاب مقدّس بر ما آشکار می‌سازد .‏ 
 همین‌ها درس‌های مهمی برای او در زندگی هستند .‏ —‏ یعقوب ۱ :‏ ۱۷‏ .‏ 
 ‏ والدین چگونه می‌توانند به فرزند خود نشان دهند که یَهُوَه به فردفرد ما توجه دارد ؟‏ 
 البته ،‏ شما در مواقع دیگری غیر از صرف غذا یا مطالعه نیز می‌توانید با فرزند خود دعا کنید .‏ 
 مثلاً می‌توانید در مورد موضوعاتی دعا کنید که به خودتان و فرزندتان مربوط می‌شود .‏ 
 چنین دعاهایی اثر مطلوب و سازنده‌ای بر او می‌گذارد .‏ 
 بدین شکل فرزندتان یَهُوَه را نیز عضوی از خانواده محسوب می‌کند ؛‏ عضوی که به فردفرد اعضای خانواده توجه دارد .‏ 
 (‏ اَفَسُسیان ۶ :‏ ۱۸ ؛‏ ۱پِطْرُس ۵ :‏ ۶ ،‏ ۷‏ )‏ پدری در این مورد می‌گوید :‏ « از زمانی که دخترمان به دنیا آمد با او دعا می‌کردیم .‏ 
 همچنان که بزرگ‌تر می‌شد در دعاهایمان به مطالبی همچون همنشینی با دیگران و موضوعات دیگری که به او مربوط می‌شد اشاره می‌کردیم .‏ 
 تا زمانی که او ازدواج کرد و خانه را ترک کرد ،‏ روزی نبود که ما در جمع خانواده دعا نکرده باشیم .‏ » 
 آیا شما هم می‌توانید هر روز با خانوادهٔ خود دعا کنید ؟‏ 
 آیا می‌توانید کاری کنید که فرزندانتان یَهُوَه را همچون دوست و همدمی نزدیک ببینند ؛‏ همچون کسی که نه تنها نیازهای مادی ایشان را فراهم می‌کند بلکه به نیازهای عاطفی آنان نیز توجه دارد ؟‏ —‏ فیلِپّیان ۴ :‏ ۶ ،‏ ۷‏ .‏ 
 ‏ والدین برای دعایی مختص هر یک از فرزندانشان چه چیزی را باید بدانند ؟‏ 
 البته برای اشاره به مطالبی مربوط به فرزندتان در دعا باید بدانید در زندگی او چه می‌گذرد .‏ 
 پدری دارای دو فرزند چنین می‌گوید :‏ « من آخر هر هفته از خودم دو سؤال می‌کنم .‏ 
 اوّل این که طی هفته چه موضوعی ذهن فرزندانم را به خود مشغول کرده بود ؟‏ 
 و دوّم این که چه اتفاقات جالبی برایشان رخ داده است ؟‏ » 
 شاید شما نیز بتوانید با تأمّل روی این دو سؤال هنگام دعا با فرزندانتان به مطالبی اشاره کنید که برایشان مهم است .‏ 
 آن‌ها با این کار نه تنها دعا کردن به یَهُوَه ،‏ یعنی شنوندهٔ دعا را می‌آموزند بلکه محبت یَهُوَه در دلشان جای می‌گیرد .‏ —‏ مزمور ۶۵ :‏ ۲ .‏ 
 فرزند خود را به مطالعه عادت دهید 
 ‏ چرا والدین می‌باید عادت به مطالعه را در فرزند خود ایجاد کنند ؟‏ 
 چطور ممکن است طرز فکر پدر و مادر در امر مطالعهٔ کتاب مقدّس بر صمیمیت رابطهٔ فرزندشان با یَهُوَه تأثیر بگذارد ؟‏ 
 برای ایجاد صمیمیت در هر رابطه‌ای هم نیاز به صحبت کردن است و هم به گوش دادن .‏ 
 از جمله طرقی که می‌توانیم به سخنان یَهُوَه گوش دهیم مطالعهٔ کتاب مقدّس است .‏ 
 چنین مطالعه‌ای با کمک یکی از نشریاتی که « غلام امین » برای این منظور تنظیم کرده است انجام می‌گیرد .‏ 
 (‏ متّیٰ ۲۴ :‏ ۴۵ -‏ ۴۷ ؛‏ امثال ۴ :‏ ۱ ،‏ ۲ )‏ از این رو ،‏ برای این که فرزندتان بتواند پیوندی پایدار و صمیمی با یَهُوَه ایجاد کند می‌باید عادت به مطالعه را در او به وجود آورید .‏ 
 ‏ چگونه می‌توانید عادت به مطالعه را در فرزند خود ایجاد کنید ؟‏ 
 چگونه می‌توانید عادت به مطالعه را در فرزند خود ایجاد کنید ؟‏ 
 در اینجا نیز پدر و مادر می‌باید بهترین الگو برای او باشند .‏ 
 آیا فرزندتان می‌بیند که شما از مطالعه لذّت می‌برید ؟‏ 
 شکی نیست که تأمین معاش و رسیدگی به خانواده وقت زیادی از شما می‌گیرد و شاید به نظر بیاید دیگر وقتی برای خواندن و مطالعه باقی نمی‌ماند .‏ 
 با این حال از خود سؤال کنید که آیا فرزندتان شما را بیشتر اوقات در حال تماشای تلویزیون می‌بیند ؟‏ 
 اگر این طور است ،‏ شاید بتوانید مقداری از آن وقت را به مطالعه اختصاص دهید و بدین ترتیب الگویی خوب برای فرزند خود باشید .‏ 
 ۱۰ ،‏ ۱۱ .‏ 
 چرا والدین باید با فرزند خود به طور مرتب کتاب مقدّس را مطالعه کنند ؟‏ 
 طریق مفید دیگری که به فرزند شما کمک می‌کند به سخنان یَهُوَه گوش دهد ،‏ مطالعهٔ مرتب کتاب مقدّس با اوست .‏ 
 (‏ اِشَعْیا ۳۰ :‏ ۲۱ )‏ البته شاید این سؤال برای برخی والدین مطرح شود که اگر آنان مرتب فرزند خود را به جلسات مسیحی می‌برند ،‏ دیگر چه نیازی است با او کتاب مقدّس را مطالعه کنند ؟‏ 
 دلایل مهمی برای این کار وجود دارد .‏ 
 یکی این که یَهُوَه مسئولیت تعلیم بچه‌ها را در درجهٔ اوّل بر شانهٔ والدین گذاشته است .‏ 
 (‏ امثال ۱ :‏ ۸ ؛‏ اَفَسُسیان ۶ :‏ ۴‏ )‏ به علاوه ،‏ مطالعهٔ کتاب مقدّس در خانه به فرزند شما می‌آموزد که پرستش یَهُوَه را یک رسم توخالی برای ظاهرسازی نپندارد .‏ 
 او باید پرستش یَهُوَه را جزو امور زندگی و خانواده محسوب کند .‏ —‏ تثنیه ۶ :‏ ۶ -‏ ۹ .‏ 
 همچنین ،‏ مطالعه‌ای خوب و مفید با فرزندتان به شما کمک می‌کند تا با افکار او در خصوص موضوعات روحانی و اخلاقی آشنا شوید .‏ 
 برای مثال ،‏ وقتی فرزندتان کوچک است می‌توانید با او « کتاب من از داستان‌های کتاب مقدّس » را مطالعه کنید .‏ 
 * در طی مطالعه می‌توانید از آنان بخواهید نظر خود را در مورد موضوع مورد بحث بیان کنند .‏ 
 با استدلال بر آیاتی که در این کتاب آمده است می‌توانید قوای ذهنی فرزند خود را تقویت کنید تا بتواند « نیک و بد » را از هم تشخیص دهد .‏ —‏ عبرانیان ۵ :‏ ۱۴‏ .‏ 
 ‏ والدین چگونه می‌توانند به اقتضای نیاز فرزند خود نحوهٔ مطالعه را تغییر دهند ،‏ و خود شما در این خصوص چه تجربیاتی کسب کرده‌اید ؟‏ 
 همچنان که فرزندتان بزرگ می‌شود می‌توانید مطالعه را به اقتضای سن او تنظیم کنید .‏ 
 برای مثال ،‏ پدر و مادری در مورد این سؤال که آیا دختران نوجوانشان می‌توانند در کلاس رقص شرکت کنند یا نه ،‏ چنین عمل کردند .‏ 
 پدر خانواده می‌گوید :‏ « ما به دخترانمان گفتیم :‏ ‹ در مطالعهٔ خانوادگی بعدی من و مادرتان نقش بچه‌ها و شما هر کدام می‌توانید نقش پدر و یا مادر را بازی کنید .‏ 
 ولی موضوع مهم این است که باید خوب در مورد موضوع کلاس رقص تحقیق کنید .‏ › 
 نتیجهٔ آن بسیار خوب بود .‏ 
 برای ما بسیار جالب بود که می‌دیدیم چقدر آن‌ها در نقش پدر و مادر با مسئولیت رفتار می‌کردند و از طریق اصول کتاب مقدّس به ما نشان دادند که رفتن به آن کلاس چندان کار عاقلانه‌ای نیست .‏ 
 موضوع جالب دیگر انتخاب‌های دیگری بود که به ما پیشنهاد کردند .‏ 
 این مطالعه پنجره‌ای به سوی افکار و علایق ایشان به روی ما باز کرد .‏ » 
 تردیدی نیست که پیگیری مطالعه و نوع‌آوری در آن ،‏ کار چندان آسانی نیست ،‏ اما واقعاً ارزشش را دارد .‏ —‏ امثال ۲۳ :‏ ۱۵ .‏ 
 فضایی آرام در خانه ایجاد کنید 
 ۱۳ ،‏ ۱۴ .‏ 
 الف )‏ والدین چگونه می‌توانند فضایی آرام ایجاد کنند ؟‏ 
 ب )‏ فایدهٔ این که والدین به خطاهای خود اذعان کنند چیست ؟‏ 
 کمانگیری که در وضعیتی آرام تیر را به طرف هدف نشانه می‌گیرد احتمال موفقیتش در زدن هدف بیشتر است .‏ 
 به همین صورت اگر در خانه فضایی آرام ایجاد کنید احتمال این که بتوانید محبت یَهُوَه را در دل فرزندان خود بنشانید بیشتر می‌شود .‏ 
 یعقوب می‌نویسد :‏ « میوهٔ عدالت در سلامتی کاشته می‌شود برای آنانی که سلامتی را به عمل می‌آورند .‏ » 
 (‏ یعقوب ۳ :‏ ۱۸‏ )‏ والدین چگونه می‌توانند چنین فضایی در خانه ایجاد کنند ؟‏ 
 زن و شوهر باید پیوند زناشویی خود را قوی نگاه دارند .‏ 
 زن و شوهری که به یکدیگر محبت و احترام نشان می‌دهند ،‏ بهتر می‌توانند به فرزندشان محبت و احترام به دیگران ،‏ به ویژه به یَهُوَه را بیاموزند .‏ 
 (‏ غَلاطیان ۶ :‏ ۷ ؛‏ اَفَسُسیان ۵ :‏ ۳۳‏ )‏ ارمغان محبت و احترام آرامش است و زوجی که با آرامش و صفا با هم به سر می‌برند بهتر می‌توانند با مشکلات خانوادگی مقابله کنند .‏ 
 البته ،‏ از آنجایی که هیچ پدر و مادری کامل نیستند ،‏ هیچ خانوادهٔ کاملی نیز در دنیا نمی‌توان یافت .‏ 
 چه بسیار پیش می‌آید که والدین در رفتار با فرزند خود در نشان دادن ثمرهٔ روح‌القدس قصور می‌ورزند .‏ 
 (‏ غَلاطیان ۵ :‏ ۲۲ ،‏ ۲۳‏ )‏ در این گونه موارد چه می‌توانند بکنند ؟‏ 
 آیا اگر به اشتباه خود اعتراف کنند ارزش خود را در نظر فرزندشان از دست می‌دهند ؟‏ 
 پولُس رسول را در نظر بگیرید .‏ 
 او برای بسیاری از مسیحیان آن زمان همچون پدر بود .‏ 
 (‏ ۱قُرِنتیان ۴ :‏ ۱۵‏ )‏ با این حال ،‏ به خطاهای خود اذعان می‌کرد .‏ 
 (‏ رومیان ۷ :‏ ۲۱ -‏ ۲۵‏ )‏ تواضع و خلوص نیّت پولُس احترام ما را به او بیشتر می‌کند ،‏ نه کمتر .‏ 
 پولُس با وجود تمام خطاهایش با اطمینان به جماعت قُرِنتُس نوشت :‏ « از من سرمشق بگیرید ،‏ چنانکه من از مسیح سرمشق می‌گیرم .‏ » 
 (‏ ۱قُرِنتیان ۱۱ :‏ ۱‏ ،‏ ترجمهٔ هزارهٔ نو ‏ )‏ شما نیز اگر به خطاهای خود اذعان کنید ،‏ فرزندانتان کاستی‌ها و عیوب شما را نادیده می‌گیرند .‏ 
 ۱۵ ،‏ ۱۶ .‏ 
 چرا والدین می‌باید محبت به برادران و خواهران جماعت را به فرزندان خود بیاموزند ،‏ و چگونه می‌توانند به این هدف برسند ؟‏ 
 پدر و مادر دیگر چه کار می‌توانند بکنند تا فضایی آرام بر خانواده حاکم باشد ؟‏ 
 یوحنّای رسول می‌نویسد :‏ « اگر کسی گوید که خدا را محبت می‌نمایم و از برادر خود نفرت کند ،‏ دروغگوست ،‏ زیرا کسی که برادری را که دیده است محبت ننماید ،‏ چگونه ممکن است خدایی را که ندیده است محبت نماید ؟‏ » 
 (‏ ۱یوحنّا ۴ :‏ ۲۰ ،‏ ۲۱‏ )‏ لذا ،‏ وقتی به فرزندان خود می‌آموزید که برادران و خواهران مسیحی خود را دوست داشته باشند ،‏ در واقع به آنان یاد می‌دهید که یَهُوَه را دوست بدارند .‏ 
 خوب است هر پدر و مادری از خود سؤال کند :‏ ‹ آیا سخنانم در مورد اعضای جماعت اغلب انتقادی و عیبجویانه است ؟‏ › 
 برای یافتن جوابی به این سؤال ،‏ توجه کنید که فرزندانتان در مورد اعضای جماعت با چه لحنی صحبت می‌کنند .‏ 
 سخنان آنان اغلب انعکاسی از طرز فکر خود شماست .‏ 
 والدین چگونه می‌توانند محبت به برادران و خواهران را در دل فرزندان خود ایجاد کنند ؟‏ 
 پیتر ،‏ که دو پسر دارد می‌گوید :‏ « از زمانی که پسران ما کوچک بودند ما همیشه برادران و خواهران باتجربه را برای صرف غذا و گذراندن ساعاتی خوش با آنان به خانه‌مان دعوت می‌کردیم .‏ 
 پسران ما با کسانی همنشینی می‌کردند که واقعاً یَهُوَه را دوست می‌داشتند .‏ 
 به این ترتیب می‌دیدند که خدمت کردن به یَهُوَه باعث سعادت و خوشی شخص می‌شود .‏ » 
 دِنیس ،‏ که پنج دختر دارد می‌گوید :‏ « ما دخترانمان را تشویق می‌کنیم که با پیشگامان باتجربهٔ جماعت دوستی برقرار کنند .‏ 
 همچنین هر بار که پیش بیاید سرپرست حوزه و همسرش را به خانه‌مان دعوت می‌کنیم .‏ » 
 فرزندان باید یاد بگیرند که اعضای جماعت را بخشی از خانوادهٔ خود بدانند .‏ —‏ مَرقُس ۱۰ :‏ ۲۹ ،‏ ۳۰‏ .‏ 
 وظیفهٔ فرزندان 
 ‏ فرزندان شما در نهایت چه تصمیمی می‌باید بگیرند ؟‏ 
 بار دیگر تشبیه کمانگیر را در نظر بگیرید .‏ 
 او هر چقدر هم که در تیراندازی مهارت داشته باشد ،‏ اگر تیری که به هدف نشانه رفته است کمی کج باشد احتمال اصابت آن به هدف کم می‌شود .‏ 
 والدین نیز تلاش خود را می‌کنند که طرز فکر فرزند خود را اصلاح ،‏ یا به اصطلاح تیر را پیش از پرتاب صاف کنند .‏ 
 اما در نهایت خود فرزند است که باید تصمیم بگیرد که آیا می‌خواهد این دنیا طرز فکرش را کج و منحرف کند یا این که اجازه می‌دهد یَهُوَه ‹ طریق‌هایش را راست گرداند .‏ › —‏ امثال ۳ :‏ ۵ ،‏ ۶ ؛‏ رومیان ۱۲ :‏ ۲‏ .‏ 
 ‏ تصمیمی که جوان یا نوجوان برای زندگی خود می‌گیرد برای چه کسانی اهمیت دارد ؟‏ 
 اگرچه مسئولیت خطیر بزرگ کردن و تربیت فرزندان از طریق « تأدیب و نصیحت خداوند » به عهدهٔ والدین است ،‏ ولی این که در نهایت هر یک از فرزندانتان چه راهی را انتخاب می‌کنند به عهدهٔ خودشان است .‏ 
 (‏ اَفَسُسیان ۶ :‏ ۴‏ )‏ آیا شما نوجوانان و جوانان برای تعلیم و تربیت مسیحی‌ای که والدین دلسوزتان در اختیار شما می‌گذارند ارزش قائلید ؟‏ 
 سعادت شما در زندگی در گرو تصمیمی است که در این خصوص می‌گیرید .‏ 
 شکی نیست که تصمیم صحیح شما والدینتان را بسیار خوشحال خواهد کرد .‏ 
 و از همه مهم‌تر دل یَهُوَه را بسیار شاد می‌سازد .‏ —‏ امثال ۲۷ :‏ ۱۱ .‏ 
 ‏ [ پاورقی ]‏ 
 چاپ شاهدان یَهُوَه .‏ 
 مروری بر مقاله 
 ‏ • والدین چگونه می‌توانند در خصوص دعا و مطالعهٔ کتاب مقدّس برای فرزندان خود نمونه باشند ؟‏ 
 ‏ • والدین چگونه می‌توانند در خانواده فضایی آرام ایجاد کنند ؟‏ 
 ‏ • جوانان و نوجوانان با چه تصمیمی روبرو هستند ،‏ و تصمیم آنان برای چه کسانی اهمیت دارد ؟‏ 
 ‏ [ تصویر در صفحهٔ ۳۱ ]‏ 
 آیا در خصوص مطالعهٔ کتاب مقدّس برای فرزندان خود الگوی خوبی هستید ؟‏ 
 ‏ [ تصویر در صفحهٔ ۳۲ ]‏ 
 آرامش در میان اعضای خانواده به سعادت و بهروزی خانوادهٔ شما کمک می‌کند 
 ‏ ‹ پدر شما رحیم است ›‏ 
 ‏ « پس رحیم باشید چنانکه پدر شما نیز رحیم است .‏ » —‏ لوقا ۶ :‏ ۳۶‏ .‏ 
 ۱ ،‏ ۲ .‏ 
 از سخنان عیسی خطاب به فریسیان ،‏ کاتبان و پیروانش چگونه معلوم می‌شود که رحمت خصوصیتی باارزش است ؟‏ 
 شریعتی که به موسی برای قوم اسرائیل داده شد تقریباً متشکل از ۶۰۰ قانون و قاعده بود .‏ 
 رعایت همهٔ آن قوانین و مقرّرات بر قوم واجب بود .‏ 
 اما در کنار اطاعت کردن ،‏ رحمت و ترحّم نشان دادن نیز از اهمیتی خاص برخوردار بود .‏ 
 عیسی بر اهمیت این موضوع تأکید کرده ،‏ فریسیان را که فاقد هر گونه ترحّم بودند دو بار سرزنش کرد و متذکر شد که خدا فرمان داده است :‏ « رحمت می‌خواهم نه قربانی .‏ » 
 (‏ متّیٰ ۹ :‏ ۱۰ -‏ ۱۳ ؛‏ ۱۲ :‏ ۱ -‏ ۷ ؛‏ هوشَع ۶ :‏ ۶ )‏ عیسی در اواخر خدمت زمینی‌اش خطاب به آن روحانیون بی‌رحم یهود گفت :‏ « وای بر شما ای کاتبان و فریسیان ریاکار که نعناع و شبت و زیره را عُشر می‌دهید و اعظم احکام شریعت ،‏ یعنی عدالت و رحمت و ایمان را ترک کرده‌اید !‏ » —‏ متّیٰ ۲۳ :‏ ۲۳‏ .‏ 
 شکی نیست که رحمت برای عیسی خیلی اهمیت داشت و از این رو به شاگردانش آموخت :‏ « رحیم باشید چنانکه پدر شما نیز رحیم است .‏ » 
 (‏ لوقا ۶ :‏ ۳۶‏ )‏ ما نیز به اطاعت از این فرمان می‌کوشیم اشخاصی رحیم باشیم .‏ 
 اما لازم است مفهوم واقعی رحمت را بدانیم .‏ 
 (‏ اَفَسُسیان ۵ :‏ ۱‏ )‏ و وقتی که به تأثیرات مطلوب رحمت واقف شویم بهتر می‌توانیم این خصوصیت را در خود و در امور زندگی‌مان پرورش دهیم .‏ 
 رحمت به محتاجان 
 ‏ برای آموختن مفهوم حقیقی رحمت چرا لازم است یَهُوَه را سرمشق قرار دهیم ؟‏ 
 مزمورنویس سرایید :‏ ‹ یَهُوَه کریم و رحیم است و دیرغضب و کثیرالاحسان .‏ 
 یَهُوَه برای همگان نیکو است ،‏ و رحمت‌های وی بر همهٔ اَعمال وی است .‏ › 
 (‏ مزمور ۱۴۵ :‏ ۸ ،‏ ۹ )‏ بلی ،‏ یَهُوَه « پدر رحمت‌ها و خدای جمیع تسلّیات است .‏ » 
 (‏ ۲قُرِنتیان ۱ :‏ ۳‏ )‏ رحمت را می‌توان به گونه‌های مختلف نشان داد مثلاً با رفتار مهربانانه .‏ 
 رحمت جنبه‌ای بسیار مهم از شخصیت یَهُوَه است .‏ 
 با مشاهده و آموختن رحمتی که یَهُوَه از خود به دیگران نشان داده است می‌توانیم مفهوم رحمت را بهتر و دقیق‌تر درک کنیم .‏ 
 ‏ از اِشَعْیا ۴۹ :‏ ۱۵ چه نکته‌ای را در مورد ترحّم می‌آموزیم ؟‏ 
 در اِشَعْیا ۴۹ :‏ ۱۵ می‌خوانیم :‏ « آیا زن بچهٔ شیرخوارهٔ خود را فراموش کرده بر پسر رَحِم خویش ترحّم ننماید ؟‏ » 
 واژهٔ عبری‌ای که به فارسی ترحّم ترجمه شده است با کلمهٔ رحیم که در مزمور ۱۴۵ :‏ ۸ ،‏ ۹ آمده است هم‌ریشه است .‏ 
 احساسات و عواطف یَهُوَه که با رحمت نمایان می‌شود به مهر و گرمی مادری شیرده به نوزادش تشبیه شده است .‏ 
 وقتی نوزاد گرسنه است و یا نیازی دیگر دارد مادر از روی دلرحمی و مهربانی فوراً در صدد رفع نیاز کودکش برمی‌آید .‏ 
 یَهُوَه نیز نسبت به آنانی که به رحمت و اکرام او نیازمندند همین احساس را نشان می‌دهد .‏ 
 ‏ یَهُوَه چگونه به اسرائیلیان ثابت کرد که « در رحمانیت ،‏ دولتمند است » ؟‏ 
 دلسوزی برای محتاجان یک چیز است ولی رفع نیازهای آنان چیزی دیگر .‏ 
 برای مثال ،‏ ببینیم وقتی عابدان یَهُوَه ۳۵۰۰ سال پیش در بردگی مصریان به سر می‌بردند او چگونه به کمک آن‌ها شتافت ؟‏ 
 یَهُوَه به موسی گفت :‏ « هرآینه مصیبت قوم خود را که در مصرند دیدم ،‏ و استغاثهٔ ایشان را از دست سرکاران ایشان شنیدم ،‏ زیرا غم‌های ایشان را می‌دانم .‏ 
 و نزول کردم تا ایشان را از دست مصریان خلاصی دهم ،‏ و ایشان را از آن زمین به زمین نیکو و وسیع برآورم ،‏ به زمینی که به شیر و شهد جاری است .‏ » 
 (‏ خروج ۳ :‏ ۷ ،‏ ۸ )‏ تقریباً ۵۰۰ سال بعد از نجات اسرائیلیان از مصر ،‏ یَهُوَه به آن‌ها چنین یادآوری کرد :‏ « من اسرائیل را از مصر برآوردم ،‏ و شما را از دست مصریان و از دست جمیع ممالکی که بر شما ظلم نمودند ،‏ رهایی دادم .‏ » 
 (‏ ۱سموئیل ۱۰ :‏ ۱۸ )‏ اما اسرائیلیان بارها در تنگنا و مخمصه افتادند چون که به دفعات از معیارهای خدا تخطّی می‌کردند .‏ 
 با وجود این ،‏ یَهُوَه به آن‌ها ترحّم کرده ،‏ هر بار ایشان را از دست دشمنانشان رهایی می‌داد .‏ 
 (‏ داوران ۲ :‏ ۱۱ -‏ ۱۶ ؛‏ ۲تواریخ ۳۶ :‏ ۱۵ )‏ این موارد به وضوح نشان می‌دهند که یَهُوَه چگونه با مهربانی آنانی را که محتاجند یا در خطرند یا دچار سختی و گرفتاری شده‌اند نجات می‌دهد ؛‏ زیرا یَهُوَه « در رحمانیت ،‏ دولتمند است .‏ » —‏ اَفَسُسیان ۲ :‏ ۴‏ .‏ 
 ‏ عیسی چگونه از رحمت پدرش تقلید کرد ؟‏ 
 عیسی مسیح نیز طی خدمت زمینی خود در رحمت نشان دادن دقیقاً از پدرش تقلید کرد .‏ 
 مثلاً ،‏ وقتی دو مرد نابینا فریادکنان به او التماس کردند که :‏ « خداوندا ،‏ پسر داودا ،‏ بر ما ترحّم کن !‏ » 
 عیسی عکس‌العملی مشابه پدرش نشان داد .‏ 
 شکی نیست که برای آن دو نابینا آرزویی بزرگ‌تر از این وجود نداشت که عیسی بینایی‌شان را به آن‌ها بازگرداند .‏ 
 عیسی بی‌درنگ به خواست آن‌ها عمل کرد ولی نه از روی رفع تکلیف .‏ 
 در گزارش آن واقعه می‌خوانیم :‏ ‹ عیسی ترحّم نموده ،‏ چشمان ایشان را لمس نمود که در ساعت بینا گشتند .‏ › 
 (‏ متّیٰ ۲۰ :‏ ۳۰ -‏ ۳۴‏ )‏ همین احساس ترحّم عیسی بود که او را برآن داشت تا با معجزه‌هایش نابینایان را بینایی دهد ،‏ دیوها و اجنّه را از مردم بیرون کند ،‏ جذامیان را شفا دهد و فرزندان والدین درمانده را درمان کند .‏ —‏ متّیٰ ۹ :‏ ۲۷ ؛‏ ۱۵ :‏ ۲۲ ؛‏ ۱۷ :‏ ۱۵ ؛‏ مَرقُس ۵ :‏ ۱۸ ،‏ ۱۹ ؛‏ لوقا ۱۷ :‏ ۱۲ ،‏ ۱۳‏ .‏ 
 ‏ نمونه‌هایی که از رحمت یَهُوَه خدا و پسرش دیدیم چه چیزی را در مورد ترحّم معلوم می‌سازد ؟‏ 
 نمونه‌هایی که از رحمت یَهُوَه خدا و عیسی مسیح دیدیم معلوم می‌سازد که ترحّم دو جنبه دارد :‏ یکی دلسوزی کردن برای محتاجان و ضعیفان و دیگری وارد عمل شدن به منظور رفع نیاز ایشان .‏ 
 شخصی که واقعاً رحیم است هر دو جنبه را دارا می‌باشد .‏ 
 ترحّم در کتاب مقدّس اغلب به مفهوم مهربانی کردن به محتاجان و ضعیفان آمده است .‏ 
 اما وقتی در چهارچوب قضایی و عدالت مطرح می‌شود چطور ؟‏ 
 آیا مفهوم دیگری به خود می‌گیرد ؟‏ 
 آیا خودداری از اِعمال کیفر و مجازات نیز ترحّم محسوب می‌شود ؟‏ 
 رحمت و ارفاق به خطاکار 
 ۸ ،‏ ۹ .‏ 
 در چه صورت رحمت یَهُوَه شامل حال داود شد ؟‏ 
 ناتان نبی ،‏ داود پادشاه را با گناه و زنایی که با بَتْشَبَع مرتکب شده بود روبرو کرد .‏ 
 داود چه واکنشی از خود نشان داد ؟‏ 
 او از گناهش توبه نموده ،‏ به یَهُوَه التماس کرد :‏ « ای خدا به حسب رحمت خود بر من رحم فرما .‏ 
 به حسب کثرت رأفت خویش گناهانم را محو ساز .‏ 
 مرا از عصیانم به کلّی شست‌وشو ده و از گناهم مرا طاهر کن .‏ 
 زیرا که من به معصیت خود اعتراف می‌کنم و گناهم همیشه در نظر من است .‏ 
 به تو و به تو تنها گناه ورزیده ،‏ و در نظر تو این بدی را کرده‌ام .‏ » —‏ مزمور ۵۱ :‏ ۱ -‏ ۴ .‏ 
 معلوم است که داود شدیداً از گناهش محزون شده بود .‏ 
 یَهُوَه نیز گناه او را عفو کرده ،‏ وی و بَتْشَبَع را داوری نکرد .‏ 
 بر طبق شریعت موسی ،‏ هم داود باید کشته می‌شد هم بَتْشَبَع .‏ 
 (‏ تثنیه ۲۲ :‏ ۲۲ )‏ آن دو زنده ماندند ،‏ اما نتوانستند از عواقب گناه خود بگریزند .‏ 
 (‏ ۲سموئیل ۱۲ :‏ ۱۳ )‏ پس می‌بینیم که خدا از روی رحمت گناهان ما را عفو می‌کند ،‏ اما عواقب آن را باید متحمّل شویم .‏ 
 ‏ یَهُوَه در داوری کردن رحیم است ،‏ اما چرا رحمت او را نباید امری بدیهی بپنداریم ؟‏ 
 از آنجایی که « به وساطت یک آدم (‏ اوّلین انسان )‏ گناه داخل جهان گردید » و با توجه به این که « مزد گناه موت است ،‏ » همهٔ انسان‌ها مستحق مرگند .‏ 
 (‏ رومیان ۵ :‏ ۱۲ ؛‏ ۶ :‏ ۲۳‏ )‏ پس باید بسیار شکرگزار باشیم که یَهُوَه در اِعمال داوری به ما رحم می‌کند !‏ 
 اما باید مراقب باشیم تا هیچ گاه ترحّم خدا را امری بدیهی نپنداریم ،‏ زیرا تثنیه ۳۲ :‏ ۴ می‌گوید :‏ ‹ اَعمال یَهُوَه عادل و کامل است .‏ › 
 (‏ ترجمهٔ تفسیری )‏ آری ،‏ باید در نظر داشت که هرچند خدا رحیم است اما هیچ گاه عدالت کامل خود را زیر پا نمی‌گذارد .‏ 
 ‏ یَهُوَه چگونه اطمینان حاصل کرد که در رسیدگی به گناه داود و بَتْشَبَع عدالت زیر پا گذاشته نمی‌شود ؟‏ 
 قبل از این که در حکم اعدام داود و بَتْشَبَع تخفیف داده شود ،‏ گناهشان باید عفو می‌شد .‏ 
 قضات و داوران اسرائیل اختیار عفو و بخشایش گناهان را نداشتند .‏ 
 اگر به آن قضات اجازه داده می‌شد به قضیهٔ زنای آن دو رسیدگی کنند چاره‌ای جز صدور حکم اعدام آن‌ها نمی‌داشتند .‏ 
 شریعت حکم می‌کرد که هر دو زناکار اعدام شوند .‏ 
 اما یَهُوَه طبعاً می‌خواست ببیند که آیا دلیلی برای عفو گناه داود وجود دارد یا خیر .‏ 
 (‏ ۲سموئیل ۷ :‏ ۱۲ -‏ ۱۶ )‏ بدین علّت « داور تمام جهان » ‹ که دل‌ها را می‌آزماید › به خاطر عهدی که با داود بسته بود خودش به قضیهٔ آن دو رسیدگی کرد .‏ 
 (‏ پیدایش ۱۸ :‏ ۲۵ ؛‏ ۱تواریخ ۲۹ :‏ ۱۷ )‏ خدا از نیات دل داود اطلاع یافت ،‏ توبهٔ او را سنجید و بر مبنای آنچه دید او را عفو کرد .‏ 
 ‏ انسان‌ها به چه شرط می‌توانند مورد رحمت الٰهی واقع گردند ؟‏ 
 یَهُوَه با رهانیدن ما از حکم مرگ در اثر گناه موروثی به ما ترحّم می‌کند .‏ 
 این ترحّم با عدالت او کاملاً هماهنگ است .‏ 
 یَهُوَه برای عفو و کفّارهٔ گناهان ما ،‏ بدون این که موازین عدالت و انصاف را زیر پا گذارد ،‏ پسرش عیسی مسیح را فدیه کرد .‏ 
 این عمل بزرگ‌ترین رحمتی است که خدا در حق ما کرده است .‏ 
 (‏ متّیٰ ۲۰ :‏ ۲۸ ؛‏ رومیان ۶ :‏ ۲۲ ،‏ ۲۳‏ )‏ اگر می‌خواهیم مورد رحمت خدا قرار گیریم و از مجازات درخور گناه موروثی رهایی یابیم باید ‹ به پسر ایمان آوریم .‏ › —‏ یوحنّا ۳ :‏ ۱۶ ،‏ ۳۶‏ .‏ 
 خدای رحمت و عدالت 
 ۱۳ ،‏ ۱۴ .‏ 
 آیا رحمت خدا عدالت او را تشدید یا تضعیف می‌کند ؟‏ 
 توضیح دهید .‏ 
 حال که می‌بینیم رحمت یَهُوَه عدالت و انصاف او را نقض نمی‌کند ،‏ آیا آن را تحت‌الشعاع قرار می‌دهد ؟‏ 
 به عبارت دیگر ،‏ آیا می‌توان گفت که رحمت از شدّت مجازات و کیفر می‌کاهد ؟‏ 
 خیر .‏ 
 یَهُوَه از طریق هوشَع نبی به قومش گفت :‏ « تو را تا به ابد نامزد خود خواهم ساخت و تو را به عدالت و انصاف و رأفت و رحمانیت نامزد خود خواهم گردانید .‏ » 
 (‏ هوشَع ۲ :‏ ۱۹ )‏ از این سخنان چنین استنباط می‌شود که یَهُوَه همیشه رحمت خود را هماهنگ و موزون با خصوصیات دیگرش از جمله عدالت به کار می‌گیرد .‏ 
 یَهُوَه « خدای رحیم و رئوف [ است ] و آمرزندهٔ خطا و عصیان و گناه ؛‏ لٰکن گناه را هرگز بی‌سزا نخواهد گذاشت .‏ » 
 (‏ خروج ۳۴ :‏ ۶ ،‏ ۷ )‏ یَهُوَه خدای رحمت و عدالت است .‏ 
 کتاب مقدّس در مورد وی می‌گوید :‏ « او صخره است و اَعمال او کامل .‏ 
 زیرا همهٔ طریق‌های او انصاف است .‏ » 
 (‏ تثنیه ۳۲ :‏ ۴ )‏ عدالت خدا مثل رحمتش کامل و بی‌نقص است .‏ 
 هیچ یک از این خصوصیات بر دیگری برتری ندارد و هیچ یک نیاز به مکمّل ندارد تا تأثیر مطلوب را به جای بگذارد .‏ 
 یَهُوَه این دو خصوصیات را در توازن و هماهنگی کامل اِعمال می‌کند .‏ 
 ۱۵ ،‏ ۱۶ .‏ 
 الف )‏ چگونه می‌دانیم که عدالت الٰهی سخت و بی‌رحمانه نیست ؟‏ 
 ب )‏ وقتی یَهُوَه نظام شریر این دنیا را داوری و نابود کند پرستندگان او از چه چیز اطمینان خواهند داشت ؟‏ 
 عدالت یَهُوَه سخت و بی‌رحمانه نیست .‏ 
 عدالت باید همیشه مراحل قانونی و قضایی را طی کند تا خطاکار به سزای اَعمال خود برسد .‏ 
 عدالت الٰهی در بعضی موارد به مفهوم نجات و رهایی برای مستحقان است .‏ 
 لوط پَطرِیارْخ و دو دخترش نمونه‌ای از این نوع نجاتند .‏ 
 آن سه نفر نجات خود را مدیون عدالت خدا بودند زیرا خدا شهرهای فاسد و شریر سُدُوم و غَمورَه را به نابودی کشید اما آن‌ها را زنده نگاه داشت .‏ —‏ پیدایش ۱۹ :‏ ۱۲ -‏ ۲۶ .‏ 
 ما نیز اطمینان داریم که وقتی یَهُوَه نظام شریر این دنیا را داوری و نابود کند « گروهی عظیم » از پرستندگان یَهُوَه که « لباس خود را به خون برّه شست‌وشو کرده ،‏ سفید نموده‌اند » از آن مهلکه جان سالم به در خواهند برد .‏ 
 بدین ترتیب جمیع آن‌ها « از عذاب سخت بیرون می‌آیند .‏ » —‏ مکاشفه ۷ :‏ ۹ -‏ ۱۴‏ .‏ 
 چرا باید رحیم باشیم ؟‏ 
 ‏ انگیزهٔ اصلی رحمت نشان دادن چیست ؟‏ 
 یَهُوَه و عیسی مسیح به وضوح نشان داده‌اند که رحمت حقیقی چه چیزهایی را در بر دارد .‏ 
 امثال ۱۹ :‏ ۱۷ انگیزه‌ای خوب برای رحمت نشان دادن است :‏ ‹ هر که بر فقیر ترحّم نماید به یَهُوَه قرض می‌دهد ،‏ و احسان او را به او رد خواهد نمود .‏ › 
 بدیهی است که وقتی با دیگران رحیمانه رفتار می‌کنیم یَهُوَه و پسرش از ما خوشنود می‌شوند .‏ 
 (‏ ۱قُرِنتیان ۱۱ :‏ ۱‏ )‏ با این کار دیگران نیز تشویق می‌شوند به یکدیگر رحمت نشان دهند چون که رحمت ،‏ رحمت می‌آورد .‏ —‏ لوقا ۶ :‏ ۳۸‏ .‏ 
 ‏ چرا باید رحیم باشیم ؟‏ 
 رحمت خصلتی است که خود از چندین خصوصیات خوب همچون ترحّم ،‏ ملایمت ،‏ محبت ،‏ مهربانی و نیکی کردن تشکیل شده است .‏ 
 بنابراین ،‏ رحمت نشان دادن یعنی به فکر دیگران بودن ،‏ برایشان دلسوزی و همدردی کردن .‏ 
 رحمت الٰهی عدالت را تضعیف نمی‌کند ؛‏ دیرخشمی و صبر زیاد یَهُوَه به خطاکاران مهلت فراوان می‌دهد تا به توبه گرایند .‏ 
 (‏ ۲پِطْرُس ۳ :‏ ۹ ،‏ ۱۰‏ )‏ پس می‌بینیم که رحمت با صبر ،‏ تحمّل و بردباری رابطهٔ مستقیم دارد .‏ 
 رحمت ترکیبی از خصوصیات خوشایند ثمرهٔ روح است که بر مبنای آن می‌توان خصوصیات مطلوب دیگر را در خود پرورش داد .‏ 
 (‏ غَلاطیان ۵ :‏ ۲۲ ،‏ ۲۳‏ )‏ پس بسیار مهم است که همواره اشخاصی رحیم باشیم !‏ 
 ‏ « خوشا به حال رحم‌کنندگان »‏ 
 ۱۹ ،‏ ۲۰ .‏ 
 رحمت چگونه بر داوری و قضاوت چیره می‌شود ؟‏ 
 یعقوب رسول نیز اهمیت رحیم بودن را چنین برجسته می‌سازد :‏ « رحم بر داوری مفتخر می‌شود .‏ » 
 (‏ یعقوب ۲ :‏ ۱۳ب‏ )‏ یعقوب از رحمتی صحبت می‌کند که پرستندگان یَهُوَه از خود نشان می‌دهند .‏ 
 این رحمت بر داوری و قضاوت چیره می‌شود از این لحاظ که وقتی زمان آن برسد که ‹ هر یکی از ما حساب خود را به خدا دهد › یَهُوَه با توجه به رفتار ترحّم‌آمیزمان که در گذشته با دیگران داشته‌ایم گناهانمان را بر اساس فدیهٔ پسرش عفو و کفّاره می‌کند .‏ 
 (‏ رومیان ۱۴ :‏ ۱۲‏ )‏ بی‌شک یکی از دلایلی که خدا به داود رحم کرد ،‏ این بود که خود داود نیز شخصی رحیم بود .‏ 
 (‏ ۱سموئیل ۲۴ :‏ ۴ -‏ ۷ )‏ اما « آن داوری بی‌رحم خواهد بود بر کسی که رحم نکرده است .‏ » 
 (‏ یعقوب ۲ :‏ ۱۳‏ )‏ بی‌دلیل نیست که خدا افراد « بی‌رحم » را « مستوجب موت » می‌داند !‏ —‏ رومیان ۱ :‏ ۳۱ ،‏ ۳۲‏ .‏ 
 عیسی در موعظهٔ بالای کوه گفت :‏ « خوشا به حال رحم‌کنندگان ،‏ زیرا بر ایشان رحم کرده خواهد شد .‏ » 
 (‏ متّیٰ ۵ :‏ ۷‏ )‏ این کلام به صراحت تأکید می‌کند که آن که از خدا طلب رحمت و مغفرت کند خودش نیز باید شخصی رحیم و رئوف باشد !‏ 
 مقالهٔ بعدی نشان می‌دهد که چگونه می‌توانیم در زندگی روزمره از خود رحمت نشان دهیم .‏ 
 چه آموختید ؟‏ 
 ‏ • رحمت چیست ؟‏ 
 ‏ • رحمت به چه اَشکالی نمایان می‌شود ؟‏ 
 ‏ • یَهُوَه چگونه هم خدای رحمت است هم خدای عدالت ؟‏ 
 ‏ • چرا ما نیز باید رحیم باشیم ؟‏ 
 ‏ [ تصویر در صفحهٔ ۸ ]‏ 
 احساسات و عواطف یَهُوَه نسبت به کسانی که به رحمت او نیاز دارند مانند احساسات مادر نسبت به کودکش است 
 ‏ [ تصویر در صفحهٔ ۹ ]‏ 
 از معجزات عیسی چه چیزی در مورد رحمت می‌آموزیم ؟‏ 
 ‏ [ تصویر در صفحهٔ ۱۰ ]‏ 
 آیا یَهُوَه با رحمت نشان دادن به داود عدالت را زیر پا گذاشت ؟‏ 
 ‏ [ تصویر در صفحهٔ ۱۲ ]‏ 
 رحمتی که خدا به انسان‌های گناهکار نشان می‌دهد با عدالتش موزون است 
 چگونه رحمت نشان دهیم ؟‏ 
 ‏ « با جمیع مردم احسان بنماییم ،‏ علی‌الخصوص با اهل بیت ایمان .‏ » —‏ غَلاطیان ۶ :‏ ۱۰‏ .‏ 
 ۱ ،‏ ۲ .‏ 
 از حکایت سامری نیکوکار چه درسی در مورد رحمت می‌آموزیم ؟‏ 
 یکی از علمای یهود از عیسی پرسید :‏ « همسایهٔ من کیست ؟‏ » 
 عیسی در جواب وی حکایتی نقل کرد :‏ « مردی که از اورشلیم به سوی اَریحا می‌رفت ،‏ به دست‌های دزدان افتاد و او را برهنه کرده ،‏ مجروح ساختند و او را نیم‌مرده واگذارده ،‏ برفتند .‏ 
 اتفاقاً کاهنی از آن راه می‌آمد ،‏ چون او را بدید از کنارهٔ دیگر رفت .‏ 
 همچنین شخصی لاوی نیز از آنجا عبور کرده ،‏ نزدیک آمد و بر او نگریسته از کنارهٔ دیگر برفت .‏ 
 لیکن شخصی سامری که مسافر بود ،‏ نزد وی آمده ،‏ چون او را بدید ،‏ دلش بر وی بسوخت .‏ 
 پس پیش آمده ،‏ بر زخم‌های او روغن و شراب ریخته ،‏ آن‌ها را بست و او را بر مرکب خود سوار کرده ،‏ به کاروانسرایی رسانید و خدمت او کرد .‏ 
 بامدادان چون روانه می‌شد ،‏ دو دینار درآورده ،‏ به سرایدار داد و بدو گفت این شخص را متوجه باش و آنچه بیش از این خرج کنی ،‏ در حین مراجعت به تو دهم .‏ » 
 سپس عیسی از آن مرد پرسید :‏ « پس به نظر تو کدام یک از این سه نفر همسایه بود با آن شخص که به دست دزدان افتاد ؟‏ » 
 عالِم یهودی گفت :‏ « آنکه بر او رحمت کرد .‏ » —‏ لوقا ۱۰ :‏ ۲۵ ،‏ ۲۹ -‏ ۳۷الف‏ .‏ 
 عکس‌العملی که آن سامری از خود نشان داد شکی در مورد مفهوم واقعی رحمت در ذهن ما باقی نمی‌گذارد !‏ 
 ترحّم و دلسوزی آن سامری بود که وی را واداشت کاری برای آن مجروح بکند ،‏ در صورتی که اصلاً او را نمی‌شناخت و برایش غریبه‌ای بیش نبود .‏ 
 واضح است که رحمت و ترحّم مرز و بوم ،‏ ملیت ،‏ مذهب و فرهنگ نمی‌شناسد .‏ 
 عیسی پس از نقل این حکایت به سؤال‌کننده توصیه کرد :‏ « برو و تو نیز همچنان کن .‏ » 
 (‏ لوقا ۱۰ :‏ ۳۷ب‏ )‏ ما نیز باید این توصیه را جدّی گرفته ،‏ بکوشیم با دیگران رحیم باشیم .‏ 
 در این راستا چه می‌توان کرد ؟‏ 
 چگونه می‌توان در زندگی روزمره رحمت نشان داد ؟‏ 
 ‏ ‹ اگر برادری برهنه باشد ›‏ 
 ۳ ،‏ ۴ .‏ 
 چرا رحمت نشان دادن به ویژه در جماعت مسیحی باید برای ما اهمیت داشته باشد ؟‏ 
 پولُس رسول توصیه می‌کند :‏ « به قدری که فرصت داریم با جمیع مردم احسان بنماییم ،‏ علی‌الخصوص با اهل بیت ایمان .‏ » 
 (‏ غَلاطیان ۶ :‏ ۱۰‏ )‏ در ابتدا بپردازیم به این موضوع که چگونه می‌توانیم کمال احسان و رحمت را در حق هم‌ایمانانمان به جا آوریم .‏ 
 یعقوب رسول نیز مسیحیان حقیقی را ترغیب می‌کند رفتاری رحیمانه و رئوفانه با یکدیگر داشته باشند .‏ 
 از این رو گوشزد می‌کند :‏ « داوری ،‏ بی‌رحم خواهد بود بر کسی که رحم نکرده است .‏ » 
 (‏ یعقوب ۲ :‏ ۱۳‏ )‏ یعقوب در زمینهٔ این گفتهٔ الهامی به خصلت‌ها و رفتارهایی اشاره می‌کند که با اکتساب آن‌ها می‌توان رحمت را در عمل نشان داد .‏ 
 مثلاً در یعقوب ۱ :‏ ۲۷ می‌گوید :‏ « پرستش صاف و بی‌عیب نزد خدا و پدر این است که یتیمان و بیوه‌زنان را در مصیبت ایشان تفقّد کنند و خود را از آلایش دنیا نگاه دارند .‏ » 
 و همین طور در یعقوب ۲ :‏ ۱۵ ،‏ ۱۶ می‌گوید :‏ « پس اگر برادری یا خواهری برهنه و محتاج خوراک روزینه باشد ،‏ و کسی از شما بدیشان گوید :‏ ‹ به سلامتی بروید و گرم و سیر شوید ،‏ › لیکن مایحتاج بدن را بدیشان ندهد ،‏ چه نفع دارد ؟‏ »‏ 
 ۵ ،‏ ۶ .‏ 
 چگونه می‌توانیم کمال احسان و رحمت را در جماعت خود به جا آوریم ؟‏ 
 رسیدگی به حال دیگران و رفع نیاز آنان جزو ویژگی‌های دین حقیقی است .‏ 
 پرستش حقیقی صرفاً به ابراز دلسوزی و دعای خیر برای دیگران محدود نمی‌شود .‏ 
 رأفت و دلسوزی ما را به عمل برمی‌انگیزاند تا آستین‌ها را بالا زده ،‏ به طور جدّی در صدد رفع نیاز آن که در مضیقه و درماندگی است برآییم .‏ 
 (‏ ۱یوحنّا ۳ :‏ ۱۷ ،‏ ۱۸‏ )‏ بلی ،‏ با کارهایی مثل غذا پختن برای برادران یا خواهران بیمار و زمین‌گیر ،‏ انجام دادن کارهای خانهٔ افراد سالمند ،‏ آوردن کسانی که وسیلهٔ نقلیه ندارند به جلسات و برگرداندن آن‌ها به منزل ،‏ و سخاوت نشان دادن به آنانی که مستحق کمک‌های مالی‌اند ،‏ می‌توانیم کمال رحمت و احسان را با دیگران به جا آوریم .‏ —‏ تثنیه ۱۵ :‏ ۷ -‏ ۱۰ .‏ 
 البته سخاوت روحانی از سخاوت مادی و دست‌ودلبازی مهم‌تر است زیرا باعث تقویت و بنای اعضای جماعت مسیحی در حال رشد می‌شود .‏ 
 از طرفی دیگر بر ما واجب است که ‹ کوتاه‌دلان یعنی افسردگان را دلداری دهیم و ضعفا را حمایت کنیم .‏ › 
 (‏ ۱تَسّالونیکیان ۵ :‏ ۱۴‏ )‏ همچنین « زنان پیر ،‏ » یعنی خواهران بالغ در جماعت نیز موظفند « معلّمان تعلیم نیکو » باشند .‏ 
 (‏ تیطُس ۲ :‏ ۳‏ )‏ و در مورد سرپرستان مسیحی نیز کتاب مقدّس می‌گوید که هر یک از آن‌ها باید ‹ مثل پناه‌گاهی از باد و پوششی از طوفان باشد .‏ › —‏ اِشَعْیا ۳۲ :‏ ۲ .‏ 
 ‏ از شاگردان اَنطاکیه در سوریه چه درسی در مورد رحمت و احسان می‌آموزیم ؟‏ 
 جماعت مسیحی قرن اوّل در کنار مراقبت از بیوه‌زنان و یتیمان ،‏ دستیاری محتاجان و تسلّی و تشویق افسردگان ،‏ نیز تدارکاتی برای امداد هم‌ایمانان مصیبت‌زدهٔ خود در مناطق دیگر فراهم می‌دید .‏ 
 برای نمونه وقتی یکی از مسیحیان به نام آغابوس نبوّت کرد که « قحطی شدید در تمامی ربع مسکون خواهد شد » شاگردان اَنطاکیه در سوریه « مصمم آن شدند که هر یک برحسب مقدور خود ،‏ اعانتی برای برادرانِ ساکنِ یهودیه بفرستند .‏ » 
 سپس هر چه که تهیه کردند « به دست بَرنابا و سَوْلُس نزد کشیشان (‏ پیران جماعت )‏ روانه نمودند .‏ » 
 (‏ اَعمال ۱۱ :‏ ۲۸ -‏ ۳۰‏ )‏ در روزگار ما چطور ؟‏ 
 امروزه نیز « غلام امین و دانا » هیئت‌هایی را برای امداد برادران مصیبت‌زده در مناطقی که دستخوش فجایع طبیعی مانند توفند ،‏ زلزله و سونامی شده است تشکیل می‌دهد .‏ 
 (‏ متّیٰ ۲۴ :‏ ۴۵‏ )‏ ما نیز اگر با چنین ترتیبات سازمانی همکاری کرده ،‏ از وقت و نیرو و امکانات خود مایه بگذاریم رحمت و احسان خود را در عمل و به شیوه‌ای قابل تحسین نشان داده‌ایم .‏ 
 ‏ « اگر ظاهربینی کنید .‏ .‏ .‏ »‏ 
 ‏ استثنا قائل شدن چه تناقضی با ترحّم دارد ؟‏ 
 یعقوب در مورد خصلتی هشدار می‌دهد که با ترحّم و « شریعت ملوکانهٔ » محبت در تناقض است .‏ 
 وی می‌گوید :‏ « اگر ظاهربینی کنید ،‏ گناه می‌کنید و شریعت شما را به خطاکاری ملزم (‏ محکوم )‏ می‌سازد .‏ » 
 (‏ یعقوب ۲ :‏ ۸ ،‏ ۹‏ )‏ استثنا قائل شدن برای افراد متموّل یا صاحب مقام و مرتبه ،‏ شخص را سرد و سنگدل می‌سازد تا جایی که « گوش خود را از فریاد فقیر می‌بندد .‏ » 
 (‏ امثال ۲۱ :‏ ۱۳ )‏ تبعیض قائل شدن حس ترحّم و دلسوزی را در شخص می‌کشد .‏ 
 ولی اگر با همه رفتار و برخوردی یکسان داشته باشیم از خود رحمت نشان داده‌ایم .‏ 
 ‏ چرا توجه خاص نشان دادن به کسانی که مستحق تحسینند استثنا قائل شدن محسوب نمی‌شود ؟‏ 
 اما آیا استثنا قائل نشدن بدین مفهوم است که نباید به کسی یا کسانی توجه خاص نشان داد ؟‏ 
 خیر .‏ 
 یک نمونه بیاوریم .‏ 
 پولُس رسول در نامه‌اش به مسیحیان اهل فیلِپّی در مورد همکار و هم‌ایمانش اَپَفْرُدِتُس نوشت :‏ « چنین کسان را محترم بدارید .‏ » 
 چرا پولُس یک نفر را اینچنین مشخصاً برجسته ساخت ؟‏ 
 پولُس دلیل آورده ،‏ می‌گوید :‏ « زیرا [ اَپَفْرُدِتُس ] در کار مسیح مشرف بر موت شد و جان را به خطر انداخت تا نقص خدمت شما را برای من به کمال رساند .‏ » 
 (‏ فیلِپّیان ۲ :‏ ۲۵ ،‏ ۲۹ ،‏ ۳۰‏ )‏ بلی ،‏ برای ازخودگذشتگی‌ها و خدمت بی‌شاعبهٔ اَپَفْرُدِتُس باید از او قدردانی می‌شد .‏ 
 در اوّل تیموتاؤس ۵ :‏ ۱۷ می‌خوانیم :‏ « کشیشانی (‏ پیران جماعت )‏ که نیکو پیشوایی کرده‌اند ،‏ مستحقّ حرمت مضاعف می‌باشند ،‏ علی‌الخصوص آنانی که در کلام و تعلیم محنت می‌کشند .‏ » 
 پرورش خصوصیات روحانی نیز امری است قابل تحسین که نباید از نظر دور داشت .‏ 
 به این ترتیب ابراز سپاس و قدردانی از خواهران و برادرانمان هیچ گاه چاپلوسی و استثنا قائل شدن تلقّی نخواهد شد .‏ 
 ‏ ‹ آن حکمت که از بالا است پر از رحمت است ›‏ 
 ‏ چرا باید بکوشیم زبانمان را مهار کنیم ؟‏ 
 یعقوب در خصوص زبان آدمی می‌گوید :‏ « زبان را کسی از مردمان نمی‌تواند رام کند .‏ 
 شرارتی سرکش و پر از زهر قاتل است !‏ 
 خدا و پدر را به آن متبارک می‌خوانیم و به همان ،‏ مردمان را که به صورت خدا آفریده شده‌اند ،‏ لعن می‌گوییم .‏ 
 از یک دهان برکت و لعنت بیرون می‌آید !‏ » 
 در ادامهٔ همین موضوع وی می‌گوید :‏ « اگر در دل خود حسدِ تلخ و تعصب دارید ،‏ فخر مکنید و به ضدّ حقّ دروغ مگویید .‏ 
 این حکمت از بالا نازل نمی‌شود ،‏ بلکه دنیوی و نَفْسانی و شیطانی است .‏ 
 زیرا هر جایی که حسد و تعصب است ،‏ در آنجا فتنه و هر امر زشت موجود می‌باشد .‏ 
 لٰکن آن حکمت که از بالا است ،‏ اوّل طاهر است و بعد صلح‌آمیز و ملایم و نصیحت‌پذیر و پر از رحمت و میوه‌های نیکو و بی‌تردّد و بی‌ریا .‏ » —‏ یعقوب ۳ :‏ ۸ -‏ ۱۰ ،‏ ۱۴ -‏ ۱۷‏ .‏ 
 ‏ چگونه سخن گفتن می‌تواند با رحمت و ترحّم همراه باشد ؟‏ 
 پس می‌بینیم که از صحبت‌ها و سخنانمان معلوم می‌شود که آیا دارای حکمت از بالا یعنی از خدا هستیم که « پر از رحمت » است یا نه .‏ 
 حال اگر کسی از روی حسادت یا غرض شروع به تعریف کردن از خودش کند یا پشت سر دیگری بد گوید چطور ؟‏ 
 کلام خدا در مزمور ۹۴ :‏ ۴ می‌گوید :‏ « جمیع بدکاران لاف می‌زنند .‏ » 
 فقط یک سخن زیان‌آور کافی است تا شخصی بی‌گناه بدنام و شهرتش لکه‌دار شود !‏ 
 (‏ مزمور ۶۴ :‏ ۲ -‏ ۴ )‏ و لطمه‌ای که « شاهد دروغ به کِذب تنطّق می‌کند » کمتر از غیبت زیان‌آور نیست .‏ 
 (‏ امثال ۱۴ :‏ ۵ ؛‏ ۱پادشاهان ۲۱ :‏ ۷ -‏ ۱۳ )‏ یعقوب رسول پس از اشاره به زیان‌هایی که زبان افسارگسیخته به بار می‌آورد ،‏ می‌گوید :‏ « ای برادران ،‏ شایسته نیست که چنین شود .‏ » 
 (‏ یعقوب ۳ :‏ ۱۰ب‏ )‏ رحمت حقیقی ما را ملزم می‌سازد تا از قدرت تکلّم خود به شیوه‌ای پاک ،‏ مسالمت‌آمیز و معقول استفاده کنیم .‏ 
 عیسی گفت :‏ « به شما می‌گویم که هر سخن باطل که مردم گویند ،‏ حساب آن را در روز داوری خواهند داد .‏ » 
 (‏ متّیٰ ۱۲ :‏ ۳۶‏ )‏ پس جای شکی نیست که رحمت و ترحّم نشان دادن با سخنانمان ،‏ نزد خدا خیلی اهمیت دارد !‏ 
 ‏ « تقصیرات مردم را بدیشان بیامرزید »‏ 
 ۱۲ ،‏ ۱۳ .‏ 
 الف )‏ از مثال غلامی که مبلغی هنگفت به آقایش بدهکار بود چه نکته‌ای در مورد رحمت می‌آموزیم ؟‏ 
 ب )‏ معنی بخشودن برادرمان « تا هفتاد هفت مرتبه » چیست ؟‏ 
 عیسی یک مثال دیگر نیز آورد که ترحّم را به شکلی بارز تعریف می‌کند .‏ 
 غلامی ده هزار قنطار (‏ معادل ۶۰٬۰۰۰٬۰۰۰ دینار آن زمان )‏ به آقایش ،‏ پادشاه بدهکار بود .‏ 
 از آنجایی که به هیچ وجه نمی‌توانست قرض خود را پس دهد از آقایش تمنا نمود به او رحم کند .‏ 
 آقای آن غلام « بر وی ترحّم نموده ،‏ او را رها کرد و قرض او را بخشید .‏ » 
 اما همان غلام چندی بعد به غلامی دیگر برخورد که از او صد دینار طلب داشت .‏ 
 و چون که آن غلام آه در بساط نداشت تا قرضش را بپردازد ،‏ داد او را به زندان بیندازند تا زمانی که طلبش را از او وصول کند .‏ 
 وقتی این جریان به گوش آقای آن غلام رسید که قرض هنگفتش را بخشیده بود وی را احضار کرده ،‏ به او گفت :‏ « ای غلام شریر ،‏ آیا تمام آن قرض را محض خواهش تو به تو نبخشیدم ؟‏ 
 پس آیا تو را نیز لازم نبود که بر همقطار خود رحم کنی چنانکه من بر تو رحم کردم ؟‏ » 
 پس پادشاه به آن غلام خشم کرده ،‏ داد او را حبس کنند تا زمانی که قرضش را پس دهد .‏ 
 عیسی در آخر این مثال گفت :‏ « به همینطور پدر آسمانی من نیز با شما عمل خواهد نمود ،‏ اگر هر یکی از شما برادر خود را از دل نبخشد .‏ » —‏ متّیٰ ۱۸ :‏ ۲۳ -‏ ۳۵‏ .‏ 
 عیسی با این مثال به گونه‌ای انکارناپذیر نمایان ساخت که ترحّم کردن شامل بخشودن گناهان و تقصیرهای دیگران نیز می‌شود !‏ 
 ما نیز بسیار به یَهُوَه مدیونیم زیرا تا کنون گناهان زیادی از ما دیده و بخشیده است .‏ 
 پس آیا ما هم نباید ‹ تقصیرات مردم را بدیشان بیامرزیم › ؟‏ 
 (‏ متّیٰ ۶ :‏ ۱۴ ،‏ ۱۵‏ )‏ قبل از این که عیسی این مثال را برای شاگردانش نقل کند ،‏ پِطْرُس از او پرسیده بود :‏ « چند مرتبه برادرم به من خطا ورزد ،‏ می‌باید او را آمرزید ؟‏ 
 آیا تا هفت مرتبه ؟‏ » 
 عیسی جواب داد :‏ « تو را نمی‌گویم تا هفت مرتبه ،‏ بلکه تا هفتاد هفت مرتبه !‏ » 
 (‏ متّیٰ ۱۸ :‏ ۲۱ ،‏ ۲۲‏ )‏ بلی شخص رحیم و دلسوز حاضر است « تا هفتاد هفت مرتبه » ببخشد ،‏ یعنی بخششی بی‌حد و حصر .‏ 
 ‏ بنا بر گفتهٔ عیسی در متّیٰ ۷ :‏ ۱ -‏ ۴ چگونه می‌توانیم در زندگی روزمره رحمت از خود نشان دهیم ؟‏ 
 عیسی در موعظهٔ بالای کوه یک راه دیگر نیز برای ابراز رحمت و ترحّم نشان داد .‏ 
 وی گفت :‏ « حکم مکنید تا بر شما حکم نشود .‏ 
 زیرا بدان طریقی که حکم کنید بر شما نیز حکم خواهد شد .‏ .‏ .‏ .‏ 
 و چون است که خس را در چشم برادر خود می‌بینی و چوبی را که در چشم خود داری نمی‌یابی ؟‏ 
 یا چگونه به برادر خود می‌گویی ‹ اجازت ده تا خس را از چشمت بیرون کنم › و اینک چوب در چشم تو است ؟‏ » 
 (‏ متّیٰ ۷ :‏ ۱ -‏ ۴‏ )‏ پس می‌بینیم که یک راه دیگر رحمت نشان دادن ارفاق به دیگران است یعنی این که با ضعف‌ها و ایرادهای آن‌ها کنار بیاییم و از قضاوت کردن و ایرادگیری بی‌مورد خودداری کنیم .‏ 
 ‏ « با جمیع مردم احسان بنماییم »‏ 
 ‏ چرا رحمت و ترحّم نباید فقط به روابط بین اعضای جماعت محدود شود ؟‏ 
 نصایح کتاب یعقوب خاص مسیحیان است و بر اهمیت ترحّم و رحمت در روابط بین یکدیگر تأکید می‌کند .‏ 
 اما بدین مفهوم نیست که در رفتارمان با مردم بیرون از جماعت ترحّم نشان ندهیم .‏ 
 مزمور ۱۴۵ :‏ ۹ می‌گوید :‏ ‹ یَهُوَه برای همگان نیکو است ،‏ و رحمت‌های وی بر همهٔ اَعمال وی است .‏ › 
 از ما نیز انتظار می‌رود ‹ به خدا اقتدا کنیم › یعنی از او تقلید کرده ،‏ « با جمیع مردم احسان بنماییم .‏ » 
 (‏ اَفَسُسیان ۵ :‏ ۱ ؛‏ غَلاطیان ۶ :‏ ۱۰‏ )‏ درست است که ‹ دنیا را و آنچه در دنیاست دوست نداریم › اما نسبت به مردم نیازمند و محتاج بی‌اعتنا نیستیم .‏ —‏ ۱یوحنّا ۲ :‏ ۱۵‏ .‏ 
 ‏ چه عواملی در نحوهٔ اِعمال ترحّم تأثیر گذارند ؟‏ 
 ما مسیحیان نه در کمک به قربانیانی که ‹ برای ایشان اتفاقی واقع می‌شود › درنگ می‌کنیم نه گوش خود را به روی فریاد درماندگان و مصیبت‌زدگان می‌بندیم .‏ 
 (‏ جامعه ۹ :‏ ۱۱ )‏ با توجه به شرایط و محدودیت‌های موجود ،‏ هر کمکی که از دستمان برآید برای دیگران انجام می‌دهیم .‏ 
 (‏ امثال ۳ :‏ ۲۷ )‏ البته باید احتیاط به خرج دهیم تا در امداد به دیگران ،‏ هر قدر هم که مفید باشد ،‏ ایشان را به تن‌پروری و تنبلی تشویق نکنیم .‏ 
 (‏ امثال ۲۰ :‏ ۱ ،‏ ۴ ؛‏ ۲تَسّالونیکیان ۳ :‏ ۱۰ -‏ ۱۲‏ )‏ با این تفاصیل ،‏ کمک حقیقی و رحیمانه آن است که از روی دلسوزی اما معقولانه صورت گیرد .‏ 
 ‏ بزرگ‌ترین رحمتی که می‌توانیم به مردم بیرون از جماعت کنیم چیست ؟‏ 
 بزرگ‌ترین رحمتی که می‌توانیم به مردم خارج از جماعت کنیم آموزش کتاب مقدّس به آن‌ها است .‏ 
 تعلیم کتاب مقدّس از چه نظر رحمت محسوب می‌شود ؟‏ 
 اکثر مردم دنیا امروزه در ظلمت غلیظ روحانی به سر می‌برند .‏ 
 این درماندگان ‹ مانند گوسفندان بی‌شبان ،‏ پریشان‌حال و پراکنده شده‌اند › چون که نمی‌دانند چگونه با مشکلاتشان مقابله کنند و هیچ امیدی نیز به آینده ندارند .‏ 
 (‏ متّیٰ ۹ :‏ ۳۶‏ )‏ اما پیام کلام خدا ‹ برای پای‌های آن‌ها چراغ › است زیرا به آن‌ها می‌آموزد چگونه مشکلات زندگی را حل کنند .‏ 
 همچنین ،‏ ‹ برای راه‌های آن‌ها نور است › چون که کلام خدا نور را بر آینده افکنده ،‏ ارادهٔ خدا را برای آیندهٔ ما انسان‌ها روشن می‌سازد .‏ 
 همین به مردم امید واقعی می‌بخشد .‏ 
 (‏ مزمور ۱۱۹ :‏ ۱۰۵ )‏ واقعاً که چه افتخاری داریم که پیام حقیقت را به مردم پریشان‌حال برسانیم !‏ 
 اکنون بهترین وقت موعظه کردن و شاگرد ساختن است ،‏ زیرا که زمان آمدن « مصیبت عظیم » بسیار نزدیک است .‏ 
 (‏ متّیٰ ۲۴ :‏ ۳ -‏ ۸ ،‏ ۲۱ ،‏ ۲۲ ،‏ ۳۶ -‏ ۴۱ ؛‏ ۲۸ :‏ ۱۹ ،‏ ۲۰‏ )‏ آیا ترحّمی بزرگ‌تر از این هست ؟‏ 
 ‏ « از آنچه دارید ،‏ صدقه دهید »‏ 
 ۱۸ ،‏ ۱۹ .‏ 
 چرا باید بگذاریم رحمت در همهٔ امور زندگی‌مان نمایان شود ؟‏ 
 عیسی می‌گوید :‏ « از آنچه دارید ،‏ صدقه دهید .‏ » 
 (‏ لوقا ۱۱ :‏ ۴۱‏ )‏ تنها زمانی می‌توان کاری خیر را واقعاً ابراز رحمت خواند که از بطن شخص برآید یعنی از قلبی راغب و سرشار از محبت .‏ 
 (‏ ۲قُرِنتیان ۹ :‏ ۷‏ )‏ در این دنیایی که سنگدلی و خودخواهی حاکم است و مردم به درد و رنج و مشکلات بغرنج یکدیگر اهمیتی نمی‌دهند ،‏ رحمت و ترحّم واقعی برایشان مانند آب گوارا فرح‌بخش است !‏ 
 پس بگذاریم رحمت در همهٔ امور زندگی‌مان نمایان شود و افزایش یابد .‏ 
 هر چه رحیم‌تر شویم ،‏ به خدایمان نزدیک‌تر شده‌ایم .‏ 
 این است که زندگی را برای ما پرمفهوم و دلنشین می‌سازد .‏ —‏ متّیٰ ۵ :‏ ۷‏ .‏ 
 چه آموختید ؟‏ 
 ‏ • چرا مخصوصاً باید با هم‌ایمانانمان رفتاری رحیمانه داشته باشیم ؟‏ 
 ‏ • چگونه می‌توانیم رحمت را در جماعت مسیحی نشان دهیم ؟‏ 
 ‏ • چگونه می‌توانیم به مردم بیرون از جماعت احسان و رحمت کنیم ؟‏ 
 ‏ [ تصویر در صفحهٔ ۱۳ ]‏ 
 مرد سامری از خود رحمت نشان داد 
 ‏ [ تصاویر در صفحهٔ ۱۴ ]‏ 
 مسیحیان به طرق گوناگون رحمت را در عمل نشان می‌دهند 
 ‏ [ تصویر در صفحهٔ ۱۷ ]‏ 
 بزرگ‌ترین رحمتی که می‌توانیم به مردم بیرون از جماعت کنیم این است که تعالیم کتاب مقدّس را به آن‌ها بیاموزیم 
