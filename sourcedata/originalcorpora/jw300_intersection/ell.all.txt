 Τώρα Είναι ο Καιρός για Αποφασιστική Δράση 
 « Ως πότε θα παραπαίετε ανάμεσα σε δύο διαφορετικές απόψεις ; » — 1 ΒΑΣΙΛΕΩΝ 18 : 21 . 
 Τι είναι αυτό που κάνει τη δική μας εποχή να διαφέρει τόσο πολύ από το παρελθόν ; 
 ΠΙΣΤΕΥΕΤΕ ότι ο Ιεχωβά είναι ο μόνος αληθινός Θεός ; Πιστεύετε επίσης ότι οι Βιβλικές προφητείες υποδεικνύουν την εποχή μας ως τις « τελευταίες ημέρες » του πονηρού συστήματος του Σατανά ; Αν ναι , τότε ασφαλώς συμφωνείτε ότι τώρα , περισσότερο από κάθε άλλη φορά , υπάρχει ανάγκη για αποφασιστική δράση . 
 Ποτέ προηγουμένως στην ανθρώπινη ιστορία δεν διακυβεύονταν τόσες ζωές . 
 Τι συνέβαινε στο δεκάφυλο βασίλειο του Ισραήλ κατά τη βασιλεία του Αχαάβ ; 
 Το δέκατο αιώνα Π.Κ.Χ . , το έθνος του Ισραήλ έπρεπε να πάρει μια πολύ σοβαρή απόφαση . 
 Ποιον θα υπηρετούσαν ; Ο Βασιλιάς Αχαάβ , υπό την επιρροή της ειδωλολάτρισσας συζύγου του , της Ιεζάβελ , προήγε τη λατρεία του Βάαλ στο δεκάφυλο βασίλειο του Ισραήλ . 
 Ο Βάαλ ήταν θεός της γονιμότητας ο οποίος υποτίθεται ότι έδινε βροχή και καρποφόρες σοδειές . 
 Πολλοί λάτρεις του Βάαλ ίσως έστελναν φιλιά με το χέρι σε κάποιο είδωλο του θεού τους ή υποκλίνονταν σε αυτό . 
 Για να υποκινήσουν τον Βάαλ να ευλογήσει τις σοδειές και τα ζωντανά τους , οι λάτρεις του συμμετείχαν σε σεξουαλικά όργια με άτομα που ασκούσαν ιεροδουλία στο ναό . 
 Είχαν επίσης το έθιμο να κόβονται για να τρέχει αίμα . — 1 Βασιλέων 18 : 28 . 
 Πώς επηρέαζε η λατρεία του Βάαλ το λαό του Θεού ; 
 Ένα υπόλοιπο 7.000 περίπου Ισραηλιτών αρνούνταν να συμμετέχει σε αυτή την ειδωλολατρική , ανήθικη , βίαιη μορφή λατρείας . 
 Προσκολλούνταν όσια στη σχέση διαθήκης που είχαν με τον Ιεχωβά Θεό , και γι ’ αυτόν το λόγο διώκονταν . 
 Για παράδειγμα , η Βασίλισσα Ιεζάβελ δολοφόνησε πολλούς προφήτες του Ιεχωβά . 
 Λόγω αυτών των δύσκολων συνθηκών , η πλειονότητα των Ισραηλιτών ασκούσε θρησκευτικό συγκρητισμό , προσπαθώντας να ευαρεστεί και τον Ιεχωβά και τον Βάαλ . 
 Αλλά το να απομακρυνθεί ένας Ισραηλίτης από τον Ιεχωβά και να λατρέψει κάποιον ψεύτικο θεό ισοδυναμούσε με αποστασία . 
 Ο Ιεχωβά υποσχέθηκε ότι θα ευλογούσε τους Ισραηλίτες αν τον αγαπούσαν και υπάκουαν στις εντολές του . 
 Ωστόσο , τους προειδοποίησε ότι , αν δεν του απέδιδαν « αποκλειστική αφοσίωση » , θα εξολοθρεύονταν . — Δευτερονόμιο 5 : 6 - 10 · 28 : 15 , 63 . 
 Τι προείπε ο Ιησούς και οι απόστολοί του ότι θα συνέβαινε ανάμεσα στους Χριστιανούς , και πώς έχει εκπληρωθεί αυτό ; 
 Παρόμοια κατάσταση υπάρχει στο Χριστιανικό κόσμο σήμερα . 
 Τα μέλη των εκκλησιών του ισχυρίζονται ότι είναι Χριστιανοί , αλλά οι γιορτές τους , η συμπεριφορά τους και οι πεποιθήσεις τους συγκρούονται με τις Γραφικές διδασκαλίες . 
 Σαν την Ιεζάβελ , ο κλήρος του Χριστιανικού κόσμου πρωτοστατεί στο διωγμό των Μαρτύρων του Ιεχωβά . 
 Ο κλήρος του Χριστιανικού κόσμου έχει επίσης μακραίωνο υπόμνημα υποστήριξης πολέμων και γι ’ αυτό είναι υπεύθυνος για το θάνατο αναρίθμητων εκατομμυρίων μελών των εκκλησιών του . 
 Η Αγία Γραφή χαρακτηρίζει αυτή τη θρησκευτική υποστήριξη των κοσμικών κυβερνήσεων ως πνευματική πορνεία . 
 Επιπρόσθετα , ο Χριστιανικός κόσμος αποδέχεται ολοένα και περισσότερο την κυριολεκτική πορνεία , ακόμα και μεταξύ των κληρικών του . 
 Ο Ιησούς Χριστός και οι απόστολοί του προείπαν αυτή τη μεγάλη αποστασία . 
 Ποια θα είναι η κατάληξη για τους ένα δισεκατομμύριο και πλέον οπαδούς του Χριστιανικού κόσμου ; Ποια ευθύνη έχουν οι αληθινοί λάτρεις του Ιεχωβά απέναντι σε αυτούς και σε άλλους που έχουν παροδηγηθεί από την ψεύτικη θρησκεία ; Παίρνουμε σαφείς απαντήσεις σε αυτά τα ερωτήματα εξετάζοντας τα δραματικά γεγονότα που οδήγησαν στον “ αφανισμό του Βάαλ από τον Ισραήλ ” . — 2 Βασιλέων 10 : 28 . 
 Η Αγάπη του Θεού για τον Παραστρατημένο Λαό Του 
 Πώς έδειξε ο Ιεχωβά στοργικό ενδιαφέρον για τον παραστρατημένο λαό του ; 
 Ο Ιεχωβά Θεός δεν βρίσκει καμιά ευχαρίστηση στο να τιμωρεί εκείνους που γίνονται άπιστοι σε αυτόν . 
 Ως στοργικός Πατέρας , επιθυμεί να μετανοήσουν οι πονηροί και να επιστρέψουν κοντά του . 
 Προκειμένου να το αποδείξει αυτό , ο Ιεχωβά χρησιμοποίησε πολλούς προφήτες στις ημέρες του Αχαάβ και της Ιεζάβελ για να προειδοποιήσει το λαό Του σχετικά με τις συνέπειες της λατρείας του Βάαλ . 
 Ο Ηλίας ήταν ένας από αυτούς τους προφήτες . 
 Έπειτα από μια ερημωτική ξηρασία , η οποία είχε προαναγγελθεί , ο Ηλίας είπε στον Βασιλιά Αχαάβ να συγκεντρώσει τους Ισραηλίτες και τους προφήτες του Βάαλ μαζί στο Όρος Κάρμηλος . — 1 Βασιλέων 18 : 1 , 19 . 
 6 , 7 . ( α ) Πώς εξέθεσε ο Ηλίας τη βασική αιτία της αποστασίας του Ισραήλ ; ( β ) Τι έκαναν οι προφήτες του Βάαλ ; ( γ ) Τι έκανε ο Ηλίας ; 
 Η συγκέντρωση έλαβε χώρα στην τοποθεσία ενός θυσιαστηρίου του Ιεχωβά το οποίο είχε “ γκρεμιστεί ” , πιθανότατα για να ευαρεστηθεί η Ιεζάβελ . 
 Δυστυχώς , οι Ισραηλίτες που βρίσκονταν εκεί δεν ήταν βέβαιοι για το ποιος — ο Ιεχωβά ή ο Βάαλ — ήταν σε καλύτερη θέση να προκαλέσει την τόσο απαραίτητη βροχή . 
 Ο Βάαλ εκπροσωπούνταν από 450 προφήτες , ενώ ο Ηλίας ήταν ο μόνος προφήτης που εκπροσωπούσε τον Ιεχωβά . 
 Φτάνοντας στη ρίζα του προβλήματός τους , ο Ηλίας ρώτησε το λαό : « Ως πότε θα παραπαίετε ανάμεσα σε δύο διαφορετικές απόψεις ; » Κατόπιν , με ακόμα πιο ξεκάθαρα λόγια , έθεσε το ζήτημα ενώπιόν τους : « Αν είναι ο Ιεχωβά ο αληθινός Θεός , ακολουθήστε αυτόν · αλλά αν είναι ο Βάαλ , ακολουθήστε εκείνον » . 
 Για να παρακινήσει τους αναποφάσιστους Ισραηλίτες να αποδώσουν αποκλειστική αφοσίωση στον Ιεχωβά , ο Ηλίας πρότεινε μια δοκιμή ώστε να καταδειχτεί ποιος ήταν ο αληθινός Θεός . 
 Θα έσφαζαν δύο ταύρους ως θυσία , τον έναν για τον Ιεχωβά και τον άλλον για τον Βάαλ . 
 Ο αληθινός Θεός θα κατέτρωγε τη θυσία του με φωτιά . 
 Οι προφήτες του Βάαλ ετοίμασαν τη θυσία τους και επί ώρες φώναζαν συνεχώς : « Ω ! 
 Βάαλ , απάντησέ μας ! » 
 Όταν ο Ηλίας άρχισε να τους εμπαίζει , αυτοί κόβονταν μέχρι που έτρεχε αίμα , και φώναζαν με όλη τη δύναμη της φωνής τους . 
 Αλλά δεν υπήρχε απόκριση . — 1 Βασιλέων 18 : 21 , 26 - 29 . 
 Τώρα ήρθε η σειρά του Ηλία . 
 Πρώτα , επισκεύασε το θυσιαστήριο του Ιεχωβά και έβαλε επάνω τα κομμάτια του νεαρού ταύρου . 
 Κατόπιν διέταξε να χύσουν τέσσερις μεγάλες στάμνες νερό πάνω στη θυσία . 
 Αυτό έγινε τρεις φορές , ώσπου το χαντάκι γύρω από το θυσιαστήριο γέμισε νερό . 
 Τότε ο Ηλίας προσευχήθηκε : « Ω ! 
 Ιεχωβά , Θεέ του Αβραάμ , του Ισαάκ και του Ισραήλ , σήμερα ας γίνει γνωστό ότι εσύ είσαι ο Θεός στον Ισραήλ και εγώ ο υπηρέτης σου , και ότι σύμφωνα με το λόγο σου τα έκανα όλα αυτά . 
 Απάντησέ μου , Ιεχωβά , απάντησέ μου , για να γνωρίσει αυτός ο λαός ότι εσύ , Ιεχωβά , είσαι ο αληθινός Θεός και ότι εσύ έκανες την καρδιά τους να επιστρέψει » . — 1 Βασιλέων 18 : 30 - 37 . 
 Πώς απάντησε ο Θεός στην προσευχή του Ηλία , και ποια δράση ανέλαβε ο προφήτης ; 
 Ο αληθινός Θεός απάντησε κατατρώγοντας με φωτιά από τον ουρανό και τη θυσία και το θυσιαστήριο . 
 Εκείνη η φωτιά κατέφαγε ακόμα και το νερό που υπήρχε στο χαντάκι γύρω από το θυσιαστήριο ! 
 Φανταστείτε πώς επηρέασε αυτό τους Ισραηλίτες . 
 « Έπεσαν αμέσως με το πρόσωπο κάτω και είπαν : “ Ο Ιεχωβά είναι ο αληθινός Θεός ! 
 Ο Ιεχωβά είναι ο αληθινός Θεός ! ” » 
 Ο Ηλίας ανέλαβε τώρα περαιτέρω αποφασιστική δράση προστάζοντας τους Ισραηλίτες : « Πιάστε τούς προφήτες του Βάαλ ! 
 Μην αφήσετε ούτε έναν να διαφύγει ! » 
 Κατόπιν , και οι 450 προφήτες του Βάαλ εκτελέστηκαν στους πρόποδες του Όρους Κάρμηλος . — 1 Βασιλέων 18 : 38 - 40 . 
 Πώς εξακολούθησαν να δοκιμάζονται οι αληθινοί λάτρεις ; 
 Την ίδια αξέχαστη ημέρα , ο Ιεχωβά έκανε να πέσει βροχή στη γη για πρώτη φορά έπειτα από τριάμισι χρόνια ! 
 Μπορείτε να φανταστείτε τις συζητήσεις των Ισραηλιτών καθώς επέστρεφαν στα σπίτια τους . 
 Ο Ιεχωβά είχε δικαιωθεί ως ο αληθινός Θεός . 
 Οι λάτρεις του Βάαλ , όμως , δεν παραιτήθηκαν . 
 Η Ιεζάβελ συνέχισε την εκστρατεία διωγμού των υπηρετών του Ιεχωβά . 
 Ως εκ τούτου , η ακεραιότητα του λαού του Θεού δοκιμάστηκε και πάλι . 
 Θα απέδιδαν αποκλειστική αφοσίωση στον Ιεχωβά όταν θα ερχόταν η ημέρα της κρίσης του εναντίον των λάτρεων του Βάαλ ; 
 Αναλάβετε Αποφασιστική Δράση Τώρα 
 ( α ) Στους σύγχρονους καιρούς , τι έχουν κάνει οι χρισμένοι Χριστιανοί ; ( β ) Τι περιλαμβάνει η υπακοή στην εντολή που βρίσκεται στο εδάφιο Αποκάλυψη 18 : 4 ; 
 Στους σύγχρονους καιρούς , οι χρισμένοι Χριστιανοί έχουν κάνει έργο σαν του Ηλία . 
 Με λόγια και με έντυπα , έχουν προειδοποιήσει ανθρώπους όλων των εθνών εντός και εκτός του Χριστιανικού κόσμου για τους κινδύνους της ψεύτικης θρησκείας . 
 Ως αποτέλεσμα , εκατομμύρια άτομα έχουν ενεργήσει αποφασιστικά και έπαψαν να είναι μέλη της ψεύτικης θρησκείας . 
 Έχουν αφιερώσει τη ζωή τους στον Ιεχωβά και έχουν γίνει βαφτισμένοι μαθητές του Ιησού Χριστού . 
 Ναι , έχουν δώσει προσοχή στην επείγουσα έκκληση του Θεού σχετικά με την ψεύτικη θρησκεία : « Βγείτε από αυτήν , λαέ μου , αν δεν θέλετε να συμμετάσχετε με αυτήν στις αμαρτίες της και αν δεν θέλετε να λάβετε από τις πληγές της » . — Αποκάλυψη 18 : 4 . 
 Τι χρειάζεται για να έχει κάποιος την επιδοκιμασία του Ιεχωβά ; 
 Εκατομμύρια άλλοι άνθρωποι , μολονότι ελκύονται από το Γραφικό άγγελμα που μεταδίδουν οι Μάρτυρες του Ιεχωβά , δεν είναι ακόμα βέβαιοι για το τι πρέπει να κάνουν . 
 Μερικοί από αυτούς έρχονται περιστασιακά σε κάποιες Χριστιανικές συνάξεις , όπως ο εορτασμός του Δείπνου του Κυρίου ή κάποια μέρη του προγράμματος της συνέλευσης περιφερείας . 
 Παροτρύνουμε όλα αυτά τα άτομα να εξετάσουν προσεκτικά τα λόγια του Ηλία : « Ως πότε εσείς θα αμφιταλαντεύεστε ; » Αντί να καθυστερούν , πρέπει να αναλάβουν αποφασιστική δράση τώρα και να επιδιώξουν με ζήλο το στόχο να γίνουν αφιερωμένοι , βαφτισμένοι λάτρεις του Ιεχωβά . 
 Διακυβεύονται οι προοπτικές τους για αιώνια ζωή ! — 2 Θεσσαλονικείς 1 : 6 - 9 . 
 Σε ποια επικίνδυνη κατάσταση έχουν διολισθήσει μερικοί βαφτισμένοι Χριστιανοί , αλλά τι πρέπει να κάνουν ; 
 Δυστυχώς , ορισμένοι βαφτισμένοι Χριστιανοί έχουν γίνει μη τακτικοί ή αδρανείς στη λατρεία τους . 
 Ορισμένοι έχουν χάσει το ζήλο τους λόγω του φόβου για το διωγμό , της ανησυχίας για τα προς το ζην , των προσπαθειών πλουτισμού ή της επιδίωξης ιδιοτελών απολαύσεων . 
 Ο Ιησούς προειδοποίησε ότι αυτά ακριβώς τα πράγματα θα σκανδάλιζαν , θα έπνιγαν και θα παγίδευαν μερικούς ακολούθους του . 
 Αντί να “ παραπαίουν ανάμεσα σε δύο διαφορετικές απόψεις ” , σαν να λέγαμε , αυτά τα άτομα πρέπει να “ είναι ζηλωτές και να μετανοήσουν ” αναλαμβάνοντας αποφασιστική δράση για να εκπληρώσουν την αφιέρωσή τους στον Θεό . — Αποκάλυψη 3 : 15 - 19 . 
 Το Ξαφνικό Τέλος της Ψεύτικης Θρησκείας 
 Περιγράψτε την κατάσταση που επικρατούσε στον Ισραήλ όταν ο Ιηού χρίστηκε βασιλιάς . 
 Ο λόγος για τον οποίο είναι επείγον να αναλάβουν οι άνθρωποι αποφασιστική δράση τώρα φαίνεται σε όσα συνέβησαν στον Ισραήλ 18 περίπου χρόνια αφότου τακτοποιήθηκε στο Όρος Κάρμηλος το ζήτημα του ποιος είναι ο αληθινός Θεός . 
 Η ημέρα κρίσης του Ιεχωβά εναντίον της λατρείας του Βάαλ ήρθε ξαφνικά και απροσδόκητα κατά τη διάρκεια της διακονίας του διαδόχου του Ηλία , του Ελισαιέ . 
 Ο γιος του Βασιλιά Αχαάβ , ο Ιωράμ , κυβερνούσε τον Ισραήλ , ενώ η Ιεζάβελ ζούσε ακόμα και ήταν η βασιλομήτωρ . 
 Ο Ελισαιέ έστειλε μυστικά τον υπηρέτη του να χρίσει τον αρχηγό του στρατεύματος του Ισραήλ , τον Ιηού , ως το νέο βασιλιά . 
 Εκείνον τον καιρό , ο Ιηού βρισκόταν στην ανατολική πλευρά του Ιορδάνη στη Ραμώθ - γαλαάδ και ηγούνταν των δυνάμεων του Ισραήλ σε έναν πόλεμο εναντίον των εχθρών τους . 
 Ο Βασιλιάς Ιωράμ ήταν στην Ιεζραέλ , στην κοιλάδα κοντά στη Μεγιδδώ , και ανέρρωνε από έναν τραυματισμό που είχε υποστεί σε κάποια μάχη . — 2 Βασιλέων 8 : 29 – 9 : 4 . 
 14 , 15 . 
 Ποια αποστολή ανατέθηκε στον Ιηού , και πώς ανταποκρίθηκε εκείνος ; 
 Να τι πρόσταξε ο Ιεχωβά τον Ιηού να κάνει : « Πρέπει να πατάξεις τον οίκο του Αχαάβ του κυρίου σου · και εγώ θα πάρω εκδίκηση από το χέρι της Ιεζάβελ για το αίμα των υπηρετών μου των προφητών και για το αίμα όλων των υπηρετών του Ιεχωβά . 
 Και όλος ο οίκος του Αχαάβ θα αφανιστεί . . . 
 Τη δε Ιεζάβελ , οι σκύλοι θα τη φάνε στο χωράφι της Ιεζραέλ και κανείς δεν θα τη θάψει » . — 2 Βασιλέων 9 : 7 - 10 . 
 Ο Ιηού ήταν αποφασιστικός άνθρωπος . 
 Χωρίς καθυστέρηση , ανέβηκε στο άρμα του και έσπευσε στην Ιεζραέλ . 
 Ένας φρουρός στην Ιεζραέλ αναγνώρισε το οδήγημα του Ιηού και το ανέφερε στον Βασιλιά Ιωράμ . 
 Τότε ο Ιωράμ ανέβηκε στο άρμα του και βγήκε να συναντήσει τον αρχηγό του στρατεύματός του . 
 Όταν συναντήθηκαν , ο Ιωράμ ρώτησε : « Ειρήνη , Ιηού ; » Ο Ιηού απάντησε : « Τι ειρήνη , ενόσω υπάρχουν οι πορνείες της Ιεζάβελ της μητέρας σου και οι πολλές μαγγανείες της ; » Κατόπιν , προτού ο Βασιλιάς Ιωράμ προλάβει να τραπεί σε φυγή , ο Ιηού πήρε το τόξο του και σκότωσε τον Ιωράμ με ένα βέλος που διαπέρασε την καρδιά του . — 2 Βασιλέων 9 : 20 - 24 . 
 ( α ) Ποια κατάσταση αντιμετώπισαν ξαφνικά οι αυλικοί της Ιεζάβελ ; ( β ) Πώς εκπληρώθηκε ο λόγος του Ιεχωβά σχετικά με την Ιεζάβελ ; 
 Χωρίς να χάσει καιρό , ο Ιηού έσπευσε στην πόλη με το άρμα του . 
 Κοιτάζοντας από ένα παράθυρο , η έντονα μακιγιαρισμένη Ιεζάβελ τον υποδέχτηκε με μια προκλητική απειλή . 
 Αγνοώντας την , ο Ιηού ζήτησε υποστήριξη : « Ποιος είναι μαζί μου ; Ποιος ; » Οι υπηρέτες της Ιεζάβελ έπρεπε τώρα να ενεργήσουν αποφασιστικά . 
 Δυο τρεις αυλικοί πρόβαλαν τα κεφάλια τους στο παράθυρο . 
 Αμέσως , η οσιότητά τους δοκιμάστηκε . 
 « Ρίξτε την κάτω ! » 
 πρόσταξε ο Ιηού . 
 Οι αυλικοί έριξαν την Ιεζάβελ κάτω στο δρόμο , όπου την πάτησαν τα άλογα του Ιηού και το άρμα του . 
 Με αυτόν τον τρόπο , η πρωταίτια της λατρείας του Βάαλ στον Ισραήλ βρήκε το τέλος που της άξιζε . 
 Προτού προλάβουν να τη θάψουν , τα σκυλιά έφαγαν τις σάρκες της , όπως ακριβώς είχε προειπωθεί . — 2 Βασιλέων 9 : 30 - 37 . 
 Σε ποιο μελλοντικό γεγονός πρέπει να ενισχύει την πίστη μας η κρίση που εκτέλεσε ο Θεός κατά της Ιεζάβελ ; 
 Παρόμοιο συγκλονιστικό τέλος θα έχει και η συμβολική πόρνη που φέρει το όνομα « Βαβυλώνα η Μεγάλη » . 
 Η πόρνη αντιπροσωπεύει τις ψεύτικες θρησκείες του κόσμου του Σατανά , οι οποίες προέρχονται από την αρχαία πόλη της Βαβυλώνας . 
 Μετά το τέλος της ψεύτικης θρησκείας , ο Ιεχωβά Θεός θα στρέψει την προσοχή του σε όλους τους ανθρώπους που αποτελούν τα μη θρησκευτικά μέρη του κόσμου του Σατανά . 
 Θα καταστραφούν και αυτά επίσης , ώστε να ανοίξει ο δρόμος για έναν δίκαιο νέο κόσμο . — Αποκάλυψη 17 : 3 - 6 · 19 : 19 - 21 · 21 : 1 - 4 . 
 Μετά το θάνατο της Ιεζάβελ , τι συνέβη στους λάτρεις του Βάαλ στον Ισραήλ ; 
 Μετά το θάνατο της Ιεζάβελ , ο Βασιλιάς Ιηού χωρίς να χάσει καιρό εκτέλεσε όλους τους απογόνους του Αχαάβ και τους κυριότερους υποστηρικτές του . 
 Αλλά στη χώρα υπήρχαν ακόμη πολλοί Ισραηλίτες οι οποίοι λάτρευαν τον Βάαλ . 
 Σε σχέση με αυτούς , ο Ιηού ανέλαβε αποφασιστική δράση για να δείξει ότι “ δεν ανεχόταν κανέναν ανταγωνισμό απέναντι στον Ιεχωβά ” . 
 Προσποιούμενος ότι είναι και ο ίδιος λάτρης του Βάαλ , ο Ιηού οργάνωσε μια μεγάλη γιορτή στο ναό του Βάαλ τον οποίο είχε χτίσει ο Αχαάβ στη Σαμάρεια . 
 Όλοι οι λάτρεις του Βάαλ στον Ισραήλ ήρθαν στη γιορτή . 
 Παγιδεύτηκαν μέσα στο ναό και σφαγιάστηκαν όλοι από τους άντρες του Ιηού . 
 Η Γραφή ολοκληρώνει την αφήγηση με τα λόγια : « Έτσι αφάνισε ο Ιηού τον Βάαλ από τον Ισραήλ » . — 2 Βασιλέων 10 : 18 - 28 . 
 Ποια μεγαλειώδη προοπτική έχει μπροστά του το « μεγάλο πλήθος » των όσιων λάτρεων του Ιεχωβά ; 
 Η λατρεία του Βάαλ ξεριζώθηκε από τον Ισραήλ . 
 Είναι εξίσου βέβαιο ότι οι ψεύτικες θρησκείες αυτού του κόσμου θα έχουν αιφνίδιο , συγκλονιστικό τέλος . 
 Με τίνος το μέρος θα είστε εσείς στη διάρκεια εκείνης της μεγάλης ημέρας της κρίσης ; Αναλάβετε αποφασιστική δράση τώρα , και είθε να έχετε το προνόμιο να συμπεριληφθείτε στο « μεγάλο πλήθος » των ανθρώπων που θα επιζήσουν από « τη μεγάλη θλίψη » . 
 Τότε θα μπορείτε να αναπολείτε το παρελθόν με χαρά και θα αινείτε τον Θεό για το ότι εκτέλεσε κρίση εναντίον « της μεγάλης πόρνης , η οποία διέφθειρε τη γη με την πορνεία της » . 
 Σε ενότητα με άλλους αληθινούς λάτρεις , θα συμφωνείτε με τα συγκινητικά λόγια που θα ψάλλουν οι ουράνιες φωνές : « Αινείτε τον Γιαχ , επειδή ο Ιεχωβά ο Θεός μας , ο Παντοδύναμος , έχει αρχίσει να βασιλεύει » . — Αποκάλυψη 7 : 9 , 10 , 14 · 19 : 1 , 2 , 6 . 
 Ερωτήσεις για Στοχασμό 
 • Πώς έγινε ο αρχαίος Ισραήλ ένοχος Βααλολατρίας ; 
 • Ποια μεγάλη αποστασία προείπε η Γραφή , και πώς έχει εκπληρωθεί αυτή η προφητεία ; 
 • Πώς ξερίζωσε ο Ιηού τη λατρεία του Βάαλ ; 
 • Τι πρέπει να κάνουμε εμείς για να επιζήσουμε από την ημέρα κρίσης του Θεού ; 
 [ Χάρτης στη σελίδα 25 ] 
 ( Για το πλήρως μορφοποιημένο κείμενο , βλέπε έντυπο ) 
 Σωχώχ 
 Αφέκ 
 Χελκάθ 
 Ιοκνεάμ 
 Μεγιδδώ 
 Θαανάχ 
 Δωθάν 
 ΣΑΜΑΡΕΙΑ 
 Εν - δωρ 
 Σουνάμ 
 Οφρά 
 Ιεζραέλ 
 Ιβλεάμ ( Γαθ - ριμμών ) 
 Θερσά 
 Βαιθ - σεμές 
 Βαιθ - σεάν ( Βαιθ - σαν ) 
 Ιαβείς - γαλαάδ ; 
 Αβέλ - μεολά 
 Οίκος του Αρβέλ 
 Ραμώθ - γαλαάδ 
 Κορυφές Βουνών 
 Όρ . 
 Κάρμηλος 
 Όρ . 
 Θαβώρ 
 Μορέχ 
 Όρ . 
 Γελβουέ 
 [ Θαλάσσιες μάζες ] 
 Μεσόγειος Θάλασσα 
 Θάλασσα της Γαλιλαίας 
 [ Ποτάμι ] 
 Ιορδάνης Ποταμός 
 [ Πηγή και πηγάδι ] 
 Πηγάδι Αρώδ 
 [ Ευχαριστίες ] 
 Based on maps copyrighted by Pictorial Archive ( Near Eastern History ) Est . and Survey of Israel 
 [ Εικόνες στη σελίδα 26 ] 
 Η τακτική συμμετοχή στο κήρυγμα της Βασιλείας και η παρακολούθηση των Χριστιανικών συναθροίσεων είναι ζωτικές πτυχές της αληθινής λατρείας 
 [ Εικόνα στη σελίδα 28 , 29 ] 
 Όπως ο Ιηού , έτσι και όλοι όσοι θέλουν να επιζήσουν από την ημέρα του Ιεχωβά πρέπει να αναλάβουν αποφασιστική δράση 
 Πόσο Σταθερή Είναι η Εμπιστοσύνη σας στον Θεό ; 
 « Εξακολουθήστε , λοιπόν , να επιζητείτε πρώτα τη βασιλεία » . — ΜΑΤΘΑΙΟΣ 6 : 33 . 
 1 , 2 . 
 Ποιο βήμα έκανε ένας νεαρός αναφορικά με την εργασία , και γιατί ; 
 ΕΝΑΣ νεαρός ήθελε να είναι πιο χρήσιμος στην εκκλησία του . 
 Το πρόβλημα ήταν ότι η εργασία του τον εμπόδιζε να παρακολουθεί τακτικά τις συναθροίσεις . 
 Πώς χειρίστηκε την κατάσταση ; Απλοποίησε τη ζωή του , παραιτήθηκε από την εργασία του και αργότερα βρήκε κάποια άλλη η οποία δεν παρεμπόδιζε τις Χριστιανικές του δραστηριότητες . 
 Σήμερα , κερδίζει πολύ λιγότερα από ό , τι προηγουμένως , αλλά εξακολουθεί να φροντίζει για τις ανάγκες της οικογένειάς του και είναι σε πολύ καλύτερη θέση να υποστηρίζει την εκκλησία . 
 Καταλαβαίνετε γιατί έκανε αυτός ο νεαρός ένα τέτοιο βήμα ; Μπορείτε να φανταστείτε τον εαυτό σας να κάνει ένα παρόμοιο βήμα αν οι περιστάσεις σας ήταν σαν τις δικές του ; Προς έπαινό τους , πολλοί Χριστιανοί το έχουν κάνει αυτό , και οι ενέργειές τους καταδεικνύουν την πεποίθησή τους στην υπόσχεση του Ιησού : « Εξακολουθήστε , λοιπόν , να επιζητείτε πρώτα τη βασιλεία και τη δικαιοσύνη του , και όλα αυτά τα άλλα πράγματα θα σας προστεθούν » . 
 Εμπιστεύονται στον Ιεχωβά για να βρουν ασφάλεια και όχι στον κόσμο . — Παροιμίες 3 : 23 , 26 . 
 Γιατί μπορεί μερικοί να αναρωτιούνται αν είναι πρακτικό να βάζουμε τη Βασιλεία του Θεού στην πρώτη θέση σήμερα ; 
 Επειδή ζούμε σε δύσκολους καιρούς , μερικοί ίσως αναρωτιούνται αν η απόφαση που πήρε εκείνος ο νεαρός ήταν σοφή . 
 Σήμερα , ένα τμήμα της ανθρωπότητας ζει σε έσχατη ένδεια ενώ ένα άλλο απολαμβάνει το υψηλότερο βιοτικό επίπεδο στην ιστορία . 
 Οι περισσότεροι στις φτωχές χώρες θα έσπευδαν να αδράξουν οποιαδήποτε ευκαιρία για να κάνουν τη ζωή τους λίγο ευκολότερη . 
 Από την άλλη πλευρά , πολλοί σε πιο εύπορες χώρες πιέζονται να διατηρήσουν το βιοτικό τους επίπεδο έχοντας να αντιμετωπίσουν ασταθείς οικονομίες , μεταβαλλόμενες αγορές εργασίας και ολοένα και πιο απαιτητικούς εργοδότες . 
 Έχοντας υπόψη την πίεση που συνεπάγεται η εξοικονόμηση των αναγκαίων , μερικοί μπορεί να αναρωτιούνται : “ Εξακολουθεί να είναι πρακτικό το να επιζητούμε πρώτα τη Βασιλεία ; ” Για να δώσουμε απάντηση σε αυτό το ερώτημα , ας εξετάσουμε το ακροατήριο στο οποίο απευθυνόταν ο Ιησούς . 
 « Μην Ανησυχείτε » 
 4 , 5 . 
 Με ποια παραδείγματα έδειξε ο Ιησούς ότι είναι λογικό να μην ανησυχεί υπερβολικά ο λαός του Θεού για τις καθημερινές μέριμνες ; 
 Ο Ιησούς βρισκόταν στη Γαλιλαία και μιλούσε σε ένα μεγάλο πλήθος ανθρώπων από πολλά μέρη . 
 Λίγοι , αν όχι κανένας , από αυτούς τους ανθρώπους ήταν πλούσιοι . 
 Πιθανότατα οι περισσότεροι ήταν φτωχοί . 
 Ωστόσο , ο Ιησούς τούς παρότρυνε να δίνουν προτεραιότητα όχι στο να αποκτήσουν υλικό πλούτο αλλά στο να συσσωρεύουν κάτι εξαιρετικά πιο πολύτιμο — πνευματικό θησαυρό . 
 Ο Ιησούς είπε : « Μην ανησυχείτε για την ψυχή σας σχετικά με το τι θα φάτε ή τι θα πιείτε , ή για το σώμα σας σχετικά με το τι θα φορέσετε . 
 Δεν αξίζει η ψυχή περισσότερο από την τροφή , και το σώμα από τα ρούχα ; » — Ματθαίος 6 : 25 . 
 Πολλοί από εκείνους που άκουγαν ίσως θεώρησαν ότι τα λόγια του Ιησού δεν ήταν πρακτικά . 
 Γνώριζαν ότι , αν δεν εργάζονταν σκληρά , οι οικογένειές τους θα υπέφεραν . 
 Ωστόσο , ο Ιησούς τούς υπενθύμισε τα πουλιά . 
 Τα πουλιά αντιμετωπίζουν την κάθε μέρα ξεχωριστά , αλλά ο Ιεχωβά τα φροντίζει . 
 Ο Ιησούς έστρεψε επίσης την προσοχή στον τρόπο με τον οποίο ο Ιεχωβά προμηθεύει για τα αγριολούλουδα , που είναι πιο όμορφα από όσο ήταν ο Σολομών με όλη του τη δόξα . 
 Αν ο Ιεχωβά φροντίζει για τα πουλιά και τα λουλούδια , δεν θα φροντίσει πολύ περισσότερο για εμάς ; Όπως είπε ο Ιησούς , η ζωή ( ψυχή ) και το σώμα μας έχουν πολύ μεγαλύτερη σημασία από την τροφή που αγοράζουμε για να συντηρήσουμε τη ζωή μας και από τα ρούχα που αποκτούμε για να καλύπτουμε το σώμα μας . 
 Αν αφιερώνουμε όλες μας τις προσπάθειες μόνο και μόνο στο να τρεφόμαστε και να ντυνόμαστε , χωρίς να μένει τίποτα ουσιαστικό για την υπηρεσία του Ιεχωβά , μας διαφεύγει ο ίδιος ο σκοπός της ζωής . — Εκκλησιαστής 12 : 13 . 
 Ισορροπημένη Άποψη 
 ( α ) Ποια ευθύνη έχουν οι Χριστιανοί ; ( β ) Πού θέτουν οι Χριστιανοί την απόλυτη εμπιστοσύνη τους ; 
 Βέβαια , ο Ιησούς δεν παρότρυνε τους ακροατές του να σταματήσουν να εργάζονται και να περιμένουν να προμηθεύσει ο Θεός με κάποιον τρόπο για τις οικογένειές τους . 
 Ακόμα και τα πουλιά πρέπει να αναζητούν τροφή για τον εαυτό τους και για τα μικρά τους . 
 Συνεπώς , οι Χριστιανοί έπρεπε να εργάζονται για να τρώνε . 
 Έπρεπε να φροντίζουν για τις οικογενειακές τους ευθύνες . 
 Οι Χριστιανοί υπηρέτες και δούλοι έπρεπε να εργάζονται για τους κυρίους τους με επιμέλεια . 
 Ο απόστολος Παύλος εργαζόταν συχνά ως σκηνοποιός για να συντηρεί τον εαυτό του . 
 Ωστόσο , εκείνοι οι Χριστιανοί δεν απέβλεπαν στην εργασία για ασφάλεια . 
 Εμπιστεύονταν στον Ιεχωβά . 
 Ως αποτέλεσμα , είχαν μια εσωτερική ειρήνη που ήταν άγνωστη στους άλλους . 
 Ο ψαλμωδός είπε : « Εκείνοι που εμπιστεύονται στον Ιεχωβά είναι σαν το Όρος Σιών , που δεν μπορεί να κλονιστεί αλλά διαμένει στον αιώνα » . — Ψαλμός 125 : 1 . 
 Ποια μπορεί να είναι η άποψη κάποιου που δεν εμπιστεύεται σταθερά στον Ιεχωβά ; 
 Οποιοσδήποτε δεν εμπιστεύεται σταθερά στον Ιεχωβά ίσως έχει διαφορετική άποψη . 
 Η πλειονότητα των ανθρώπων θεωρεί τον υλικό πλούτο βασικό παράγοντα ασφάλειας . 
 Ως εκ τούτου , οι γονείς παροτρύνουν τα παιδιά τους να επενδύσουν τα πρώτα χρόνια της ενήλικης ζωής τους ως επί το πλείστον στην ανώτερη εκπαίδευση , ελπίζοντας ότι αυτή θα τους ανοίξει το δρόμο για προσοδοφόρες σταδιοδρομίες . 
 Δυστυχώς , μερικές οικογένειες Χριστιανών διαπίστωσαν ότι το κόστος μιας τέτοιας επένδυσης ήταν πολύ υψηλό , καθώς τα παιδιά τους έπαψαν να είναι προσηλωμένα στα πνευματικά πράγματα και στράφηκαν στην επιδίωξη υλιστικών στόχων . 
 Ποια ισορροπία διατηρούν οι Χριστιανοί ; 
 Συνεπώς , οι σοφοί Χριστιανοί αντιλαμβάνονται ότι η συμβουλή του Ιησού ισχύει σήμερα όπως και τον πρώτο αιώνα , και προσπαθούν να κρατούν ισορροπία . 
 Ακόμα και αν χρειάζεται να εργάζονται πολλές ώρες ώστε να φροντίζουν για τις Γραφικές τους ευθύνες , δεν επιτρέπουν ποτέ στην ανάγκη για εξοικονόμηση χρημάτων να τους τυφλώσει ως προς τα πιο σημαντικά πνευματικά ζητήματα . — Εκκλησιαστής 7 : 12 . 
 « Ποτέ Μην Ανησυχήσετε » 
 Πώς καθησυχάζει ο Ιησούς εκείνους που εμπιστεύονται πλήρως στον Ιεχωβά ; 
 Στην Επί του Όρους Ομιλία του , ο Ιησούς παρότρυνε τους ακροατές του : « Ποτέ μην ανησυχήσετε και πείτε : “ Τι θα φάμε ; ” ή “ Τι θα πιούμε ; ” ή “ Τι θα φορέσουμε ; ” Διότι όλα αυτά είναι τα πράγματα που επιδιώκουν με λαχτάρα τα έθνη . 
 Διότι ο ουράνιος Πατέρας σας ξέρει ότι τα έχετε ανάγκη όλα αυτά » . 
 Τι ενθαρρυντικά λόγια ! 
 Αν εμπιστευόμαστε πλήρως στον Ιεχωβά , εκείνος θα μας στηρίζει πάντα . 
 Εντούτοις , τα λόγια του Ιησού είναι επίσης αφυπνιστικά . 
 Μας υπενθυμίζουν ότι , αν επιδιώκουμε « με λαχτάρα » υλικά πράγματα , σκεφτόμαστε όπως « τα έθνη » , οι άνθρωποι που δεν είναι αληθινοί Χριστιανοί . 
 Όταν ένας νεαρός πλησίασε τον Ιησού και ζήτησε τη συμβουλή του , πώς αποκάλυψε ο Ιησούς τι αγαπούσε περισσότερο ο νεαρός ; 
 Σε κάποια περίπτωση , ένας πολύ πλούσιος νεαρός ρώτησε τον Ιησού τι έπρεπε να κάνει για να αποκτήσει αιώνια ζωή . 
 Ο Ιησούς τού υπενθύμισε τις απαιτήσεις του Νόμου , ο οποίος τότε ίσχυε ακόμη . 
 Ο νεαρός διαβεβαίωσε τον Ιησού : « Τα έχω τηρήσει όλα αυτά · τι μου λείπει ακόμη ; » Πολλοί ίσως θεώρησαν μη πρακτική την απάντηση του Ιησού , ο οποίος είπε : « Αν θέλεις να είσαι τέλειος , πήγαινε να πουλήσεις τα υπάρχοντά σου και δώσε τα στους φτωχούς , και θα έχεις θησαυρό στον ουρανό · και έλα να γίνεις ακόλουθός μου » . 
 Ο νεαρός έφυγε λυπημένος , καθώς του ήταν αδιανόητο να χάσει τον πλούτο του . 
 Όσο και αν αγαπούσε τον Ιεχωβά , αγαπούσε περισσότερο τα αποκτήματά του . 
 11 , 12 . ( α ) Ποια αφυπνιστικά λόγια είπε ο Ιησούς αναφορικά με τον πλούτο ; ( β ) Πώς μπορούν τα αποκτήματα να γίνουν εμπόδιο στο να υπηρετεί κάποιος τον Ιεχωβά ; 
 Εκείνο το περιστατικό υποκίνησε τον Ιησού να πει κάτι απροσδόκητο : « Θα είναι δύσκολο να μπει πλούσιος στη βασιλεία των ουρανών . . . . 
 Ευκολότερο είναι να περάσει καμήλα μέσα από την τρύπα μιας βελόνας παρά να μπει πλούσιος στη βασιλεία του Θεού » . 
 Μήπως εννοούσε ο Ιησούς ότι κανένα εύπορο άτομο δεν θα κληρονομήσει τη Βασιλεία ; Όχι , διότι κατόπιν είπε : « Για τον Θεό τα πάντα είναι δυνατά » . 
 Πράγματι , με τη βοήθεια του Ιεχωβά μερικά εύπορα άτομα εκείνη την εποχή έγιναν χρισμένοι Χριστιανοί . 
 Μολαταύτα , ο Ιησούς είχε βάσιμο λόγο να πει εκείνα τα λόγια που προκάλεσαν έκπληξη . 
 Έδινε προειδοποίηση . 
 Αν ένα άτομο προσκολληθεί στα αποκτήματά του όπως εκείνος ο πλούσιος νεαρός , αυτά θα μπορούσαν να γίνουν εμπόδιο στο να υπηρετεί τον Ιεχωβά ολόκαρδα . 
 Αυτό θα ίσχυε τόσο για κάποιον που είναι ήδη εύπορος όσο και για κάποιον που είναι “ αποφασισμένος να πλουτίσει ” . 
 Η υπερβολική εμπιστοσύνη στα υλικά πράγματα μπορεί να κάνει κάποιον να έχει μικρότερη “ συναίσθηση της πνευματικής του ανάγκης ” . 
 Ως αποτέλεσμα , το εν λόγω άτομο μπορεί να μη νιώθει την ίδια ανάγκη για την υποστήριξη του Ιεχωβά . 
 Ίσως αρχίσει να αναμένει ειδική μεταχείριση στην εκκλησία . 
 Επίσης , ενδέχεται να αφιερώνει το μεγαλύτερο μέρος του χρόνου του στην απόλαυση του πλούτου του και όχι στην υπηρεσία του Ιεχωβά . 
 Να Καλλιεργείτε την Ορθή Άποψη 
 Ποια εσφαλμένη άποψη είχαν οι Λαοδικείς ; 
 Μια ομάδα ανθρώπων που είχε εσφαλμένη άποψη για τα αποκτήματα ήταν η εκκλησία του πρώτου αιώνα στη Λαοδίκεια . 
 Ο Ιησούς τούς είπε : « Λες : “ Είμαι πλούσιος και έχω αποκτήσει πλούτο και δεν χρειάζομαι τίποτα ” αλλά δεν γνωρίζεις ότι εσύ είσαι ο ταλαίπωρος και αξιολύπητος και φτωχός και τυφλός και γυμνός » . 
 Αυτό που έφερε τους Λαοδικείς σε τέτοια αξιολύπητη πνευματική κατάσταση δεν ήταν ο πλούτος τους . 
 Ήταν το γεγονός ότι εμπιστεύονταν στον πλούτο και όχι στον Ιεχωβά . 
 Ως αποτέλεσμα , ήταν πνευματικά χλιαροί , και ο Ιησούς κόντευε να τους “ εξεμέσει ” από το στόμα του . — Αποκάλυψη 3 : 14 - 17 . 
 Γιατί άξιζαν οι Εβραίοι Χριστιανοί τον έπαινο του Παύλου ; 
 Από την άλλη πλευρά , ο Παύλος επαίνεσε τους Εβραίους Χριστιανούς για τη στάση που είχαν εκδηλώσει σε κάποια παλιότερη περίοδο διωγμού , λέγοντας : « Εσείς και εκδηλώσατε συμπόνια για τους φυλακισμένους και δεχτήκατε χαρούμενα την αρπαγή των υπαρχόντων σας , γνωρίζοντας ότι εσείς έχετε καλύτερη και μόνιμη ιδιοκτησία » . 
 Εκείνοι οι Χριστιανοί δεν καταρρακώθηκαν από την απώλεια των αποκτημάτων τους . 
 Διατήρησαν τη χαρά τους επειδή κράτησαν το πιο πολύτιμο απόκτημά τους , την « καλύτερη και μόνιμη ιδιοκτησία » τους . 
 Σαν τον έμπορο της παραβολής του Ιησού , ο οποίος θυσίασε τα πάντα για ένα πολύτιμο μαργαριτάρι , έτσι και αυτοί ήταν αποφασισμένοι να μη χάσουν την ελπίδα της Βασιλείας , οποιοδήποτε κόστος και αν συνεπαγόταν αυτό . 
 Τι θαυμάσια στάση ! 
 Πώς έβαλε μια Χριστιανή στη Λιβερία τα συμφέροντα της Βασιλείας στην πρώτη θέση ; 
 Πολλοί σήμερα έχουν καλλιεργήσει μια παρόμοια θαυμάσια στάση . 
 Στη Λιβερία , για παράδειγμα , προσφέρθηκε σε κάποια νεαρή Χριστιανή η ευκαιρία να σπουδάσει στο πανεπιστήμιο . 
 Σε εκείνη τη χώρα , μια τέτοια προσφορά θεωρείται ότι οδηγεί σε ασφαλές μέλλον . 
 Ωστόσο , αυτή ήταν σκαπάνισσα , ολοχρόνια κήρυκας , και είχε προσκληθεί να υπηρετήσει ως προσωρινή ειδική σκαπάνισσα . 
 Επέλεξε να επιζητεί πρώτα τη Βασιλεία και να παραμείνει στην ολοχρόνια υπηρεσία . 
 Πήγε στο διορισμό της και άρχισε 21 Γραφικές μελέτες σε τρεις μήνες . 
 Η συγκεκριμένη νεαρή αδελφή και χιλιάδες άλλα άτομα σαν αυτήν επιζητούν πρώτα τη Βασιλεία , ακόμα και αν χρειαστεί να θυσιάσουν πιθανά υλικά πλεονεκτήματα . 
 Πώς διατηρούν τέτοια στάση σε αυτόν τον υλιστικό κόσμο ; Έχουν καλλιεργήσει κάποιες θαυμάσιες ιδιότητες . 
 Ας εξετάσουμε μερικές από αυτές . 
 16 , 17 . ( α ) Γιατί είναι σημαντική η μετριοφροσύνη προκειμένου να εμπιστευόμαστε στον Ιεχωβά ; ( β ) Γιατί πρέπει να καλλιεργούμε πεποίθηση στις υποσχέσεις του Θεού ; 
 Μετριοφροσύνη : Η Γραφή λέει : « Να εμπιστεύεσαι στον Ιεχωβά με όλη σου την καρδιά και να μη στηρίζεσαι στη δική σου κατανόηση . 
 Σε όλες σου τις οδούς αυτόν να λαβαίνεις υπόψη , και αυτός θα κάνει ευθείς τους δρόμους σου . 
 Μη γίνεσαι σοφός στα δικά σου μάτια » . 
 Μερικές φορές , μια συγκεκριμένη πορεία ίσως φαίνεται πρακτική από κοσμική άποψη . 
 Παρ ’ όλα αυτά , ο ειλικρινής Χριστιανός αποβλέπει στον Ιεχωβά για καθοδηγία . 
 “ Σε όλες του τις οδούς ” — σε εκκλησιαστικά ζητήματα , στην εκπαίδευση ή στην εργασία , στην αναψυχή ή σε οτιδήποτε άλλο — επιζητεί με μετριοφροσύνη τη συμβουλή του Ιεχωβά . — Ψαλμός 73 : 24 . 
 Πεποίθηση στις υποσχέσεις του Ιεχωβά : Ο Παύλος είπε : « Εκείνος που πλησιάζει τον Θεό πρέπει να πιστέψει ότι αυτός είναι και ότι γίνεται μισθαποδότης σε εκείνους που τον εκζητούν ένθερμα » . 
 Αν αμφιβάλλουμε για το ότι ο Ιεχωβά θα εκπληρώσει τις υποσχέσεις του , ίσως φαίνεται λογικό να “ χρησιμοποιούμε αυτόν τον κόσμο στο πλήρες ” . 
 Από την άλλη πλευρά , αν η πίστη μας είναι ισχυρή , θα είμαστε αποφασισμένοι να επιζητούμε πρώτα τη Βασιλεία . 
 Πώς μπορεί να αναπτυχθεί ισχυρή πίστη ; Πλησιάζοντας τον Ιεχωβά με συνεχή , εγκάρδια προσευχή και μέσω τακτικής προσωπικής μελέτης . 
 Όπως ο Βασιλιάς Δαβίδ , έτσι και εμείς μπορούμε να προσευχόμαστε : « Σε εσένα έθεσα την εμπιστοσύνη μου , Ιεχωβά . 
 Είπα : “ Εσύ είσαι ο Θεός μου ” . 
 Πόσο άφθονη είναι η αγαθότητά σου ! » — Ψαλμός 31 : 14 , 19 . 
 18 , 19 . ( α ) Πώς ενισχύει η φιλοπονία την εμπιστοσύνη μας στον Ιεχωβά ; ( β ) Γιατί πρέπει ο Χριστιανός να είναι πρόθυμος να κάνει θυσίες ; 
 Επιμέλεια στην υπηρεσία του Ιεχωβά : Ο Παύλος συνέδεσε την πεποίθηση στις υποσχέσεις του Ιεχωβά με τη φιλοπονία όταν έγραψε : « Θέλουμε . . . ο καθένας σας να δείχνει την ίδια φιλοπονία , ώστε να έχει την πλήρη βεβαιότητα της ελπίδας μέχρι το τέλος » . 
 Αν είμαστε πολυάσχολοι στην υπηρεσία του Ιεχωβά , εκείνος θα μας στηρίζει . 
 Κάθε φορά που λαβαίνουμε αυτή την υποστήριξη , η εμπιστοσύνη μας σε εκείνον ενισχύεται , γινόμαστε « σταθεροί , αμετακίνητοι » . 
 Η πίστη μας ανανεώνεται και η ελπίδα μας επιβεβαιώνεται . — Εφεσίους 3 : 16 - 19 . 
 Προθυμία για θυσίες : Ο Παύλος θυσίασε μια πολλά υποσχόμενη σταδιοδρομία για να ακολουθήσει τον Ιησού . 
 Έκανε σαφώς τη σωστή επιλογή , μολονότι η ζωή του ήταν μερικές φορές δύσκολη από υλική άποψη . 
 Ο Ιεχωβά δεν υπόσχεται μια ζωή χλιδής , και μερικές φορές οι υπηρέτες του υπομένουν κακουχίες . 
 Η προθυμία μας να απλοποιούμε τον τρόπο ζωής μας και να κάνουμε θυσίες αποδεικνύει πόσο σταθερά αποφασισμένοι είμαστε να υπηρετούμε τον Ιεχωβά . — 1 Τιμόθεο 6 : 6 - 8 . 
 Γιατί είναι ζωτική η υπομονή για κάποιον που βάζει τα συμφέροντα της Βασιλείας στην πρώτη θέση ; 
 Υπομονή : Ο μαθητής Ιάκωβος παρότρυνε τους συγχριστιανούς του : « Κάντε υπομονή , λοιπόν , αδελφοί , μέχρι την παρουσία του Κυρίου » . 
 Σε αυτόν τον κόσμο με τους πυρετώδεις ρυθμούς , είναι δύσκολο να κάνουμε υπομονή . 
 Θέλουμε να γίνονται τα πράγματα γρήγορα . 
 Αλλά ο Παύλος μάς παροτρύνει να μιμούμαστε εκείνους που « μέσω πίστης και υπομονής κληρονομούν τις υποσχέσεις » . 
 Να είστε πρόθυμοι να περιμένετε τον Ιεχωβά . 
 Η αιώνια ζωή στον παράδεισο στη γη ασφαλώς αξίζει την αναμονή ! 
 ( α ) Τι δείχνουμε όταν βάζουμε τα συμφέροντα της Βασιλείας στην πρώτη θέση ; ( β ) Τι θα εξεταστεί στο επόμενο άρθρο ; 
 Ναι , η συμβουλή του Ιησού να επιζητούμε πρώτα τη Βασιλεία είναι πρακτική . 
 Όταν το κάνουμε αυτό , δείχνουμε ότι εμπιστευόμαστε πραγματικά στον Ιεχωβά και επιλέγουμε το μόνο ασφαλή τρόπο ζωής για έναν Χριστιανό . 
 Ωστόσο , ο Ιησούς μάς συμβούλεψε επίσης να “ επιζητούμε πρώτα . . . τη δικαιοσύνη του Θεού ” . 
 Στο επόμενο άρθρο , θα δούμε γιατί αυτή η παρότρυνση είναι ιδιαίτερα αναγκαία σήμερα . 
 Μπορείτε να Εξηγήσετε ; 
 • Αναφορικά με τα υλικά πράγματα , ποια ισορροπία μάς παρότρυνε ο Ιησούς να κρατάμε ; 
 • Τι μαθαίνουμε από το παράδειγμα του Ιησού σχετικά με την καμήλα και την τρύπα της βελόνας ; 
 • Ποιες Χριστιανικές ιδιότητες μας βοηθούν να επιζητούμε πρώτα τη Βασιλεία του Θεού ; 
 [ Εικόνα στη σελίδα 21 ] 
 Πολλοί που άκουγαν τα λόγια του Ιησού ήταν φτωχοί 
 [ Εικόνα στη σελίδα 23 ] 
 Ο πλούσιος νεαρός αγαπούσε τα αποκτήματά του περισσότερο από τον Θεό 
 [ Εικόνα στη σελίδα 23 ] 
 Ο έμπορος στην παραβολή του Ιησού θυσίασε τα πάντα για ένα πολύτιμο μαργαριτάρι 
 [ Εικόνα στη σελίδα 24 ] 
 Αν είμαστε πολυάσχολοι στην υπηρεσία του Ιεχωβά , εκείνος θα μας στηρίζει 
 Το να Επιζητούμε τη Δικαιοσύνη θα μας Προστατεύει 
 « Εξακολουθήστε , λοιπόν , να επιζητείτε πρώτα . . . τη δικαιοσύνη του [ Θεού ] » . — ΜΑΤΘΑΙΟΣ 6 : 33 . 
 1 , 2 . 
 Ποια απόφαση πήρε μια νεαρή Χριστιανή , και γιατί ; 
 ΜΙΑ νεαρή Χριστιανή στην Ασία εργαζόταν ως γραμματέας σε κάποιο κυβερνητικό γραφείο . 
 Ήταν ευσυνείδητη , πήγαινε νωρίς στην εργασία της και δεν χασομερούσε όταν δούλευε . 
 Ωστόσο , εφόσον η θέση της δεν ήταν μόνιμη , ήρθε ο καιρός να επανεξεταστεί . 
 Ο τμηματάρχης είπε στην κοπέλα ότι θα την προσλάμβανε μόνιμα και μάλιστα θα της έδινε προαγωγή , υπό την προϋπόθεση ότι θα είχε ανήθικες σχέσεις μαζί του . 
 Εκείνη αρνήθηκε κατηγορηματικά , παρότι αυτό σήμαινε ότι θα έχανε την εργασία της . 
 Μήπως αυτή η νεαρή Χριστιανή δεν ήταν ρεαλίστρια ; Όχι βέβαια . 
 Εκείνη απλώς εφάρμοζε προσεκτικά τα λόγια του Ιησού : « Εξακολουθήστε , λοιπόν , να επιζητείτε πρώτα . . . τη δικαιοσύνη του [ Θεού ] » . 
 Για αυτήν , το να ακολουθεί τις δίκαιες αρχές ήταν πολύ σημαντικότερο από το να αποκομίσει κάποιο όφελος διαπράττοντας σεξουαλική ανηθικότητα . — 1 Κορινθίους 6 : 18 . 
 Η Σπουδαιότητα της Δικαιοσύνης 
 Τι είναι δικαιοσύνη ; 
 Ο όρος « δικαιοσύνη » υποδηλώνει κατάσταση ηθικής ακεραιότητας και εντιμότητας . 
 Οι αντίστοιχες λέξεις της εβραϊκής και της ελληνικής που χρησιμοποιούνται στην Αγία Γραφή εμπεριέχουν την έννοια της « ευθύτητας » . 
 Δεν πρόκειται για αυτοδικαίωση , δηλαδή το να κρίνει κανείς τον εαυτό του με τους δικούς του κανόνες . 
 Πρόκειται για ευθύτητα σύμφωνα με τους κανόνες του Ιεχωβά . 
 Πρόκειται για τη δικαιοσύνη του Θεού . — Ρωμαίους 1 : 17 · 3 : 21 . 
 Γιατί είναι η δικαιοσύνη σημαντική για έναν Χριστιανό ; 
 Γιατί είναι σημαντική η δικαιοσύνη ; Επειδή ο Ιεχωβά , ο “ δίκαιος Θεός ” , ευνοεί το λαό του όταν πράττει τη δικαιοσύνη . 
 Οποιοσδήποτε πράττει την αδικία δεν μπορεί να έχει στενή σχέση μαζί του . 
 Να γιατί ο απόστολος Παύλος παρότρυνε τον Τιμόθεο : « Να φεύγεις από τις επιθυμίες που χαρακτηρίζουν τη νεότητα , αλλά να επιδιώκεις δικαιοσύνη » , καθώς και άλλες ζωτικές ιδιότητες . 
 Αυτός είναι επίσης ο λόγος για τον οποίο ο Παύλος συμπεριέλαβε « το θώρακα της δικαιοσύνης » όταν ανέφερε τα διάφορα τμήματα της πνευματικής μας πανοπλίας . — Εφεσίους 6 : 14 . 
 Πώς μπορούν ατελή πλάσματα να επιζητούν τη δικαιοσύνη ; 
 Βέβαια , κανένας άνθρωπος δεν είναι δίκαιος με απόλυτη έννοια . 
 Όλοι κληρονομούν την ατέλεια από τον Αδάμ , και όλοι είναι αμαρτωλοί , άδικοι , από τη γέννησή τους . 
 Εντούτοις , ο Ιησούς είπε ότι πρέπει να επιζητούμε τη δικαιοσύνη . 
 Πώς είναι δυνατόν αυτό ; Είναι δυνατόν επειδή ο Ιησούς έδωσε την τέλεια ζωή του ως λύτρο για εμάς , και αν ασκούμε πίστη σε αυτή τη θυσία , ο Ιεχωβά είναι πρόθυμος να συγχωρεί τις αμαρτίες μας . 
 Βάσει αυτού του γεγονότος , καθώς μαθαίνουμε τους δίκαιους κανόνες του Ιεχωβά και κάνουμε το καλύτερο που μπορούμε για να τους τηρούμε — προσευχόμενοι για βοήθεια ώστε να υπερνικούμε τις αδυναμίες μας — ο Ιεχωβά δέχεται τη λατρεία μας . 
 Πόσο παρηγορητικό είναι αυτό ! 
 Δίκαιοι σε έναν Άδικο Κόσμο 
 Γιατί ήταν ο κόσμος επικίνδυνο μέρος για τους πρώτους Χριστιανούς ; 
 Όταν οι μαθητές του Ιησού έλαβαν την αποστολή να είναι μάρτυρές του « ως το πιο απομακρυσμένο μέρος της γης » , αντιμετώπιζαν μια δύσκολη κατάσταση . 
 Όλος ο τομέας που τους είχε ανατεθεί “ βρισκόταν στην εξουσία του πονηρού ” , δηλαδή του Σατανά . 
 Ο κόσμος ήταν μολυσμένος με το πονηρό πνεύμα που προάγει εκείνος , και οι Χριστιανοί θα ήταν εκτεθειμένοι στη μολυσματική επιρροή αυτού του πνεύματος . 
 Για τους Χριστιανούς , ο κόσμος ήταν επικίνδυνο μέρος . 
 Μόνο με το να επιζητούν πρώτα τη δικαιοσύνη του Θεού θα μπορούσαν να υπομείνουν διατηρώντας την ακεραιότητά τους άθικτη . 
 Οι περισσότεροι όντως υπέμειναν , αλλά μερικοί παρέκκλιναν από “ το δρόμο της δικαιοσύνης ” . — Παροιμίες 12 : 28 · 2 Τιμόθεο 4 : 10 . 
 Ποιες ευθύνες του Χριστιανού απαιτούν να αντιστέκεται στις φθοροποιές επιρροές ; 
 Είναι ο κόσμος πιο ασφαλής για τους Χριστιανούς σήμερα ; Κάθε άλλο ! 
 Είναι ακόμα πιο διεφθαρμένος από ό , τι ήταν τον πρώτο αιώνα . 
 Επιπρόσθετα , ο Σατανάς έχει ριχτεί στη γη και διεξάγει λυσσαλέο πόλεμο ενάντια στους χρισμένους Χριστιανούς , « τους υπόλοιπους από το σπέρμα της [ γυναίκας ] , οι οποίοι τηρούν τις εντολές του Θεού και έχουν το έργο της επίδοσης μαρτυρίας για τον Ιησού » . 
 Ο Σατανάς επιτίθεται επίσης σε οποιονδήποτε υποστηρίζει εκείνο το « σπέρμα » . 
 Ωστόσο , οι Χριστιανοί δεν μπορούν να κρυφτούν από τον κόσμο . 
 Αν και δεν είναι μέρος του , είναι αναγκασμένοι να ζουν μέσα σε αυτόν . 
 Πρέπει επίσης να κηρύττουν μέσα σε αυτόν προκειμένου να βρουν τα άτομα που έχουν τη σωστή διάθεση και να τα διδάξουν πώς να γίνουν μαθητές του Χριστού . 
 Συνεπώς , εφόσον οι Χριστιανοί δεν μπορούν να αποφύγουν εντελώς τις φθοροποιές επιρροές στον κόσμο , πρέπει να αντιστέκονται σε αυτές . 
 Ας εξετάσουμε τέσσερις από τις εν λόγω επιρροές . 
 Η Παγίδα της Ανηθικότητας 
 Γιατί άρχισαν οι Ισραηλίτες να λατρεύουν τους θεούς των Μωαβιτών ; 
 Προς το τέλος της 40χρονης οδοιπορίας τους στην έρημο , ένας μεγάλος αριθμός Ισραηλιτών απομακρύνθηκε από το δρόμο της δικαιοσύνης . 
 Είχαν γίνει μάρτυρες πολλών πράξεων απελευθέρωσης του Ιεχωβά , ενώ σύντομα επρόκειτο να μπουν στην Υποσχεμένη Γη . 
 Εντούτοις , σε εκείνο το κρίσιμο σημείο , άρχισαν να υπηρετούν τους θεούς των Μωαβιτών . 
 Γιατί ; Ενέδωσαν “ στην επιθυμία της σάρκας ” . 
 Η αφήγηση αναφέρει : « Ο λαός άρχισε να έχει ανήθικες σχέσεις με τις κόρες του Μωάβ » . — Αριθμοί 25 : 1 . 
 9 , 10 . 
 Ποια κατάσταση σήμερα καθιστά ζωτικό να θυμόμαστε πάντοτε τη φθοροποιά δύναμη των εσφαλμένων σαρκικών επιθυμιών ; 
 Αυτό το συμβάν δείχνει παραστατικά τον τρόπο με τον οποίο οι εσφαλμένες σαρκικές επιθυμίες μπορούν να διαφθείρουν όσους δεν επαγρυπνούν . 
 Καλό θα είναι να διδαχτούμε από αυτό , ιδιαίτερα επειδή η ανηθικότητα αντιμετωπίζεται πλέον ευρέως ως αποδεκτός τρόπος ζωής . 
 Μια έκθεση από τις Ηνωμένες Πολιτείες αναφέρει : « Μέχρι το 1970 περίπου , η συμβίωση [ άγαμων ζευγαριών ] ήταν παράνομη σε όλες τις αμερικανικές πολιτείες . 
 Τώρα είναι κάτι το συνηθισμένο . 
 Σε περισσότερους από τους μισούς πρώτους γάμους έχει προηγηθεί συμβίωση » . 
 Αυτή και άλλες ηθικά χαλαρές συνήθειες δεν περιορίζονται σε μια χώρα . 
 Εμφανίζονται σε όλο τον κόσμο και , δυστυχώς , μερικοί Χριστιανοί έχουν ακολουθήσει τη γενική τάση — χάνοντας μάλιστα την υπόστασή τους στη Χριστιανική εκκλησία . — 1 Κορινθίους 5 : 11 . 
 Επιπρόσθετα , η προπαγάνδα που προάγει την ανηθικότητα φαίνεται πως βρίσκεται παντού . 
 Οι ταινίες και τα τηλεοπτικά προγράμματα αφήνουν να εννοηθεί ότι είναι απόλυτα αποδεκτό να έχουν οι νεαροί προγαμιαίες σεξουαλικές σχέσεις . 
 Οι ομοφυλοφιλικές σχέσεις παρουσιάζονται ως φυσιολογικές . 
 Πολλά έργα περιέχουν ολοένα και πιο τολμηρές σεξουαλικές σκηνές . 
 Τολμηρές σεξουαλικές εικόνες μπορούν εύκολα να βρεθούν και στο Ιντερνέτ . 
 Λόγου χάρη , ένας αρθρογράφος εφημερίδας ανέφερε ότι ο εφτάχρονος γιος του ήρθε σπίτι από το σχολείο και είπε ταραγμένος στον πατέρα του ότι ένας συμμαθητής του είχε βρει μια ιστοσελίδα στο Ιντερνέτ που έδειχνε γυμνές γυναίκες να επιδίδονται σε σεξουαλικές πράξεις . 
 Ο πατέρας αναστατώθηκε πολύ , αλλά πόσα παιδιά έχουν βρει τέτοιες ιστοσελίδες χωρίς να το πουν στους γονείς τους ; Επιπρόσθετα , πόσοι γονείς γνωρίζουν το περιεχόμενο των βιντεοπαιχνιδιών που παίζουν τα παιδιά τους ; Πολλά δημοφιλή παιχνίδια περιλαμβάνουν αηδιαστική ανηθικότητα , καθώς επίσης δαιμονισμό και βία . 
 Πώς μπορεί μια οικογένεια να προστατευτεί από την ανηθικότητα του κόσμου ; 
 Πώς μπορεί μια οικογένεια να αντισταθεί σε τέτοια εκφυλισμένη « ψυχαγωγία » ; Επιζητώντας πρώτα τη δικαιοσύνη του Θεού , αρνούμενη να αναμειχθεί σε οτιδήποτε ανήθικο . 
 Οι γονείς που επιβλέπουν σωστά τις δραστηριότητες των παιδιών τους και ενσταλάζουν στα παιδιά τους αγάπη για τον Ιεχωβά και τους δίκαιους νόμους του , τα θωρακίζουν ώστε να αντιστέκονται στην πορνογραφία , στα πορνογραφικά βιντεοπαιχνίδια , στις ανήθικες ταινίες και σε άλλους άδικους πειρασμούς . — Δευτερονόμιο 6 : 4 - 9 . 
 * 
 Ο Κίνδυνος της Πίεσης από τον Περίγυρο 
 Ποιο πρόβλημα ανέκυψε τον πρώτο αιώνα ; 
 Όταν ο Παύλος βρισκόταν στα Λύστρα , στη Μικρά Ασία , θεράπευσε θαυματουργικά έναν άνθρωπο . 
 Η αφήγηση αναφέρει : « Τα πλήθη , βλέποντας τι είχε κάνει ο Παύλος , ύψωσαν τη φωνή τους , λέγοντας στη λυκαονική γλώσσα : “ Οι θεοί έγιναν όμοιοι με ανθρώπους και κατέβηκαν σε εμάς ! ” 
 Και αποκαλούσαν τον Βαρνάβα Δία , τον δε Παύλο Ερμή , επειδή αυτός έπαιρνε την πρωτοβουλία στο λόγο » . 
 Αργότερα , τα ίδια πλήθη θέλησαν να σκοτώσουν τον Παύλο και τον Βαρνάβα . 
 Σαφώς , εκείνοι οι άνθρωποι ήταν πολύ ευάλωτοι στην πίεση από τον περίγυρο . 
 Φαίνεται πως όταν μερικά άτομα από εκείνη την περιοχή έγιναν Χριστιανοί , δεν απέβαλαν τις δεισιδαιμονικές τους τάσεις . 
 Στην επιστολή του προς τους Χριστιανούς στις Κολοσσές , ο Παύλος προειδοποίησε για τη « θρησκεία των αγγέλων » . — Κολοσσαείς 2 : 18 . 
 Ποια είναι μερικά έθιμα που πρέπει να αποφεύγει ο Χριστιανός , και πώς μπορεί να βρει τη δύναμη να το κάνει αυτό ; 
 Σήμερα , οι αληθινοί Χριστιανοί χρειάζεται παρόμοια να αποφεύγουν κάποια ευρέως αποδεκτά έθιμα που βασίζονται σε ψευδείς θρησκευτικές αντιλήψεις οι οποίες παραβιάζουν τις Χριστιανικές αρχές . 
 Σε ορισμένες χώρες , για παράδειγμα , πολλές εθιμικές τελετουργίες που σχετίζονται με τη γέννηση και το θάνατο βασίζονται στο ψέμα ότι έχουμε κάποιο πνεύμα που επιζεί μετά το θάνατο . 
 Υπάρχουν χώρες όπου είναι έθιμο να υποβάλλουν τα μικρά κορίτσια σε ακρωτηριασμό των γυναικείων γεννητικών οργάνων . 
 * Πρόκειται για μια βάναυση , άσκοπη πράξη που δεν εναρμονίζεται με τη στοργική φροντίδα που οφείλουν οι Χριστιανοί γονείς στα παιδιά τους . 
 Πώς μπορούν οι Χριστιανοί να αντισταθούν στην πίεση από τον περίγυρο και να εγκαταλείψουν τέτοιες συνήθειες ; Με το να εμπιστεύονται πλήρως στον Ιεχωβά . 
 Ο δίκαιος Θεός θα ενισχύει και θα φροντίζει εκείνους που του λένε από την καρδιά τους : « Εσύ είσαι το καταφύγιό μου και το οχυρό μου , ο Θεός μου , στον οποίο θα εμπιστεύομαι » . — Ψαλμός 91 : 2 · Παροιμίες 29 : 25 . 
 Μην Ξεχάσετε τον Ιεχωβά 
 Ποια προειδοποίηση έδωσε ο Ιεχωβά στους Ισραηλίτες λίγο προτού μπουν στην Υποσχεμένη Γη ; 
 Λίγο προτού μπουν οι Ισραηλίτες στην Υποσχεμένη Γη , ο Ιεχωβά τούς προειδοποίησε να μην τον ξεχάσουν , λέγοντας : « Πρόσεξε να μην ξεχάσεις τον Ιεχωβά τον Θεό σου με αποτέλεσμα να μην τηρείς τις εντολές του και τις δικαστικές του αποφάσεις και τα νομοθετήματά του που σε διατάζω σήμερα · μήπως φας και χορτάσεις , και χτίσεις καλά σπίτια και κατοικήσεις σε αυτά , και αυξηθούν τα βόδια σου και το ποίμνιό σου , και αυξηθεί σε εσένα το ασήμι και το χρυσάφι , και αυξηθούν όλα όσα είναι δικά σου , και υψωθεί η καρδιά σου και ξεχάσεις τον Ιεχωβά τον Θεό σου » . — Δευτερονόμιο 8 : 11 - 14 . 
 Πώς μπορούμε να είμαστε βέβαιοι ότι δεν ξεχνάμε τον Ιεχωβά ; 
 Θα μπορούσε να συμβεί κάτι παρόμοιο σήμερα ; Ναι , αν έχουμε εσφαλμένες προτεραιότητες . 
 Εντούτοις , αν επιζητούμε πρώτα τη δικαιοσύνη του Θεού , η αγνή λατρεία θα είναι το πιο σημαντικό πράγμα στη ζωή μας . 
 Όπως μας παρότρυνε ο Παύλος , θα “ εξαγοράζουμε τον εύκαιρο χρόνο ” και θα έχουμε το αίσθημα του επείγοντος στη διακονία μας . 
 Αν , όμως , η παρακολούθηση των συναθροίσεων και η υπηρεσία αγρού είναι λιγότερο σημαντικά για εμάς από ό , τι η χαλάρωση ή η ανεύρεση τρόπων διασκέδασης , θα μπορούσαμε να ξεχάσουμε τον Ιεχωβά με την έννοια ότι θα του δίνουμε δευτερεύουσα θέση στη ζωή μας . 
 Ο Παύλος είπε ότι στις τελευταίες ημέρες , οι άνθρωποι θα “ αγαπούσαν τις απολαύσεις μάλλον παρά τον Θεό ” . 
 Οι ειλικρινείς Χριστιανοί εξετάζουν τον εαυτό τους τακτικά για να βεβαιώνονται ότι δεν τους έχει επηρεάσει αυτού του είδους η νοοτροπία . — 2 Κορινθίους 13 : 5 . 
 Να Προσέχετε το Ανεξάρτητο Πνεύμα 
 Ποιο εσφαλμένο πνεύμα εκδήλωσαν η Εύα και ορισμένα άτομα στις ημέρες του Παύλου ; 
 Στην Εδέμ , ο Σατανάς έκανε επιτυχή έκκληση στην ιδιοτελή επιθυμία της Εύας για ανεξαρτησία . 
 Η Εύα ήθελε να παίρνει τις δικές της αποφάσεις σχετικά με το σωστό και το εσφαλμένο . 
 Τον πρώτο αιώνα , μερικοί στην εκκλησία της Κορίνθου είχαν παρόμοιο ανεξάρτητο πνεύμα . 
 Νόμιζαν ότι ήξεραν τα πράγματα καλύτερα από τον Παύλο , και εκείνος τους αποκάλεσε δηκτικά υπερέξοχους αποστόλους . — 2 Κορινθίους 11 : 3 - 5 · 1 Τιμόθεο 6 : 3 - 5 . 
 Πώς μπορούμε να αποφύγουμε την ανάπτυξη ανεξάρτητου πνεύματος ; 
 Στον κόσμο σήμερα , πολλοί άνθρωποι είναι « πεισματάρηδες , φουσκωμένοι από υπερηφάνεια » , και μερικοί Χριστιανοί έχουν επηρεαστεί από αυτή τη νοοτροπία . 
 Ορισμένοι μάλιστα έχουν φτάσει στο σημείο να εναντιώνονται στην αλήθεια . 
 Σε ζητήματα που αφορούν την αγνή λατρεία , είναι ζωτικό να αποβλέπουμε στον Ιεχωβά για κατεύθυνση και να συνεργαζόμαστε με “ τον πιστό και φρόνιμο δούλο ” και τους πρεσβυτέρους της εκκλησίας . 
 Αυτός είναι ένας τρόπος για να επιζητούμε τη δικαιοσύνη , ο οποίος μας προστατεύει ώστε να μην αναπτύξουμε ανεξάρτητο πνεύμα . 
 Η εκκλησία των χρισμένων είναι « στύλος και στήριγμα της αλήθειας » . 
 Ο Ιεχωβά την έχει προμηθεύσει για να μας προστατεύει και να μας καθοδηγεί . 
 Η αναγνώριση του ζωτικού ρόλου της μας βοηθάει να “ μην κάνουμε τίποτα από εγωισμό ” καθώς υποτασσόμαστε ταπεινά στο δίκαιο θέλημα του Ιεχωβά . — Φιλιππησίους 2 : 2 - 4 · Παροιμίες 3 : 4 - 6 . 
 Να Γίνεστε Μιμητές του Ιησού 
 Με ποιους τρόπους παροτρυνόμαστε να μιμούμαστε τον Ιησού ; 
 Σχετικά με τον Ιησού , η Αγία Γραφή αναφέρει προφητικά : « Αγάπησες τη δικαιοσύνη και μισείς την πονηρία » . 
 Τι θαυμάσια αξιομίμητη στάση ! 
 Ο Ιησούς , όχι μόνο γνώριζε τους ευθείς κανόνες του Ιεχωβά , αλλά τους αγαπούσε κιόλας . 
 Γι ’ αυτό , όταν ο Σατανάς τον υπέβαλε σε πειρασμό στην έρημο , ο Ιησούς αρνήθηκε αποφασιστικά και κατηγορηματικά να παρεκκλίνει από “ την οδό της δικαιοσύνης ” . — Παροιμίες 8 : 20 · Ματθαίος 4 : 3 - 11 . 
 19 , 20 . 
 Ποια καλά αποτελέσματα προκύπτουν όταν επιζητούμε τη δικαιοσύνη ; 
 Ομολογουμένως , οι άδικες επιθυμίες της σάρκας μπορεί να είναι ισχυρές . 
 Εντούτοις , αν η δικαιοσύνη είναι πολύτιμη για εμάς , αυτό θα μας ενισχύει ώστε να αντιστεκόμαστε στην πονηρία . 
 Η βαθιά αγάπη για τη δικαιοσύνη θα μας προστατεύει όταν βρισκόμαστε αντιμέτωποι με το κακό . 
 Να θυμάστε ότι όποτε υποκύπτουμε στον πειρασμό δίνουμε μια νίκη στον Σατανά . 
 Πόσο καλύτερο είναι να του αντιστεκόμαστε και να δίνουμε τη νίκη στον Ιεχωβά ! — Παροιμίες 27 : 11 · Ιακώβου 4 : 7 , 8 . 
 Επειδή οι αληθινοί Χριστιανοί επιζητούν τη δικαιοσύνη , είναι « γεμάτοι δίκαιο καρπό , ο οποίος είναι μέσω του Ιησού Χριστού , για τη δόξα και τον αίνο του Θεού » . 
 Ντύνονται « τη νέα προσωπικότητα που δημιουργήθηκε σύμφωνα με το θέλημα του Θεού με αληθινή δικαιοσύνη και οσιότητα » . 
 Ανήκουν στον Ιεχωβά και ζουν για να τον υπηρετούν , όχι για να ευαρεστούν τον εαυτό τους . 
 Αυτό διέπει τις σκέψεις και τις ενέργειές τους . 
 Πόση χαρά φέρνουν στην καρδιά του ουράνιου Πατέρα τους ! — Παροιμίες 23 : 24 . 
 [ Υποσημειώσεις ] 
 Πολύτιμες εισηγήσεις για το πώς μπορούν οι γονείς να προστατεύουν την οικογένεια από ανήθικες επιρροές υπάρχουν στο βιβλίο Το Μυστικό της Οικογενειακής Ευτυχίας , που είναι έκδοση των Μαρτύρων του Ιεχωβά . 
 Ο ακρωτηριασμός των γυναικείων γεννητικών οργάνων ονομαζόταν στο παρελθόν γυναικεία περιτομή . 
 Μπορείτε να Εξηγήσετε ; 
 • Γιατί είναι ζωτικό να επιζητούμε τη δικαιοσύνη ; 
 • Πώς μπορεί ένας ατελής Χριστιανός να επιζητεί τη δικαιοσύνη ; 
 • Ποια είναι μερικά πράγματα στον κόσμο τα οποία πρέπει να αποφεύγει ο Χριστιανός ; 
 • Πώς μας προστατεύει το να επιζητούμε τη δικαιοσύνη ; 
 [ Εικόνα στη σελίδα 26 ] 
 Για τους ακολούθους του Ιησού , ο κόσμος ήταν επικίνδυνο μέρος 
 [ Εικόνα στη σελίδα 27 ] 
 Τα παιδιά που διδάσκονται να αγαπούν τον Ιεχωβά ενισχύονται ώστε να αντιστέκονται στην ανηθικότητα 
 [ Εικόνα στη σελίδα 28 ] 
 Μερικοί Ισραηλίτες ξέχασαν τον Ιεχωβά όταν άρχισαν να ευημερούν στην Υποσχεμένη Γη 
 [ Εικόνα στη σελίδα 29 ] 
 Όπως ο Ιησούς , έτσι και οι Χριστιανοί μισούν την αδικία 
 Μην Αφήνετε Τόπο για τον Διάβολο 
 « Μη δίνετε ευκαιρία στον Διάβολο » . — ΕΦΕΣΙΟΥΣ 4 : 27 , Μπάινγκτον ( Byington ) . 
 Γιατί έχουν αμφισβητήσει πολλοί άνθρωποι την ύπαρξη του Διαβόλου ; 
 ΕΠΙ αιώνες , πολλοί άνθρωποι φαντάζονταν τον Διάβολο ως ένα πλάσμα με κέρατα και δίχηλες οπλές , ντυμένο στα κόκκινα , που ρίχνει με δικράνι τους πονηρούς ανθρώπους στην πύρινη κόλαση . 
 Η Αγία Γραφή δεν υποστηρίζει αυτή την ιδέα . 
 Αναμφίβολα , όμως , τέτοιες παρανοήσεις έχουν κάνει εκατομμύρια ανθρώπους να αμφισβητούν την ύπαρξη του Διαβόλου ή να νομίζουν ότι ο όρος αυτός αναφέρεται μόνο στην έννοια του κακού . 
 Ποια είναι μερικά στοιχεία που δίνουν οι Γραφές για τον Διάβολο ; 
 Η Γραφή περιέχει στοιχεία από αυτόπτες μάρτυρες και σαφείς αποδείξεις για το ότι ο Διάβολος υπάρχει . 
 Ο Ιησούς Χριστός τον είδε στο ουράνιο πνευματικό βασίλειο και του μίλησε στη γη . 
 Μολονότι οι Γραφές δεν αποκαλύπτουν το αρχικό όνομα αυτού του πνευματικού πλάσματος , τον αποκαλούν Διάβολο ( που σημαίνει « Συκοφάντης » ) επειδή συκοφάντησε τον Θεό . 
 Ονομάζεται επίσης Σατανάς ( που σημαίνει « Ανθιστάμενος » ) επειδή αντιστέκεται στον Ιεχωβά . 
 Ο Σατανάς ο Διάβολος αναφέρεται ως « το αρχικό φίδι » , προφανώς επειδή χρησιμοποίησε ένα φίδι για να εξαπατήσει την Εύα . 
 Είναι επίσης γνωστός ως “ ο πονηρός ” . — Ματθαίος 6 : 13 . 
 * 
 Ποιο ερώτημα θα εξετάσουμε ; 
 Ως υπηρέτες του Ιεχωβά , δεν θέλουμε με κανέναν τρόπο να μοιάζουμε στον Σατανά , το μεγαλύτερο εχθρό του μόνου αληθινού Θεού . 
 Συνεπώς , πρέπει να προσέχουμε τη συμβουλή του αποστόλου Παύλου : « Μη δίνετε ευκαιρία στον Διάβολο » . 
 Ποια είναι , λοιπόν , μερικά χαρακτηριστικά του Σατανά , τα οποία δεν πρέπει να μιμούμαστε ; 
 Μη Μιμείστε το Μεγάλο Συκοφάντη 
 Πώς συκοφάντησε τον Θεό “ ο πονηρός ” ; 
 “ Ο πονηρός ” αξίζει να αποκαλείται Διάβολος , διότι είναι συκοφάντης . 
 Η συκοφαντία είναι μια ψευδής , κακεντρεχής και δυσφημιστική δήλωση για κάποιον άλλον . 
 Ο Θεός πρόσταξε τον Αδάμ : « Από το δέντρο της γνώσης του καλού και του κακού δεν πρέπει να φας , γιατί την ημέρα που θα φας από αυτό οπωσδήποτε θα πεθάνεις » . 
 Η Εύα είχε πληροφορηθεί για αυτό , αλλά μέσω ενός φιδιού ο Διάβολος της είπε : « Οπωσδήποτε δεν θα πεθάνετε . 
 Διότι ο Θεός γνωρίζει πως , την ίδια ημέρα που θα φάτε από αυτό , είναι βέβαιο ότι τα μάτια σας θα ανοιχτούν και εσείς θα γίνετε σαν τον Θεό , γνωρίζοντας το καλό και το κακό » . 
 Επρόκειτο για κακεντρεχή συκοφαντία κατά του Ιεχωβά Θεού ! 
 Γιατί άξιζε στον Διοτρεφή να λογοδοτήσει για συκοφαντία ; 
 Στους Ισραηλίτες δόθηκε η εντολή : « Δεν πρέπει να περιφέρεσαι ανάμεσα στο λαό σου για να συκοφαντείς » . 
 Ο απόστολος Ιωάννης δήλωσε αναφορικά με έναν συκοφάντη της εποχής του : « Έγραψα κάτι στην εκκλησία , αλλά ο Διοτρεφής , ο οποίος θέλει να έχει την πρώτη θέση ανάμεσά τους , δεν δέχεται τίποτα από εμάς με σεβασμό . 
 Γι ’ αυτό , αν έρθω , θα θυμίσω τα έργα του τα οποία κάνει , φλυαρώντας για εμάς με πονηρά λόγια » . 
 Ο Διοτρεφής συκοφαντούσε τον Ιωάννη και του άξιζε να λογοδοτήσει για αυτό . 
 Ποιος όσιος Χριστιανός θα ήθελε να είναι σαν τον Διοτρεφή και να μιμείται τον Σατανά , το μεγάλο συκοφάντη ; 
 6 , 7 . 
 Γιατί δεν πρέπει να συκοφαντούμε κανέναν ; 
 Συχνά εκτοξεύονται εναντίον των υπηρετών του Ιεχωβά συκοφαντικές δηλώσεις και ψευδείς κατηγορίες . 
 « Οι . . . πρωθιερείς και οι γραμματείς σηκώνονταν και . . . κατηγορούσαν [ τον Ιησού ] με σφοδρότητα » . 
 Ο Παύλος κατηγορήθηκε ψευδώς από τον Αρχιερέα Ανανία και άλλους . 
 Επίσης , η Γραφή λέει ότι ο Σατανάς είναι « ο κατήγορος των αδελφών μας , ο οποίος τους κατηγορεί ημέρα και νύχτα ενώπιον του Θεού μας » . 
 Εκείνοι οι αδελφοί που κατηγορούνται ψευδώς είναι οι χρισμένοι Χριστιανοί πάνω στη γη αυτές τις τελευταίες ημέρες . 
 Κανένας Χριστιανός δεν πρέπει να συκοφαντεί οποιονδήποτε ή να διατυπώνει ψευδείς κατηγορίες . 
 Ωστόσο , αυτό θα μπορούσε να συμβεί αν δεν γνωρίζουμε όλα τα γεγονότα προτού δώσουμε μαρτυρία εναντίον κάποιου ατόμου . 
 Υπό το Μωσαϊκό Νόμο , η εσκεμμένη ψευδομαρτυρία θα μπορούσε να οδηγήσει τον κατήγορο στο θάνατο . 
 Επιπρόσθετα , τα πράγματα που είναι απεχθή στον Ιεχωβά περιλαμβάνουν τον « ψευδομάρτυρα που ξεστομίζει ψέματα » . 
 Ασφαλώς , δεν πρέπει να μιμούμαστε τον πρώτιστο συκοφάντη και ψευδή κατήγορο . 
 Να Αποφεύγετε τις Οδούς του Πρώτου Ανθρωποκτόνου 
 Με ποια έννοια ήταν ο Διάβολος « ανθρωποκτόνος τότε που άρχισε » ; 
 Ο Διάβολος είναι ανθρωποκτόνος . 
 « Εκείνος ήταν ανθρωποκτόνος τότε που άρχισε » , είπε ο Ιησούς . 
 Αρχής γενομένης με την πρώτη πράξη του — την απομάκρυνση του Αδάμ και της Εύας από τον Θεό — ο Σατανάς είναι ανθρωποκτόνος . 
 Έφερε το θάνατο στο πρώτο ανθρώπινο ζευγάρι και στους απογόνους του . 
 Αξίζει να σημειωθεί ότι αυτή η πράξη μπορεί να αποδοθεί μόνο σε κάποιο πρόσωπο , όχι απλώς στην έννοια του κακού . 
 Όπως δείχνει το εδάφιο 1 Ιωάννη 3 : 15 , πώς μπορούμε να γίνουμε ανθρωποκτόνοι ; 
 « Δεν πρέπει να διαπράξεις φόνο » , δηλώνει μια από τις Δέκα Εντολές που δόθηκαν στον Ισραήλ . 
 Απευθυνόμενος σε Χριστιανούς , ο απόστολος Πέτρος έγραψε : « Κανείς σας ας μην υποφέρει ως φονιάς » . 
 Ως υπηρέτες του Ιεχωβά , λοιπόν , δεν διαπράττουμε φόνο . 
 Εντούτοις , θα ήμασταν ένοχοι ενώπιον του Θεού αν μισούσαμε κάποιον συγχριστιανό και επιθυμούσαμε να πεθάνει . 
 « Όποιος μισεί τον αδελφό του είναι ανθρωποκτόνος [ ή « φονιάς » ] » , έγραψε ο απόστολος Ιωάννης , « και γνωρίζετε ότι κανένας ανθρωποκτόνος δεν έχει αιώνια ζωή που να παραμένει σε αυτόν » . 
 Στους Ισραηλίτες δόθηκε η εντολή : « Δεν πρέπει να μισείς τον αδελφό σου μέσα στην καρδιά σου » . 
 Ας λύνουμε γρήγορα οποιοδήποτε πρόβλημα δημιουργείται ανάμεσα σε εμάς και σε κάποιον ομόπιστό μας , ώστε ο ανθρωποκτόνος Σατανάς να μην καταστρέψει τη Χριστιανική μας ενότητα . — Λουκάς 17 : 3 , 4 . 
 Να Μένετε Σταθεροί Ενάντια στον Πρώτιστο Ψεύτη 
 10 , 11 . 
 Τι πρέπει να κάνουμε προκειμένου να μένουμε σταθεροί ενάντια στον πρώτιστο ψεύτη , τον Σατανά ; 
 Ο Διάβολος είναι ψεύτης . 
 « Όταν λέει το ψέμα » , είπε ο Ιησούς , « μιλάει σύμφωνα με τις δικές του διαθέσεις , επειδή είναι ψεύτης και ο πατέρας του ψέματος » . 
 Ο Σατανάς είπε ψέματα στην Εύα , ενώ ο Ιησούς ήρθε στον κόσμο ώστε να δώσει μαρτυρία για την αλήθεια . 
 Αν θέλουμε να μένουμε σταθεροί ενάντια στον Διάβολο ως ακόλουθοι του Χριστού , δεν μπορούμε να καταφεύγουμε σε ψέματα και απάτες . 
 Πρέπει να “ λέμε την αλήθεια ” . 
 “ Ο Ιεχωβά , ο Θεός της αλήθειας ” , ευλογεί μόνο τους φιλαλήθεις Μάρτυρές του . 
 Οι πονηροί δεν έχουν το δικαίωμα να τον εκπροσωπούν . — Ψαλμός 31 : 5 · 50 : 16 · Ησαΐας 43 : 10 . 
 Αν εκτιμούμε την πνευματική ελευθερία που απολαμβάνουμε από τα σατανικά ψεύδη , θα μένουμε προσκολλημένοι στη Χριστιανοσύνη , « την οδό της αλήθειας » . 
 Το σύνολο των Χριστιανικών διδασκαλιών αποτελεί « την αλήθεια των καλών νέων » . 
 Η ίδια μας η σωτηρία εξαρτάται από το αν “ περπατάμε στην αλήθεια ” — αν προσκολλούμαστε σε αυτήν και μένουμε σταθεροί ενάντια “ στον πατέρα του ψέματος ” . — 3 Ιωάννη 3 , 4 , 8 . 
 Να Αντιστέκεστε στον Πρώτιστο Αποστάτη 
 12 , 13 . 
 Πώς πρέπει να αντιμετωπίζουμε τους αποστάτες ; 
 Το πνευματικό πλάσμα που έγινε Διάβολος ήταν κάποτε στην αλήθεια . 
 Αλλά « δεν έμεινε σταθερός στην αλήθεια » , είπε ο Ιησούς , « επειδή δεν υπάρχει αλήθεια σε αυτόν » . 
 Αυτός ο πρώτιστος αποστάτης έχει ακολουθήσει μια πορεία ανένδοτης αντίστασης στον “ Θεό της αλήθειας ” . 
 Ορισμένοι Χριστιανοί τον πρώτο αιώνα έπεσαν στην « παγίδα του Διαβόλου » και προφανώς έγιναν θύματά του επειδή παροδηγήθηκαν και παρέκκλιναν από την αλήθεια . 
 Γι ’ αυτό , ο Παύλος παρότρυνε το συνεργάτη του τον Τιμόθεο να τους διδάσκει με πραότητα ώστε να συνέλθουν πνευματικά και να απελευθερωθούν από την παγίδα του Σατανά . 
 Βέβαια , είναι πολύ καλύτερο να μένουμε σταθερά προσκολλημένοι στην αλήθεια και να μη φτάσουμε καν στο σημείο να παγιδευτούμε από τις αποστατικές απόψεις . 
 Επειδή άκουσε τον Διάβολο και δεν απέρριψε τα ψέματά του , το πρώτο ανθρώπινο ζευγάρι αποστάτησε . 
 Είναι , λοιπόν , σωστό να ακούμε εμείς τους αποστάτες , να διαβάζουμε τα έντυπά τους ή να ερευνούμε τις ιστοσελίδες τους στο Ιντερνέτ ; Αν αγαπάμε τον Θεό και την αλήθεια , δεν θα το κάνουμε αυτό . 
 Δεν πρέπει να δεχόμαστε τους αποστάτες στα σπίτια μας ούτε να τους χαιρετάμε , διότι ενέργειες σαν αυτές θα μας έκαναν “ συμμέτοχους στα πονηρά τους έργα ” . 
 Είθε να μην υποκύψουμε ποτέ στα τεχνάσματα του Διαβόλου εγκαταλείποντας τη Χριστιανική « οδό της αλήθειας » για να ακολουθήσουμε ψευδοδιδασκάλους οι οποίοι επιδιώκουν να « εισαγάγουν καταστροφικές ιδεολογίες » και προσπαθούν να “ μας εκμεταλλευτούν με επιτηδευμένες φράσεις ” . — 2 Πέτρου 2 : 1 - 3 , Μπάινγκτον . 
 14 , 15 . 
 Ποια προειδοποίηση έδωσε ο Παύλος σε πρεσβυτέρους από την Έφεσο καθώς και στο συνεργάτη του τον Τιμόθεο ; 
 Ο Παύλος είπε σε Χριστιανούς πρεσβυτέρους από την Έφεσο : « Προσέχετε τους εαυτούς σας και όλο το ποίμνιο , μέσα στο οποίο το άγιο πνεύμα σάς διόρισε επισκόπους , για να ποιμαίνετε την εκκλησία του Θεού την οποία αγόρασε με το αίμα του ίδιου του Γιου του . 
 Γνωρίζω ότι μετά την αναχώρησή μου θα μπουν ανάμεσά σας καταπιεστικοί λύκοι και δεν θα μεταχειρίζονται το ποίμνιο με τρυφερότητα , και από εσάς τους ίδιους θα σηκωθούν άντρες και θα λένε διεστραμμένα πράγματα για να παρασύρουν τους μαθητές πίσω τους » . 
 Αργότερα , τέτοιοι αποστάτες όντως εγέρθηκαν και “ έλεγαν διεστραμμένα πράγματα ” . 
 Γύρω στο 65 Κ.Χ . , ο απόστολος παρότρυνε τον Τιμόθεο να “ χειρίζεται το λόγο της αλήθειας ορθά ” . 
 « Αλλά » , έγραψε ο Παύλος , « να αποφεύγεις τα κενά λόγια που βεβηλώνουν ό , τι είναι άγιο · διότι αυτοί θα προχωρούν σε όλο και περισσότερη ασέβεια και ο λόγος τους θα απλώνεται σαν γάγγραινα . 
 Ο Υμέναιος και ο Φιλητός συγκαταλέγονται σε αυτούς . 
 Αυτοί έχουν παρεκκλίνει από την αλήθεια , λέγοντας ότι η ανάσταση έχει ήδη γίνει · και υπονομεύουν την πίστη μερικών » . 
 Η αποστασία είχε αρχίσει ! 
 « Παρ ’ όλα αυτά » , πρόσθεσε ο Παύλος , « το στερεό θεμέλιο του Θεού στέκεται όρθιο » . — 2 Τιμόθεο 2 : 15 - 19 . 
 Παρά τα τεχνάσματα του πρώτιστου αποστάτη , γιατί έχουμε παραμείνει όσιοι στον Θεό και στο Λόγο του ; 
 Ο Σατανάς έχει χρησιμοποιήσει πολλές φορές αποστάτες προσπαθώντας να διαφθείρει την αληθινή λατρεία — αλλά χωρίς αποτέλεσμα . 
 Γύρω στο έτος 1868 , ο Κάρολος Τέηζ Ρώσσελ άρχισε να εξετάζει με προσοχή καθιερωμένες δοξασίες των εκκλησιών του Χριστιανικού κόσμου και διαπίστωσε ότι υπήρχαν παρερμηνείες της Αγίας Γραφής . 
 Ο Ρώσσελ και μερικοί άλλοι εκζητητές της αλήθειας σχημάτισαν μια τάξη μελέτης της Γραφής στο Πίτσμπουργκ της Πενσυλβανίας των ΗΠΑ . 
 Στα σχεδόν 140 χρόνια που πέρασαν από τότε , οι υπηρέτες του Ιεχωβά έχουν αυξήσει τη γνώση και την αγάπη τους για τον Θεό και το Λόγο του . 
 Παρά τα τεχνάσματα του πρώτιστου αποστάτη , η πνευματική επαγρύπνηση του πιστού και φρόνιμου δούλου έχει βοηθήσει αυτούς τους αληθινούς Χριστιανούς να παραμείνουν όσιοι στον Ιεχωβά και στο Λόγο του . — Ματθαίος 24 : 45 . 
 Μην Επιτρέψετε Ποτέ στον Άρχοντα του Κόσμου να Ασκήσει Επιρροή Πάνω Σας 
 17 - 19 . 
 Ποιος είναι ο κόσμος που βρίσκεται στην εξουσία του Διαβόλου , και γιατί δεν πρέπει να τον αγαπάμε ; 
 Ένας άλλος τρόπος με τον οποίο ο Σατανάς επιδιώκει να μας παγιδέψει είναι το να μας δελεάζει ώστε να αγαπάμε αυτόν τον κόσμο — την άδικη ανθρώπινη κοινωνία που είναι αποξενωμένη από τον Θεό . 
 Ο Ιησούς αποκάλεσε τον Διάβολο “ άρχοντα του κόσμου ” και είπε : « Δεν έχει καμιά επιρροή πάνω μου » . 
 Είθε ο Σατανάς να μην ασκήσει ποτέ επιρροή πάνω μας ! 
 Αντιλαμβανόμαστε , βέβαια , ότι « ολόκληρος ο κόσμος βρίσκεται στην εξουσία [ αυτού ] του πονηρού » . 
 Να γιατί μπορούσε ο Διάβολος να προσφέρει στον Ιησού « όλα τα βασίλεια του κόσμου » για μία αποστατική πράξη λατρείας — κάτι που ο Γιος του Θεού απέρριψε κατηγορηματικά . 
 Ο κόσμος τον οποίο κυβερνάει ο Σατανάς μισεί τους ακολούθους του Χριστού . 
 Δεν είναι άξιο απορίας που ο απόστολος Ιωάννης μάς προειδοποίησε να μην αγαπάμε τον κόσμο ! 
 Ο Ιωάννης έγραψε : « Μην αγαπάτε ούτε τον κόσμο ούτε τα πράγματα που είναι μέσα στον κόσμο . 
 Αν κανείς αγαπάει τον κόσμο , η αγάπη του Πατέρα δεν είναι σε αυτόν · επειδή το καθετί στον κόσμο — η επιθυμία της σάρκας και η επιθυμία των ματιών και η αλαζονική επίδειξη των μέσων διαβίωσης κάποιου — δεν προέρχεται από τον Πατέρα αλλά προέρχεται από τον κόσμο . 
 Και ο κόσμος παρέρχεται καθώς και η επιθυμία του , αλλά αυτός που κάνει το θέλημα του Θεού παραμένει για πάντα » . 
 Δεν πρέπει να αγαπάμε τον κόσμο , επειδή ο τρόπος ζωής του δελεάζει την αμαρτωλή σάρκα και είναι εκ διαμέτρου αντίθετος με τους κανόνες του Ιεχωβά Θεού . 
 Τι γίνεται αν υπάρχει στην καρδιά μας αγάπη για αυτόν τον κόσμο ; Τότε ας προσευχόμαστε στον Θεό να μας βοηθήσει να υπερνικήσουμε αυτή την αγάπη και τις σαρκικές επιθυμίες που τη συνοδεύουν . 
 Ασφαλώς θα αγωνιζόμαστε να κρατήσουμε τον εαυτό μας « χωρίς κηλίδα από τον κόσμο » αν θυμόμαστε ότι « πονηρές πνευματικές δυνάμεις » είναι οι αόρατοι « κοσμοκράτορες » της άδικης ανθρώπινης κοινωνίας . — Ιακώβου 1 : 27 · Εφεσίους 6 : 11 , 12 · 2 Κορινθίους 4 : 4 . 
 Γιατί μπορεί να λεχθεί ότι “ δεν είμαστε μέρος του κόσμου ” ; 
 Αναφορικά με τους μαθητές του , ο Ιησούς είπε : « Δεν είναι μέρος του κόσμου , όπως εγώ δεν είμαι μέρος του κόσμου » . 
 Οι χρισμένοι Χριστιανοί και οι αφιερωμένοι σύντροφοί τους αγωνίζονται να παραμένουν ηθικά και πνευματικά καθαροί , αποχωρισμένοι από αυτόν τον κόσμο . 
 Αυτός ο άδικος κόσμος μάς μισεί επειδή παραμένουμε αποχωρισμένοι από αυτόν και είμαστε “ κήρυκες δικαιοσύνης ” . 
 Είναι αλήθεια ότι ζούμε μέσα στην ανθρώπινη κοινωνία , η οποία περιλαμβάνει πόρνους , μοιχούς , άρπαγες , ειδωλολάτρες , κλέφτες , ψεύτες και μέθυσους . 
 Δεν εισπνέουμε , όμως , « το πνεύμα του κόσμου » , γιατί δεν καθοδηγούμαστε από αυτή την αμαρτωλή υποκινούσα δύναμη . — 1 Κορινθίους 2 : 12 . 
 Μην Αφήνετε Τόπο για τον Διάβολο 
 21 , 22 . 
 Πώς μπορείτε να εφαρμόζετε τη συμβουλή του Παύλου που έχει καταγραφεί στα εδάφια Εφεσίους 4 : 26 , 27 ; 
 Αντί να υποκινούμαστε από « το πνεύμα του κόσμου » , οδηγούμαστε από το πνεύμα του Θεού , το οποίο παράγει μέσα μας ιδιότητες όπως είναι η αγάπη και η εγκράτεια . 
 Αυτές οι ιδιότητες μας βοηθούν να αντιστεκόμαστε στις επιθέσεις του Διαβόλου κατά της πίστης μας . 
 Ο Διάβολος θέλει να “ εξαπτόμαστε ώστε να κάνουμε κάτι κακό ” , αλλά το πνεύμα του Θεού μάς βοηθάει “ να αφήνουμε το θυμό και να απομακρυνόμαστε από την οργή ” . 
 Είναι αλήθεια ότι μερικές φορές θυμώνουμε δικαιολογημένα , αλλά ο Παύλος μάς συμβουλεύει : « Να οργίζεστε και εντούτοις να μην αμαρτάνετε · ο ήλιος ας μη δύει βρίσκοντάς σας σε κατάσταση θυμού ούτε να αφήνετε τόπο για τον Διάβολο » . — Εφεσίους 4 : 26 , 27 . 
 Η οργή μπορεί να μας οδηγήσει σε αμαρτία αν παραμένουμε σε κατάσταση θυμού . 
 Αυτή η διανοητική διάθεση θα μπορούσε να δώσει στον Διάβολο την ευκαιρία να προαγάγει τη διχόνοια στην εκκλησία ή να μας παρακινήσει να επιδοθούμε σε κακές πράξεις . 
 Γι ’ αυτό , χρειάζεται να τακτοποιούμε γρήγορα τις διαφορές μας με τους άλλους με θεοσεβή τρόπο . 
 Συνεπώς , ας καθοδηγούμαστε από το πνεύμα του Θεού , ασκώντας εγκράτεια και μη επιτρέποντας ποτέ ακόμα και στο δικαιολογημένο θυμό να εκφυλίζεται σε πικρόχολη διάθεση , κακεντρέχεια και μίσος . 
 Ποια ερωτήματα θα εξετάσουμε στο επόμενο άρθρο ; 
 Εξετάσαμε ορισμένα χαρακτηριστικά του Διαβόλου , τα οποία δεν πρέπει να μιμούμαστε . 
 Αλλά μερικοί αναγνώστες ίσως αναρωτιούνται : Πρέπει να φοβόμαστε τον Σατανά ; Γιατί υποδαυλίζει το διωγμό των Χριστιανών ; Και πώς μπορούμε να μην εξαπατηθούμε από τον Διάβολο ; 
 [ Υποσημείωση ] 
 Βλέπε την εισαγωγική σειρά άρθρων « Είναι ο Διάβολος Πραγματικό Πρόσωπο ; » στη Σκοπιά 15 Νοεμβρίου 2005 . 
 Ποια Είναι η Απάντησή Σας ; 
 • Γιατί δεν πρέπει ποτέ να συκοφαντούμε κανέναν ; 
 • Σε αρμονία με το εδάφιο 1 Ιωάννη 3 : 15 , πώς μπορούμε να μη γίνουμε ανθρωποκτόνοι ; 
 • Πώς πρέπει να βλέπουμε τους αποστάτες , και γιατί ; 
 • Γιατί δεν πρέπει να αγαπάμε τον κόσμο ; 
 [ Εικόνα στη σελίδα 23 ] 
 Δεν θα επιτρέψουμε ποτέ στον Διάβολο να καταστρέψει τη Χριστιανική μας ενότητα 
 [ Εικόνες στη σελίδα 24 ] 
 Γιατί μας παρότρυνε ο Ιωάννης να μην αγαπάμε τον κόσμο ; 
 Εναντιωθείτε στον Σατανά , και θα Φύγει ! 
 « Υποταχθείτε . . . στον Θεό · αλλά εναντιωθείτε στον Διάβολο , και θα φύγει από εσάς » . — ΙΑΚΩΒΟΥ 4 : 7 . 
 1 , 2 . ( α ) Ποιο χαρακτηριστικό του Διαβόλου αντανακλάται σε μια δήλωση που είναι καταγραμμένη στο 14ο κεφάλαιο του Ησαΐα ; ( β ) Ποια ερωτήματα θα εξετάσουμε ; 
 Ο ΔΙΑΒΟΛΟΣ είναι η προσωποποίηση της αλαζονείας . 
 Η υπερηφάνειά του αντανακλάται στα λόγια που κατέγραψε ένας προφήτης του Θεού , ο Ησαΐας . 
 Περισσότερο από έναν αιώνα προτού η Βαβυλωνία γίνει η επικρατούσα παγκόσμια δύναμη , ο λαός του Ιεχωβά απεικονίστηκε να κάνει την εξής διακήρυξη εναντίον « του βασιλιά της Βαβυλώνας » : « Εσύ είπες μέσα στην καρδιά σου : “ Στους ουρανούς θα ανεβώ . 
 Πάνω από τα άστρα του Θεού [ τους βασιλιάδες από τη βασιλική γραμμή του Δαβίδ ] θα υψώσω το θρόνο μου . . . 
 Θα κάνω τον εαυτό μου να μοιάζει με τον Ύψιστο ” » . 
 Η υπερηφάνεια « του βασιλιά της Βαβυλώνας » ήταν παρόμοια με το πνεύμα που εκδηλώνει ο Σατανάς , « ο θεός αυτού του συστήματος πραγμάτων » . 
 Αλλά η αλαζονεία του Σατανά θα καταλήξει σε συμφορά , όπως ακριβώς η βαβυλωνιακή δυναστεία είχε άδοξο τέλος . 
 Όσο , όμως , ο Διάβολος υπάρχει , μπορεί να μας απασχολούν ερωτήματα όπως : Πρέπει να φοβόμαστε τον Σατανά ; Γιατί υποκινεί τους ανθρώπους να διώκουν τους Χριστιανούς ; Πώς μπορούμε να μην εξαπατηθούμε από τον Διάβολο ; 
 Πρέπει να Φοβόμαστε τον Διάβολο ; 
 3 , 4 . 
 Γιατί δεν φοβούνται τον Διάβολο οι χρισμένοι Χριστιανοί και οι σύντροφοί τους ; 
 Ιδιαίτερα ενισχυτικά για τους χρισμένους Χριστιανούς είναι τα εξής λόγια του Ιησού Χριστού : « Μη φοβάσαι αυτά που πρόκειται σύντομα να πάθεις . 
 Δες ! 
 Ο Διάβολος θα εξακολουθήσει να ρίχνει μερικούς από εσάς στη φυλακή για να υποβληθείτε πλήρως σε δοκιμή και για να έχετε θλίψη δέκα ημέρες . 
 Αποδείξου πιστός μέχρι θανάτου , και εγώ θα σου δώσω το στεφάνι της ζωής » . 
 Οι χρισμένοι , καθώς και οι σύντροφοί τους που έχουν επίγεια ελπίδα , δεν φοβούνται τον Διάβολο . 
 Αυτή η έλλειψη φόβου δεν πηγάζει από έμφυτο θάρρος . 
 Υπάρχει επειδή έχουν ευλαβικό φόβο για τον Θεό και “ καταφεύγουν στη σκιά των φτερούγων του ” . — Ψαλμός 34 : 9 · 36 : 7 . 
 Οι άφοβοι πρώτοι μαθητές του Ιησού Χριστού αποδείχτηκαν πιστοί μέχρι θανάτου παρά τα όσα υπέφεραν . 
 Δεν υπέκυψαν στο φόβο των όσων μπορούσε να κάνει ο Σατανάς ο Διάβολος , διότι γνώριζαν ότι ο Ιεχωβά δεν θα εγκατέλειπε ποτέ εκείνους που θα αποδεικνύονταν όσιοι σε Αυτόν . 
 Παρόμοια , απέναντι στο σφοδρό διωγμό της εποχής μας , οι χρισμένοι Χριστιανοί και οι αφιερωμένοι σύντροφοί τους είναι αποφασισμένοι να μη διαρρήξουν την ακεραιότητά τους στον Θεό . 
 Εντούτοις , ο απόστολος Παύλος έδειξε ότι ο Διάβολος μπορεί να προξενήσει το θάνατο . 
 Δεν πρέπει αυτό να μας κάνει να φοβόμαστε ; 
 Τι μαθαίνουμε από τα εδάφια Εβραίους 2 : 14 , 15 ; 
 Ο Παύλος είπε ότι ο Ιησούς “ έγινε μέτοχος σε αίμα και σάρκα ” ώστε « μέσω του θανάτου του να εκμηδενίσει εκείνον που έχει τα μέσα να προξενεί το θάνατο , δηλαδή τον Διάβολο · και να απελευθερώσει όλους εκείνους οι οποίοι από το φόβο του θανάτου ήταν υποκείμενοι σε δουλεία σε όλη τους τη ζωή » . 
 Ως “ εκείνος που έχει τα μέσα να προξενεί το θάνατο ” , ο Σατανάς έθεσε υπό τον έλεγχό του τον Ιούδα τον Ισκαριώτη και κατόπιν χρησιμοποίησε τους Ιουδαίους ηγέτες και τους Ρωμαίους για να εκτελέσουν τον Ιησού . 
 Μέσω του θυσιαστικού θανάτου του , όμως , ο Ιησούς απελευθερώνει την αμαρτωλή ανθρωπότητα από τη λαβή του Σατανά και μας δίνει τη δυνατότητα να έχουμε αιώνια ζωή . — Ιωάννης 3 : 16 . 
 6 , 7 . 
 Σε ποιο βαθμό έχει ο Σατανάς τα μέσα να προξενεί το θάνατο ; 
 Σε ποιο βαθμό έχει ο Διάβολος τα μέσα να προξενεί το θάνατο ; Από την αρχή της πονηρής σταδιοδρομίας του Σατανά , τα ψέματα και οι μεθοδεύσεις του έχουν σπείρει το θάνατο ανάμεσα στους ανθρώπους . 
 Αυτό συνέβη επειδή ο Αδάμ αμάρτησε και κατά συνέπεια μεταβίβασε την αμαρτία και το θάνατο στην ανθρώπινη οικογένεια . 
 Επιπρόσθετα , οι επίγειοι υπηρέτες του Σατανά έχουν επιφέρει διωγμό στους λάτρεις του Ιεχωβά , μερικές φορές μέχρι θανάτου , όπως ακριβώς έκαναν στην περίπτωση του Ιησού Χριστού . 
 Μολαταύτα , δεν πρέπει να νομίζουμε ότι ο Διάβολος μπορεί να προξενήσει το θάνατο οποιουδήποτε ατόμου θέλει να σκοτώσει . 
 Ο Θεός προστατεύει εκείνους που Του ανήκουν και δεν θα επιτρέψει ποτέ στον Σατανά να εξαλείψει όλους τους αληθινούς λάτρεις πάνω στη γη . 
 Είναι αλήθεια ότι ο Ιεχωβά επιτρέπει να επέλθει διωγμός σε όλο το λαό του , καθώς και να πεθάνουν μερικοί από εμάς ως αποτέλεσμα των επιθέσεων του Διαβόλου . 
 Ωστόσο , οι Γραφές προσφέρουν τη θαυμάσια ελπίδα της ανάστασης για όσους βρίσκονται στο « βιβλίο ενθύμησης » του Θεού — και ο Διάβολος δεν μπορεί να κάνει απολύτως τίποτα για να εμποδίσει μια τέτοια αποκατάσταση της ζωής ! — Μαλαχίας 3 : 16 · Ιωάννης 5 : 28 , 29 · Πράξεις 24 : 15 . 
 Γιατί μας Διώκει ο Σατανάς ; 
 Γιατί επιφέρει ο Διάβολος διωγμό στους υπηρέτες του Θεού ; 
 Αν είμαστε όσιοι υπηρέτες του Θεού , υπάρχει ένας βασικός λόγος για τον οποίο ο Διάβολος επιφέρει σε εμάς διωγμό . 
 Σκοπός του είναι να μας κάνει να συμβιβάσουμε την πίστη μας . 
 Έχουμε μια πολύτιμη σχέση με τον ουράνιο Πατέρα μας , την οποία ο Σατανάς επιθυμεί να καταστρέψει . 
 Αυτό δεν πρέπει να μας εκπλήσσει . 
 Στην Εδέμ , ο Ιεχωβά προείπε ότι θα υπήρχε έχθρα ανάμεσα στη συμβολική « γυναίκα » του και στο « φίδι » και ανάμεσα στα αντίστοιχα “ σπέρματά ” τους . 
 Οι Γραφές προσδιορίζουν τον Διάβολο ως « το αρχικό φίδι » και αποκαλύπτουν ότι ο χρόνος του είναι τώρα λίγος και ο θυμός του μεγάλος . 
 Καθώς η έχθρα ανάμεσα στα δύο “ σπέρματα ” συνεχίζεται , όσοι υπηρετούν πιστά τον Ιεχωβά μπορούν να αναμένουν ότι θα υποστούν διωγμό . 
 Γνωρίζετε τον πραγματικό λόγο για αυτόν το σατανικό διωγμό ; 
 9 , 10 . 
 Ποιο ζήτημα έχει εγείρει ο Διάβολος , και πώς συνδέεται η διαγωγή των ανθρώπων με αυτό ; 
 Ο Διάβολος έχει εγείρει το ζήτημα της παγκόσμιας κυριαρχίας . 
 Συναφές με αυτό είναι και το ότι έχει αμφισβητήσει την ακεραιότητα των ανθρώπων στον Δημιουργό τους . 
 Ο Σατανάς επέφερε διωγμό στον δίκαιο Ιώβ . 
 Γιατί ; Για να διαρρήξει την ακεραιότητα του Ιώβ στον Ιεχωβά . 
 Η σύζυγος του Ιώβ και οι τρεις « ανυπόφοροι παρηγορητές » του εξυπηρέτησαν το σκοπό του Διαβόλου εκείνον τον καιρό . 
 Όπως δείχνει το βιβλίο του Ιώβ , ο Διάβολος προκάλεσε τον Θεό , ισχυριζόμενος ότι κανένας άνθρωπος δεν θα έμενε πιστός σε Αυτόν αν επιτρεπόταν στον Σατανά να δοκιμάσει εκείνο το άτομο . 
 Αλλά ο Ιώβ διακράτησε την ακεραιότητά του , αποδεικνύοντας τον Σατανά ψεύτη . 
 Ο Διάβολος διώκει τους Μάρτυρες του Ιεχωβά σήμερα προσπαθώντας να διαρρήξει την ακεραιότητά τους και να αποδείξει ότι η πρόκληση που ήγειρε είναι ορθή . 
 Το να γνωρίζουμε ότι ο Διάβολος επιφέρει σε εμάς διωγμό επειδή επιθυμεί απεγνωσμένα να διαρρήξει την ακεραιότητά μας στον Θεό μπορεί στην πραγματικότητα να μας βοηθήσει να είμαστε θαρραλέοι και ισχυροί . 
 Ο Θεός μας είναι ο Παγκόσμιος Κυρίαρχος και θα μας βοηθήσει να κρατήσουμε την ακεραιότητά μας . 
 Ας επιδιώκουμε πάντοτε να κάνουμε την καρδιά του Ιεχωβά να χαίρεται με το να είμαστε τηρητές ακεραιότητας , έτσι ώστε να του παρέχουμε μια απάντηση για το μεγάλο εμπαίκτη , τον Σατανά τον Διάβολο . — Παροιμίες 27 : 11 . 
 « Ελευθέρωσέ μας από τον Πονηρό » 
 Τι σημαίνει το αίτημα « μη μας φέρεις σε πειρασμό » ; 
 Το να είναι κάποιος τηρητής ακεραιότητας δεν είναι απλό ζήτημα . 
 Απαιτεί ένθερμη προσευχή . 
 Μας βοηθούν ιδιαίτερα τα λόγια της υποδειγματικής προσευχής . 
 Μεταξύ άλλων , ο Ιησούς είπε : « Μη μας φέρεις σε πειρασμό , αλλά ελευθέρωσέ μας από τον πονηρό » . 
 Ο Ιεχωβά δεν μας βάζει στον πειρασμό να αμαρτήσουμε . 
 Ωστόσο , οι Γραφές αναφέρουν μερικές φορές ότι κάνει ή προξενεί πράγματα ενώ εκείνος , στην πραγματικότητα , απλώς τα επιτρέπει . 
 Όταν , λοιπόν , προσευχόμαστε όπως υπέδειξε ο Ιησούς , ζητάμε από τον Ιεχωβά να μη μας εγκαταλείψει στον πειρασμό . 
 Και δεν θα το κάνει αυτό , διότι η Γραφή μάς δίνει την εξής διαβεβαίωση : « Ο Θεός είναι πιστός και δεν θα σας αφήσει να πειραστείτε πέρα από αυτό που μπορείτε να αντέξετε , αλλά μαζί με τον πειρασμό θα προμηθεύσει και τη διέξοδο για να μπορέσετε να τον υπομείνετε » . — 1 Κορινθίους 10 : 13 . 
 Γιατί προσευχόμαστε « ελευθέρωσέ μας από τον πονηρό » ; 
 Αφού έκανε λόγο για τον πειρασμό στην υποδειγματική προσευχή , ο Ιησούς είπε κατάλληλα : « Ελευθέρωσέ μας από τον πονηρό » . 
 Μερικές μεταφράσεις της Γραφής λένε : « Ελευθέρωσέ μας από το κακό » ( Μετάφραση Βασιλέως Ιακώβου [ King James Version ] · Αναθεωρημένη Στερεότυπη Μετάφραση [ Revised Standard Version ] ) ή « Προστάτεψέ μας από το κακό » . 
 ( Σύγχρονη Αγγλική Μετάφραση [ Contemporary English Version ] ) Ωστόσο , στις Γραφές η έκφραση “ ελευθερώνω από ” χρησιμοποιείται κυρίως αναφορικά με πρόσωπα , το δε Ευαγγέλιο του Ματθαίου αναφέρεται στον Διάβολο ως “ τον Πειραστή ” , ένα πρόσωπο . 
 Συνεπώς , είναι σημαντικό να προσευχόμαστε για απελευθέρωση από « τον πονηρό » , τον Σατανά τον Διάβολο . 
 Αυτός προσπαθεί να μας παροδηγήσει ώστε να αμαρτήσουμε εναντίον του Θεού . 
 Όταν υποβάλλουμε το αίτημα « ελευθέρωσέ μας από τον πονηρό » , ζητάμε από τον ουράνιο Πατέρα μας να μας καθοδηγεί και να μας βοηθάει ώστε να μην εξαπατηθούμε από τον Διάβολο . 
 Μην Εξαπατηθείτε από τον Διάβολο 
 13 , 14 . 
 Γιατί χρειαζόταν να αλλάξουν οι Κορίνθιοι τον τρόπο με τον οποίο αντιμετώπιζαν έναν άνθρωπο στην εκκλησία ο οποίος υπήρξε ανήθικος ; 
 Όταν ο Παύλος παρότρυνε τους Χριστιανούς στην Κόρινθο να είναι συγχωρητικοί , έγραψε : « Οτιδήποτε συγχωρείτε με καλοσύνη σε οποιονδήποτε , συγχωρώ και εγώ . 
 Όσο για εμένα , μάλιστα , οτιδήποτε έχω συγχωρήσει με καλοσύνη , αν έχω συγχωρήσει κάτι με καλοσύνη , ήταν για χάρη σας ενώπιον του Χριστού · ώστε να μην εξαπατηθούμε από τον Σατανά , γιατί δεν έχουμε άγνοια για τα σχέδιά του » . 
 Ο Διάβολος μπορεί να μας εξαπατήσει με διάφορους τρόπους , αλλά γιατί έκανε ο Παύλος τη δήλωση που μόλις αναφέρθηκε ; 
 Ο Παύλος είχε επιπλήξει τους Κορινθίους επειδή επέτρεπαν σε έναν ανήθικο άνθρωπο να παραμένει στην εκκλησία . 
 Αυτό πρέπει να ευχαριστούσε πολύ τον Σατανά , επειδή επισυρόταν μομφή στην εκκλησία για το ότι ανεχόταν « τέτοια πορνεία που δεν υπάρχει ούτε ανάμεσα στα έθνη » . 
 Τελικά , ο παραβάτης αποκόπηκε . 
 Ο άνθρωπος αυτός αργότερα μετανόησε . 
 Αν οι Κορίνθιοι αρνούνταν να τον συγχωρήσουν και να τον επανεντάξουν , ο Διάβολος θα τους εξαπατούσε με άλλον τρόπο . 
 Πώς θα συνέβαινε αυτό ; Θα ήταν σκληροί και ανελεήμονες , όπως ο ίδιος ο Σατανάς . 
 Αν “ η υπερβολική λύπη κατάπινε ” τον μετανοημένο και τον έκανε να παραιτηθεί εντελώς , ιδιαίτερα οι πρεσβύτεροι θα έφεραν κάποια ευθύνη για αυτό ενώπιον του ελεήμονα Θεού , του Ιεχωβά . 
 Ασφαλώς , κανένας αληθινός Χριστιανός δεν θα ήθελε να μιμείται τον Σατανά όντας σκληρός , αμείλικτος και ανελεήμων . 
 Μας Προστατεύει η Πανοπλία του Θεού 
 Τι είδους πόλεμο διεξάγουμε , και από τι εξαρτάται η νίκη ; 
 Προκειμένου να ελευθερωθούμε από τον Διάβολο , πρέπει να διεξάγουμε πνευματικό πόλεμο ενάντια στις πονηρές πνευματικές δυνάμεις . 
 Η νίκη υπό τέτοιες αντίξοες συνθήκες εξαρτάται από το αν φοράμε « ολόκληρη την πανοπλία του Θεού » . 
 Αυτή η πανοπλία περιλαμβάνει « το θώρακα της δικαιοσύνης » . 
 Ο Βασιλιάς Σαούλ του αρχαίου Ισραήλ παρήκουσε τον Θεό και υπέστη την απώλεια του αγίου πνεύματος . 
 Αλλά αν εμείς ασκούμε δικαιοσύνη και φοράμε ολόκληρη την πνευματική πανοπλία , θα έχουμε το άγιο πνεύμα του Θεού και την αναγκαία προστασία από τον Σατανά και τους πονηρούς αγγέλους του , τους δαίμονες . — Παροιμίες 18 : 10 . 
 Πώς μπορούμε να έχουμε διαρκή προστασία από τις πονηρές πνευματικές δυνάμεις ; 
 Για να έχουμε διαρκή προστασία από τις πονηρές πνευματικές δυνάμεις χρειάζεται , μεταξύ άλλων , να διαβάζουμε και να μελετάμε το Λόγο του Θεού τακτικά , κάνοντας καλή χρήση των εντύπων που παρέχονται μέσω “ του πιστού οικονόμου ” . 
 Κατ ’ αυτόν τον τρόπο , θα γεμίζουμε τη διάνοιά μας με ωφέλιμα πνευματικά πράγματα , σε αρμονία με τη συμβουλή του Παύλου : « Αδελφοί , όσα είναι αληθινά , όσα είναι σοβαρού ενδιαφέροντος , όσα είναι δίκαια , όσα είναι αγνά , όσα είναι αξιαγάπητα , όσα έχουν καλή φήμη , όποια αρετή υπάρχει και ό , τι αξιέπαινο υπάρχει , αυτά να συλλογίζεστε » . — Φιλιππησίους 4 : 8 . 
 Τι θα μας βοηθήσει να είμαστε αποτελεσματικοί διαγγελείς των καλών νέων ; 
 Ο Ιεχωβά μάς δίνει τη δυνατότητα να “ φοράμε στα πόδια μας τον εξοπλισμό των καλών νέων της ειρήνης ” . 
 Η τακτική συμμετοχή στις Χριστιανικές συναθροίσεις μάς εξοπλίζει ώστε να διακηρύττουμε τα καλά νέα της Βασιλείας του Θεού . 
 Τι χαρά νιώθουμε βοηθώντας άλλους να γνωρίσουν την αλήθεια του Θεού και να γευτούν την πνευματική ελευθερία ! 
 “ Το σπαθί του πνεύματος , δηλαδή ο λόγος του Θεού ” , είναι απαραίτητο για να αντικρούουμε τις ψευδείς διδασκαλίες και να “ ανατρέπουμε ισχυρά οχυρωμένα πράγματα ” . 
 Η επιδέξια χρήση του γραπτού Λόγου του Θεού , της Αγίας Γραφής , μας βοηθάει να διδάσκουμε την αλήθεια και μας προφυλάσσει ώστε να μην ενδώσουμε στα τεχνάσματα του Διαβόλου . 
 Πώς μπορούμε “ να μείνουμε σταθεροί ενάντια στις μηχανορραφίες του Διαβόλου ” ; 
 Ο Παύλος άρχισε την αναφορά του στην πνευματική μας πανοπλία λέγοντας : « Να αποκτάτε δύναμη αναφορικά με τον Κύριο και την κραταιότητα της ισχύος του . 
 Ντυθείτε ολόκληρη την πανοπλία του Θεού για να μπορέσετε να μείνετε σταθεροί ενάντια στις μηχανορραφίες [ « πανούργες πράξεις » , υποσημείωση στη ΜΝΚ ] του Διαβόλου » . 
 Το ρήμα του πρωτότυπου ελληνικού κειμένου που αποδίδεται “ μένω σταθερός ” , αναφέρεται σε έναν στρατιώτη ο οποίος κρατάει τη θέση του . 
 Μένουμε σταθεροί στον πνευματικό πόλεμο , μολονότι ο Σατανάς χρησιμοποιεί διάφορα πανούργα μέσα στις προσπάθειές του να διασπάσει την ενότητά μας , να διαφθείρει τις διδασκαλίες μας ή να διαρρήξει την ακεραιότητά μας στον Θεό . 
 Αλλά οι επιθέσεις του Διαβόλου δεν έχουν επιτύχει μέχρι τώρα — και δεν πρόκειται να επιτύχουν ποτέ ! 
 * 
 Εναντιωθείτε στον Διάβολο , και θα Φύγει 
 Ποιος είναι ένας τρόπος για να περάσουμε στην επίθεση καθώς εναντιωνόμαστε στον Διάβολο ; 
 Μπορούμε να έχουμε επιτυχία στον πνευματικό μας πόλεμο εναντίον του Διαβόλου και των πονηρών πνευματικών δυνάμεων που βρίσκονται υπό την κατεύθυνσή του . 
 Δεν υπάρχει λόγος να τρέμουμε από φόβο για τον Σατανά , διότι ο μαθητής Ιάκωβος έγραψε : « Υποταχθείτε . . . στον Θεό · αλλά εναντιωθείτε στον Διάβολο , και θα φύγει από εσάς » . 
 Ένας τρόπος για να περάσουμε στην επίθεση καθώς εναντιωνόμαστε στον Σατανά και στα πονηρά πνευματικά πλάσματα που συνεργάζονται μαζί του είναι να μην έχουμε καμιά σχέση με τον αποκρυφισμό ή τη μαγεία και με όσους εντρυφούν σε αυτά τα πράγματα . 
 Οι Γραφές δείχνουν καθαρά ότι οι υπηρέτες του Ιεχωβά δεν πρέπει να αναζητούν οιωνούς ούτε να ασχολούνται με την αστρολογία , τη μαντεία και τον πνευματισμό . 
 Αν είμαστε πνευματικά δραστήριοι και ισχυροί , δεν χρειάζεται να φοβόμαστε μήπως κάποιος μας κάνει μάγια . — Αριθμοί 23 : 23 · Δευτερονόμιο 18 : 10 - 12 · Ησαΐας 47 : 12 - 15 · Πράξεις 19 : 18 - 20 . 
 Πώς μπορούμε να εναντιωθούμε στον Διάβολο ; 
 “ Εναντιωνόμαστε στον Διάβολο ” μένοντας προσκολλημένοι στους κανόνες και στις αλήθειες της Γραφής και τασσόμενοι σταθερά εναντίον του . 
 Ο κόσμος βρίσκεται σε αρμονία με τον Σατανά επειδή εκείνος είναι ο θεός του . 
 Γι ’ αυτό και εμείς απορρίπτουμε τα χαρακτηριστικά του κόσμου , όπως είναι η υπερηφάνεια , η ιδιοτέλεια , η ανηθικότητα , η βία και ο υλισμός . 
 Γνωρίζουμε ότι ο Διάβολος έφυγε όταν ο Ιησούς αντιστάθηκε στην επίθεσή του χρησιμοποιώντας τις Γραφές , κατά τη διάρκεια του πειρασμού στην έρημο . 
 Παρόμοια , ο Σατανάς “ θα φύγει από εμάς ” ηττημένος αν υποτασσόμαστε πλήρως στον Ιεχωβά και βασιζόμαστε σε Αυτόν με προσευχή . 
 Με την υποστήριξη του Ιεχωβά Θεού και του αγαπητού Γιου του , κανείς δεν μπορεί να μας προξενήσει μόνιμη βλάβη — ούτε ακόμη και ο Διάβολος ! — Ψαλμός 91 : 9 - 11 . 
 [ Υποσημείωση ] 
 Για περισσότερες πληροφορίες γύρω από την πνευματική πανοπλία του Θεού , βλέπε Σκοπιά 15 Μαΐου 1992 , σελίδες 21 - 23 . 
 Ποια Είναι η Απάντησή Σας ; 
 • Πρέπει να φοβόμαστε τον Σατανά τον Διάβολο ; 
 • Γιατί επιφέρει ο Σατανάς διωγμό στους Χριστιανούς ; 
 • Γιατί προσευχόμαστε να ελευθερωθούμε από « τον πονηρό » ; 
 • Πώς μπορούμε να έχουμε επιτυχία στον πνευματικό πόλεμο ; 
 [ Εικόνα στη σελίδα 26 ] 
 Οι άφοβοι πρώτοι ακόλουθοι του Χριστού αποδείχτηκαν πιστοί μέχρι θανάτου 
 [ Εικόνα στη σελίδα 27 ] 
 Ο Διάβολος δεν μπορεί να εμποδίσει την ανάσταση όσων βρίσκονται στη μνήμη του Ιεχωβά 
 [ Εικόνα στη σελίδα 28 ] 
 Προσεύχεστε εσείς για απελευθέρωση από « τον πονηρό » ; 
 [ Εικόνα στη σελίδα 29 ] 
 Φοράτε εσείς « ολόκληρη την πανοπλία του Θεού » ; 
 Να Μιμείστε την Υπομονή του Ιεχωβά 
 « Ο Ιεχωβά δεν αργοπορεί όσον αφορά την υπόσχεσή του . . . αλλά είναι υπομονετικός » . — 2 ΠΕΤΡΟΥ 3 : 9 . 
 Ποιο ασύγκριτο δώρο έχει προσφέρει ο Ιεχωβά στους ανθρώπους ; 
 Ο ΙΕΧΩΒΑ μάς έχει προσφέρει κάτι που δεν μπορεί να προσφέρει κανένας άλλος . 
 Πρόκειται για κάτι εξαιρετικά ελκυστικό και πολύτιμο , το οποίο όμως δεν μπορούμε ούτε να αγοράσουμε ούτε να κερδίσουμε . 
 Αυτό που προσφέρει ο Ιεχωβά είναι το δώρο της αιώνιας ζωής — για τους περισσότερους από εμάς , ατελεύτητη ζωή σε παραδεισιακή γη . 
 Πόσο ευχάριστη θα είναι αυτή η ζωή ! 
 Δεν θα υπάρχουν πια τα πράγματα που προξενούν τόση λύπη — οι διαμάχες , η βία , η φτώχεια , το έγκλημα , η αρρώστια , ακόμα και ο θάνατος . 
 Οι άνθρωποι θα ζουν με τέλεια ειρήνη και ενότητα υπό τη στοργική διακυβέρνηση της Βασιλείας του Θεού . 
 Πόσο λαχταράμε αυτόν τον Παράδεισο ! — Ησαΐας 9 : 6 , 7 · Αποκάλυψη 21 : 4 , 5 . 
 Γιατί δεν έχει εξαλείψει ακόμα ο Ιεχωβά το σύστημα πραγμάτων του Σατανά ; 
 Και ο Ιεχωβά αποβλέπει στον καιρό κατά τον οποίο θα εγκαθιδρύσει τον Παράδεισο στη γη . 
 Άλλωστε , αγαπάει τη δικαιοσύνη και την κρίση . 
 Δεν τον ευχαριστεί να βλέπει έναν κόσμο αδιάφορο ή εχθρικό προς τις δίκαιες αρχές του , έναν κόσμο που περιφρονεί την εξουσία του και κακομεταχειρίζεται το λαό του . 
 Ωστόσο , υπάρχουν βάσιμοι λόγοι για τους οποίους δεν έχει αναλάβει ακόμα δράση για να εξαλείψει το πονηρό σύστημα πραγμάτων του Σατανά . 
 Αυτοί οι λόγοι σχετίζονται με ηθικά ζητήματα τα οποία αφορούν την κυριαρχία του . 
 Ως προς τη διευθέτηση αυτών των ζητημάτων , ο Ιεχωβά εκδηλώνει μια ιδιαίτερα ελκυστική ιδιότητα , μια ιδιότητα η οποία λείπει από πολλά άτομα σήμερα — την υπομονή . 
 ( α ) Ποια είναι η έννοια της λέξης μακροθυμία του πρωτότυπου ελληνικού κειμένου και μιας συναφούς λέξης του εβραϊκού κειμένου της Γραφής ; ( β ) Ποια ερωτήματα θα εξετάσουμε τώρα ; 
 Στο πρωτότυπο ελληνικό κείμενο , εκτός από τη λέξη ὑπομονή χρησιμοποιείται και η λέξη μακροθυμία , την οποία η Μετάφραση Νέου Κόσμου αποδίδει τρεις φορές « υπομονή » και μία φορά « άσκηση υπομονής » . 
 Η λέξη μακροθυμία σημαίνει κυριολεκτικά « μακρότητα πνεύματος » . 
 Τόσο αυτή η λέξη όσο και μια συναφής λέξη του εβραϊκού κειμένου , λέξεις οι οποίες αποδίδονται « υπομονή » , μεταδίδουν την ιδέα ότι κάποιος είναι ανεκτικός και αργεί να θυμώσει . 
 Πώς μας ωφελεί η υπομονή του Ιεχωβά ; Ποια διδάγματα μπορούμε να πάρουμε από την υπομονή του Ιεχωβά και των πιστών υπηρετών του ; Πώς γνωρίζουμε ότι η υπομονή του Ιεχωβά δεν είναι απεριόριστη ; Ας δούμε . 
 Ας Εξετάσουμε την Υπομονή του Ιεχωβά 
 Τι έγραψε ο απόστολος Πέτρος αναφορικά με την υπομονή του Ιεχωβά ; 
 Αναφορικά με την υπομονή του Ιεχωβά , ο απόστολος Πέτρος έγραψε : « Ας μη σας διαφεύγει αυτό το γεγονός , αγαπητοί , ότι μία ημέρα είναι για τον Ιεχωβά σαν χίλια χρόνια και χίλια χρόνια σαν μία ημέρα . 
 Ο Ιεχωβά δεν αργοπορεί όσον αφορά την υπόσχεσή του , όπως μερικοί θεωρούν την αργοπορία , αλλά είναι υπομονετικός μαζί σας επειδή δεν θέλει να καταστραφεί κανείς αλλά όλοι να φτάσουν σε μετάνοια » . 
 Προσέξτε , παρακαλούμε , δύο σημεία που αναφέρονται εδώ και μπορούν να μας βοηθήσουν να κατανοήσουμε την υπομονή του Ιεχωβά . 
 Πώς επηρεάζει τις ενέργειες του Ιεχωβά η αντίληψή του για το χρόνο ; 
 Το πρώτο σημείο είναι ότι ο Ιεχωβά δεν αντιλαμβάνεται το χρόνο όπως εμείς . 
 Για Εκείνον που ζει αιώνια , χίλια χρόνια είναι σαν μία ημέρα . 
 Ο Ιεχωβά δεν περιορίζεται ούτε πιέζεται από το χρόνο , αλλά και δεν αργοπορεί ως προς την ανάληψη δράσης . 
 Εφόσον έχει απεριόριστη σοφία , ο Ιεχωβά γνωρίζει πότε ακριβώς είναι ο καλύτερος καιρός να αναλάβει δράση προς όφελος όλων όσων περιλαμβάνονται , και περιμένει υπομονετικά να έρθει εκείνος ο καιρός . 
 Ωστόσο , δεν πρέπει να συμπεράνουμε ότι ο Ιεχωβά είναι αδιάφορος απέναντι σε οποιαδήποτε παθήματα μπορεί να υφίστανται στο μεταξύ οι υπηρέτες του . 
 Είναι Θεός « τρυφερής συμπόνιας » , η προσωποποίηση της αγάπης . 
 Έχει τη δυνατότητα να επανορθώσει πλήρως και οριστικά οποιαδήποτε βλάβη ίσως έχει προκαλέσει αυτή η προσωρινή ανοχή των παθημάτων . — Ψαλμός 37 : 10 . 
 Τι δεν πρέπει να συμπεράνουμε σχετικά με τον Θεό , και γιατί ; 
 Βέβαια , δεν είναι εύκολο να περιμένει κανείς κάτι που λαχταράει . 
 Γι ’ αυτό , όταν οι άνθρωποι δεν εκπληρώνουν τις υποσχέσεις τους γρήγορα , οι άλλοι μπορεί να συμπεράνουν ότι δεν έχουν την πρόθεση να τις πραγματοποιήσουν . 
 Πόσο άσοφο θα ήταν να σκεφτούμε κάτι τέτοιο για τον Θεό ! 
 Αν παρερμηνεύσουμε την υπομονή του Θεού ως αργοπορία , το πέρασμα του χρόνου μπορεί εύκολα να μας κάνει να ενδώσουμε στις αμφιβολίες και στην αποθάρρυνση και κινδυνεύουμε να πέσουμε σε πνευματικό λήθαργο . 
 Το χειρότερο είναι ότι μπορεί να παροδηγηθούμε από εκείνους για τους οποίους προειδοποίησε νωρίτερα ο Πέτρος — τους εμπαίκτες , τους ανθρώπους που δεν έχουν πίστη . 
 Τέτοια άτομα λένε κοροϊδευτικά : « Πού είναι αυτή η υποσχεμένη παρουσία του ; Διότι από την ημέρα που οι προπάτορές μας κοιμήθηκαν τον ύπνο του θανάτου , τα πάντα παραμένουν ακριβώς όπως ήταν από την αρχή της δημιουργίας » . — 2 Πέτρου 3 : 4 . 
 Πώς σχετίζεται η υπομονή του Ιεχωβά με την επιθυμία που έχει να μετανοήσουν οι άνθρωποι ; 
 Ένα δεύτερο σημείο που μπορούμε να εντοπίσουμε στα λόγια του Πέτρου είναι ότι ο Ιεχωβά ασκεί υπομονή επειδή θέλει να φτάσουν όλοι σε μετάνοια . 
 Όσοι αρνούνται πεισματικά να επιστρέψουν από τις κακές οδούς τους θα αντιμετωπίσουν την εκτέλεση από το χέρι του Ιεχωβά . 
 Ωστόσο , ο Θεός δεν ευαρεστείται στο θάνατο του πονηρού . 
 Απεναντίας , τον ευχαριστεί να βλέπει τους ανθρώπους να μετανοούν , να επιστρέφουν από τις κακές οδούς τους και να εξακολουθούν να ζουν . 
 Κατά συνέπεια , κάνει υπομονή και φροντίζει να διακηρύττονται τα καλά νέα σε όλη τη γη ώστε να δοθεί στους ανθρώπους κάθε ευκαιρία να ζήσουν . 
 Πώς φαίνεται η υπομονή του Θεού από την πολιτεία του με το έθνος του Ισραήλ ; 
 Η υπομονή του Θεού φαίνεται επίσης από την πολιτεία του με το αρχαίο έθνος του Ισραήλ . 
 Επί αιώνες , ο Θεός ανεχόταν την ανυπακοή τους . 
 Μέσω των προφητών του , τους παρότρυνε επανειλημμένα : « Επιστρέψτε από τις κακές οδούς σας και τηρήστε τις εντολές μου , τα νομοθετήματά μου , σύμφωνα με όλο το νόμο τον οποίο διέταξα στους προπάτορές σας και τον οποίο σας έστειλα μέσω των υπηρετών μου των προφητών » . 
 Ποιο ήταν το αποτέλεσμα ; Δυστυχώς , ο λαός “ δεν άκουσε ” . — 2 Βασιλέων 17 : 13 , 14 . 
 Πώς αντανακλούσε η υπομονή του Ιησού την υπομονή του Πατέρα του ; 
 Τελικά , ο Ιεχωβά έστειλε τον Γιο του , ο οποίος απηύθυνε ακούραστα στους Ιουδαίους την έκκληση να συμφιλιωθούν με τον Θεό . 
 Η υπομονή του Ιησού αντανακλούσε τέλεια την υπομονή του Πατέρα του . 
 Γνωρίζοντας καλά ότι σύντομα επρόκειτο να θανατωθεί , ο Ιησούς είπε με θλίψη : « Ιερουσαλήμ , Ιερουσαλήμ , αυτή που σκοτώνει τους προφήτες και λιθοβολεί τους απεσταλμένους σε αυτήν — πόσες φορές θέλησα να συγκεντρώσω τα παιδιά σου , όπως συγκεντρώνει η κλώσα τα κλωσόπουλά της κάτω από τις φτερούγες της ! 
 Αλλά εσείς δεν το θελήσατε » . 
 Αυτά τα συγκινητικά λόγια δεν είναι λόγια ενός αμείλικτου κριτή ο οποίος αδημονεί να τιμωρήσει , αλλά ενός στοργικού φίλου που είναι υπομονετικός με τους άλλους . 
 Ο Ιησούς , όπως και ο Πατέρας του στον ουρανό , ήθελε να μετανοήσουν οι άνθρωποι και να διαφύγουν τη δυσμενή κρίση . 
 Ορισμένοι όντως ανταποκρίθηκαν ευνοϊκά στις προειδοποιήσεις του Ιησού και διέφυγαν την τρομερή κρίση που επήλθε στην Ιερουσαλήμ το 70 Κ.Χ . — Λουκάς 21 : 20 - 22 . 
 Με ποιον τρόπο μάς έχει ωφελήσει η υπομονή του Θεού ; 
 Δεν είναι αξιοθαύμαστη η υπομονή του Θεού ; Παρά τις διαστάσεις της ανθρώπινης ανυπακοής , ο Ιεχωβά έχει παραχωρήσει στον καθένα από εμάς , καθώς και σε εκατομμύρια άλλα άτομα , την ευκαιρία να τον γνωρίσουμε και να ενστερνιστούμε την ελπίδα της σωτηρίας . 
 « Να θεωρείτε την υπομονή του Κυρίου μας σωτηρία » , έγραψε ο Πέτρος στους συγχριστιανούς του . 
 Δεν είμαστε άραγε ευγνώμονες που η υπομονή του Ιεχωβά μάς άνοιξε το δρόμο για τη σωτηρία ; Δεν προσευχόμαστε να συνεχίσει ο Ιεχωβά να είναι υπομονετικός μαζί μας καθώς τον υπηρετούμε μέρα με τη μέρα ; — Ματθαίος 6 : 12 . 
 Τι θα μας υποκινεί να κάνουμε η κατανόηση της υπομονής του Ιεχωβά ; 
 Όταν κατανοούμε γιατί ο Ιεχωβά είναι υπομονετικός , βοηθούμαστε να προσμένουμε υπομονετικά τη σωτηρία που θα φέρει , χωρίς να συμπεράνουμε ποτέ ότι αργοπορεί ως προς την εκπλήρωση των υποσχέσεών του . 
 Ενώ συνεχίζουμε να προσευχόμαστε να έρθει η Βασιλεία του Θεού , έχουμε την πεποίθηση ότι ο Θεός γνωρίζει πότε είναι ο καλύτερος καιρός για να απαντήσει σε αυτή την προσευχή . 
 Επιπλέον , υποκινούμαστε να μιμούμαστε τον Ιεχωβά εκδηλώνοντας θεοειδή υπομονή στις σχέσεις μας με τους αδελφούς μας και με τα άτομα στα οποία κηρύττουμε . 
 Και εμείς επίσης δεν θέλουμε να καταστραφεί κανείς , αλλά θέλουμε να δούμε τους ανθρώπους να μετανοούν και να συμμερίζονται την ελπίδα μας για αιώνια ζωή . — 1 Τιμόθεο 2 : 3 , 4 . 
 Ας Εξετάσουμε την Υπομονή των Προφητών 
 12 , 13 . 
 Σε αρμονία με το εδάφιο Ιακώβου 5 : 10 , πώς άσκησε υπομονή με επιτυχία ο προφήτης Ησαΐας ; 
 Εξετάζοντας την υπομονή του Ιεχωβά , βοηθούμαστε τόσο να εκτιμήσουμε όσο και να καλλιεργήσουμε αυτή την ιδιότητα . 
 Δεν είναι εύκολο για τους ατελείς ανθρώπους να καλλιεργήσουν υπομονή , αλλά ούτε ακατόρθωτο . 
 Αντλούμε διδάγματα από τους αρχαίους υπηρέτες του Θεού . 
 Ο μαθητής Ιάκωβος έγραψε : « Αδελφοί , πάρτε ως υπόδειγμα της κακοπάθησης και της άσκησης υπομονής τους προφήτες , που μίλησαν στο όνομα του Ιεχωβά » . 
 Είναι παρηγορητικό και ενθαρρυντικό να γνωρίζουμε ότι και άλλοι έχουν αντιμετωπίσει με επιτυχία τα όσα είμαστε αναγκασμένοι να αντιμετωπίζουμε εμείς . 
 Ο προφήτης Ησαΐας , για παράδειγμα , χρειαζόταν ασφαλώς υπομονή στο διορισμό του . 
 Ο Ιεχωβά το υποδήλωσε αυτό όταν του είπε : « Πήγαινε και πες σε αυτόν το λαό : “ Ακούστε επανειλημμένα , αλλά μην κατανοήσετε · και δείτε επανειλημμένα , αλλά μην αποκτήσετε γνώση ” . 
 Κάνε την καρδιά αυτού του λαού να μην είναι δεκτική και κάνε τα αφτιά τους να μην ανταποκρίνονται και κάνε τα μάτια τους να κολλήσουν , ώστε να μη δουν με τα μάτια τους και με τα αφτιά τους να μην ακούσουν , και η καρδιά τους να μην κατανοήσει και να μην επιστρέψουν και βρουν γιατρειά » . 
 Παρότι ο λαός δεν ανταποκρινόταν , ο Ησαΐας διακήρυττε υπομονετικά τα προειδοποιητικά αγγέλματα του Ιεχωβά επί τουλάχιστον 46 χρόνια ! 
 Παρόμοια , η υπομονή θα βοηθήσει και εμάς να εγκαρτερήσουμε στο έργο κηρύγματος των καλών νέων , μολονότι πολλοί δεν είναι δεκτικοί . 
 14 , 15 . 
 Τι βοήθησε τον Ιερεμία να αντεπεξέλθει στις αντιξοότητες και στην αποθάρρυνση ; 
 Βέβαια , καθώς οι προφήτες επιτελούσαν τη διακονία τους , δεν είχαν να αντιμετωπίσουν μόνο την έλλειψη ανταπόκρισης . 
 Οι προφήτες κακοπαθούσαν . 
 Τον Ιερεμία τον έβαλαν σε ξύλινα δεσμά , τον φυλάκισαν στο « οίκημα των δεσμών » και τον έριξαν σε μια στέρνα . 
 Μάλιστα υπέστη αυτή την κακομεταχείριση από εκείνους ακριβώς τους ανθρώπους που επιθυμούσε να βοηθήσει . 
 Ωστόσο , ο Ιερεμίας δεν ανέπτυξε πικρία ούτε ανταπέδωσε . 
 Εγκαρτέρησε υπομονετικά επί δεκαετίες . 
 Ο διωγμός και ο εμπαιγμός δεν κατασιώπησαν τον Ιερεμία ούτε κατασιωπούν εμάς σήμερα . 
 Βέβαια , κατά καιρούς ίσως αποθαρρυνόμαστε . 
 Ο Ιερεμίας αποθαρρύνθηκε . 
 « Ο λόγος του Ιεχωβά έγινε για εμένα αιτία για ονειδισμό και για κοροϊδία όλη την ημέρα » , έγραψε . 
 « Και είπα : “ Δεν πρόκειται να κάνω μνεία για αυτόν και δεν θα μιλήσω πια στο όνομά του ” » . 
 Τι συνέβη τότε ; Σταμάτησε ο Ιερεμίας να κηρύττει ; Ο ίδιος συνέχισε : « Στην καρδιά μου ο λόγος του [ Θεού ] έγινε σαν φωτιά που καίει , κλεισμένη μέσα στα κόκαλά μου · και κουράστηκα να τον κρατώ μέσα μου , και δεν μπόρεσα να αντέξω » . 
 Προσέξτε πως , όταν ο Ιερεμίας επικέντρωσε την προσοχή του στον εμπαιγμό του λαού , έχασε τη χαρά του . 
 Όταν έστρεψε την προσοχή του στην ωραιότητα και στη σπουδαιότητα του ίδιου του αγγέλματος , επανέκτησε τη χαρά του . 
 Επιπρόσθετα , ο Ιεχωβά ήταν μαζί του « σαν κάποιον που είναι τρομερός και κραταιός » , και τον ενίσχυε για να διακηρύττει το λόγο του Θεού με ζήλο και τόλμη . — Ιερεμίας 20 : 11 . 
 Πώς μπορούμε να διατηρούμε τη χαρά μας στο έργο κηρύγματος των καλών νέων ; 
 Έβρισκε ο προφήτης Ιερεμίας χαρά στο έργο του ; Οπωσδήποτε ! 
 Είπε στον Ιεχωβά : « Τα λόγια σου βρέθηκαν , και εγώ τα έφαγα · και ο λόγος σου γίνεται για εμένα η αγαλλίαση και η χαρά της καρδιάς μου · διότι το όνομά σου κλήθηκε πάνω μου , Ιεχωβά » . 
 Ο Ιερεμίας χαιρόταν με το προνόμιο που είχε να εκπροσωπεί τον αληθινό Θεό και να κηρύττει το λόγο του . 
 Και εμείς μπορούμε να χαιρόμαστε . 
 Επιπρόσθετα , όπως οι άγγελοι στον ουρανό , έτσι και εμείς χαιρόμαστε για το ότι σε όλο τον κόσμο πάρα πολλοί δέχονται το άγγελμα της Βασιλείας , μετανοούν και μπαίνουν στην οδό που οδηγεί στην αιώνια ζωή . — Λουκάς 15 : 10 . 
 “ Η Υπομονή του Ιώβ ” 
 17 , 18 . 
 Με ποιον τρόπο υπέμεινε ο Ιώβ , και ποια ήταν η έκβαση ; 
 Αφού έκανε λόγο για τους προφήτες του παρελθόντος , ο μαθητής Ιάκωβος έγραψε : « Έχετε ακούσει για την υπομονή του Ιώβ και έχετε δει την έκβαση που έφερε ο Ιεχωβά , ότι ο Ιεχωβά είναι πολύ τρυφερός σε στοργή και ελεήμων » . 
 Σύμφωνα με το πρωτότυπο κείμενο , ο Ιάκωβος χρησιμοποιεί εδώ τη λέξη ὑπομονή , ενώ στο προηγούμενο εδάφιο χρησιμοποιεί τη λέξη μακροθυμία . 
 Δείχνοντας ποια είναι η διαφορά ανάμεσα στις δύο λέξεις , ένας λόγιος έγραψε : « Η πρώτη λέξη [ μακροθυμία ] δηλώνει την υπομονή όταν οι άλλοι μας κακομεταχειρίζονται , ενώ η δεύτερη [ ὑπομονή ] δηλώνει τη θαρραλέα εγκαρτέρηση όταν συμβαίνουν πράγματα που μας στενοχωρούν » . 
 Ο Ιώβ πέρασε μεγάλες στενοχώριες . 
 Υπέστη οικονομική καταστροφή , έχασε τα παιδιά του και υπέφερε από μια επώδυνη ασθένεια . 
 Χρειάστηκε επίσης να αντικρούσει τις ψευδείς κατηγορίες ότι ο Ιεχωβά τον τιμωρούσε . 
 Ο Ιώβ δεν υπέφερε σιωπηλά . 
 Θρηνούσε για την κατάστασή του και μάλιστα υπονόησε ότι ήταν πιο δίκαιος από τον Θεό . 
 Ωστόσο , δεν έχασε ποτέ την πίστη του ούτε διέρρηξε την ακεραιότητά του . 
 Δεν καταράστηκε τον Θεό , όπως είχε πει ο Σατανάς ότι θα συνέβαινε . 
 Ποια ήταν η έκβαση ; Ο Ιεχωβά « ευλόγησε ύστερα το τέλος του Ιώβ περισσότερο από την αρχή του » . 
 Ο Ιεχωβά αποκατέστησε την υγεία του Ιώβ , διπλασίασε τον πλούτο του και τον ευλόγησε με γεμάτη , ευτυχισμένη ζωή μαζί με τους προσφιλείς του . 
 Η πιστή υπομονή του Ιώβ τού επέτρεψε επίσης να κατανοήσει τον Ιεχωβά πληρέστερα . 
 Τι μαθαίνουμε από την υπομονετική εγκαρτέρηση του Ιώβ ; 
 Τι μαθαίνουμε από την υπομονετική εγκαρτέρηση του Ιώβ ; Όπως ο Ιώβ , έτσι και εμείς ίσως υποφέρουμε από ασθένειες ή άλλες αντιξοότητες . 
 Ίσως να μην κατανοούμε πλήρως γιατί ο Ιεχωβά επιτρέπει να περνάμε μια συγκεκριμένη δοκιμασία . 
 Ωστόσο , μπορούμε να είμαστε βέβαιοι για ένα πράγμα : Αν παραμείνουμε πιστοί , θα ευλογηθούμε . 
 Ο Ιεχωβά γίνεται οπωσδήποτε μισθαποδότης σε εκείνους που τον εκζητούν ένθερμα . 
 Ο Ιησούς είπε : « Εκείνος που θα έχει υπομείνει ως το τέλος , αυτός θα σωθεί » . — Ματθαίος 10 : 22 · 24 : 13 . 
 « Η Ημέρα του Ιεχωβά θα Έρθει » 
 Γιατί μπορούμε να είμαστε βέβαιοι ότι η ημέρα του Ιεχωβά θα έρθει ; 
 Μολονότι ο Ιεχωβά είναι υπομονετικός , είναι επίσης δίκαιος και δεν θα ανέχεται επ ’ άπειρον την πονηρία . 
 Η υπομονή του έχει όρια . 
 Ο Πέτρος έγραψε : « [ Ο Θεός ] δεν δίστασε να τιμωρήσει έναν αρχαίο κόσμο » . 
 Ενώ ο Νώε και η οικογένειά του διαφυλάχτηκαν ζωντανοί , εκείνος ο ασεβής κόσμος κατακλύστηκε με νερό . 
 Ο Ιεχωβά επέφερε επίσης κρίση στα Σόδομα και στα Γόμορρα , αποτεφρώνοντάς τα . 
 Αυτές οι κρίσεις έθεσαν « για ασεβή άτομα ένα παράδειγμα μελλοντικών πραγμάτων » . 
 Μπορούμε να είμαστε βέβαιοι για αυτό : « Η ημέρα του Ιεχωβά θα έρθει » . — 2 Πέτρου 2 : 5 , 6 · 3 : 10 . 
 Πώς μπορούμε να δείχνουμε την υπομονή μας και την εγκαρτέρησή μας , και ποιο θέμα θα εξετάσουμε στο επόμενο άρθρο ; 
 Γι ’ αυτό λοιπόν , ας μιμούμαστε την υπομονή του Ιεχωβά βοηθώντας άλλους να φτάσουν σε μετάνοια ώστε να σωθούν . 
 Ας μιμούμαστε επίσης τους προφήτες διακηρύττοντας υπομονετικά τα καλά νέα παρά την έλλειψη ανταπόκρισης από εκείνους στους οποίους κηρύττουμε . 
 Επιπλέον , μπορούμε να είμαστε βέβαιοι ότι ο Ιεχωβά θα μας ευλογήσει πλούσια αν , όπως ο Ιώβ , υπομένουμε δοκιμασίες και κρατάμε ακεραιότητα . 
 Έχουμε κάθε λόγο να βρίσκουμε χαρά στη διακονία μας όταν βλέπουμε πώς ο Ιεχωβά ευλογεί πλούσια τις προσπάθειες που καταβάλλει ο λαός του για να κηρύξει τα καλά νέα σε όλη τη γη . 
 Αυτό θα το δούμε στο επόμενο άρθρο . 
 Θυμάστε ; 
 • Γιατί δείχνει υπομονή ο Ιεχωβά ; 
 • Τι μαθαίνουμε από την υπομονή των προφητών ; 
 • Πώς έδειξε υπομονή ο Ιώβ , και ποια ήταν η έκβαση ; 
 • Πώς γνωρίζουμε ότι η υπομονή του Ιεχωβά δεν είναι απεριόριστη ; 
 [ Εικόνα στη σελίδα 18 ] 
 Η υπομονή του Ιησού αντανακλούσε τέλεια την υπομονή του Πατέρα του 
 [ Εικόνες στη σελίδα 20 ] 
 Πώς αντάμειψε ο Ιεχωβά την υπομονή του Ιερεμία ; 
 [ Εικόνες στη σελίδα 21 ] 
 Πώς αντάμειψε ο Ιεχωβά την υπομονή του Ιώβ ; 
 « Μαρτυρία σε Όλα τα Έθνη » 
 « Θα είστε μάρτυρές μου . . . ως το πιο απομακρυσμένο μέρος της γης » . — ΠΡΑΞΕΙΣ 1 : 8 . 
 Πότε και πού πρωτοάκουσαν οι μαθητές την προφητεία του εδαφίου Ματθαίος 24 : 14 ; 
 ΤΑ ΛΟΓΙΑ του Ιησού στο εδάφιο Ματθαίος 24 : 14 είναι τόσο οικεία ώστε πολλοί τα ξέρουμε απέξω . 
 Και πόσο αξιοσημείωτη είναι όντως αυτή η προφητεία ! 
 Φανταστείτε τι πρέπει να σκέφτηκαν οι μαθητές όταν την πρωτοάκουσαν ! 
 Ήταν το έτος 33 Κ.Χ . 
 Οι μαθητές βρίσκονταν κοντά στον Ιησού επί τρία περίπου χρόνια και τώρα είχαν έρθει μαζί του στην Ιερουσαλήμ . 
 Είχαν δει τα θαύματά του και είχαν ακούσει τις διδασκαλίες του . 
 Μολονότι οι ίδιοι χαίρονταν με τις πολύτιμες αλήθειες που τους είχε διδάξει ο Ιησούς , ήξεραν καλά ότι δεν συμμερίζονταν όλοι τη χαρά τους . 
 Ο Ιησούς είχε ισχυρούς και σημαίνοντες εχθρούς . 
 Ποιους κινδύνους και ποιες δυσκολίες θα αντιμετώπιζαν οι μαθητές ; 
 Στο Όρος των Ελαιών , τέσσερις μαθητές κάθονταν με τον Ιησού και άκουγαν προσεκτικά καθώς εκείνος μιλούσε για τους επερχόμενους κινδύνους και τις δυσκολίες που θα αντιμετώπιζαν . 
 Νωρίτερα , ο Ιησούς τούς είχε πει ότι επρόκειτο να θανατωθεί . 
 Τώρα έκανε σαφές ότι θα αντιμετώπιζαν και αυτοί βάναυση εναντίωση . 
 « Θα σας παραδώσουν σε θλίψη και θα σας σκοτώσουν » , είπε . 
 « Και θα είστε αντικείμενα του μίσους όλων των εθνών εξαιτίας του ονόματός μου » . 
 Αλλά δεν ήταν μόνο αυτό . 
 Ψευδοπροφήτες θα παροδηγούσαν πολλούς . 
 Κάποιοι άλλοι θα σκανδαλίζονταν , ενώ θα πρόδιδαν και θα μισούσαν ο ένας τον άλλον . 
 Άλλοι πάλι — μάλιστα “ οι περισσότεροι ” — θα άφηναν την αγάπη τους για τον Θεό και το Λόγο του να ψυχρανθεί . — Ματθαίος 24 : 9 - 12 . 
 Γιατί είναι τα λόγια του Ιησού στο εδάφιο Ματθαίος 24 : 14 όντως εντυπωσιακά ; 
 Αφού περιέγραψε τόσο αρνητικές συνθήκες , ο Ιησούς έκανε μια δήλωση που πρέπει να εξέπληξε τους μαθητές : « Αυτά τα καλά νέα της βασιλείας θα κηρυχτούν σε όλη την κατοικημένη γη για μαρτυρία σε όλα τα έθνη · και τότε θα έρθει το τέλος » . 
 Ναι , το έργο το οποίο ξεκίνησε ο Ιησούς στον Ισραήλ — το να “ δίνει μαρτυρία για την αλήθεια ” — θα συνεχιζόταν και θα επεκτεινόταν προσλαμβάνοντας παγκόσμιες διαστάσεις . 
 Όντως εντυπωσιακή προφητεία ! 
 Η επέκταση αυτού του έργου σε « όλα τα έθνη » θα ήταν δύσκολη . 
 Το να γίνει αυτό παρά το “ μίσος όλων των εθνών ” θα ήταν πραγματικό θαύμα . 
 Η επιτέλεση αυτού του τεράστιου έργου επρόκειτο να μεγαλύνει όχι μόνο την κυριαρχία και την εξουσία του Ιεχωβά αλλά και την αγάπη , το έλεος και την υπομονή του . 
 Επιπρόσθετα , θα έδινε στους υπηρέτες του την ευκαιρία να δείξουν την πίστη και την αφοσίωσή τους . 
 Σε ποιους ειπώθηκε να επιτελέσουν το έργο μαρτυρίας , και ποια παρηγοριά έδωσε ο Ιησούς ; 
 Ο Ιησούς δεν άφησε στους μαθητές του καμιά αμφιβολία ότι είχαν να κάνουν ένα μνημειώδες έργο . 
 Προτού αναληφθεί στον ουρανό , εμφανίστηκε σε αυτούς και τους είπε : « Θα λάβετε δύναμη όταν το άγιο πνεύμα έρθει πάνω σας και θα είστε μάρτυρές μου τόσο στην Ιερουσαλήμ όσο και σε όλη την Ιουδαία και τη Σαμάρεια και ως το πιο απομακρυσμένο μέρος της γης » . 
 Βέβαια , σύντομα θα προσχωρούσαν και άλλοι στις τάξεις τους . 
 Και πάλι , όμως , οι μαθητές ήταν λίγοι σε αριθμό . 
 Πόσο παρηγορητικό πρέπει να ήταν για αυτούς να γνωρίζουν ότι το ισχυρό άγιο πνεύμα του Θεού θα τους έδινε τη δύναμη να επιτελέσουν εκείνον το θεϊκό διορισμό ! 
 Τι δεν γνώριζαν οι μαθητές σχετικά με το έργο μαρτυρίας ; 
 Οι μαθητές γνώριζαν ότι έπρεπε να κηρύξουν τα καλά νέα και να “ κάνουν μαθητές από όλα τα έθνη ” . 
 Δεν γνώριζαν , όμως , πόσο πλήρης θα ήταν η μαρτυρία που θα δινόταν , και επίσης δεν γνώριζαν πότε θα ερχόταν το τέλος . 
 Ούτε εμείς γνωρίζουμε . 
 Αυτά τα καθορίζει μόνο ο Ιεχωβά . 
 Όταν θα έχει δοθεί μαρτυρία στο βαθμό που ικανοποιεί τον Ιεχωβά , εκείνος θα φέρει το τέλος αυτού του πονηρού συστήματος πραγμάτων . 
 Μόνο τότε θα διακρίνουν οι Χριστιανοί ότι το έργο κηρύγματος έχει επιτελεστεί στο βαθμό στον οποίο είχε σκοπό ο Ιεχωβά . 
 Εκείνοι οι πρώτοι μαθητές δεν μπορούσαν καν να οραματιστούν την έκταση της μαρτυρίας που θα δινόταν σε αυτόν τον καιρό του τέλους . 
 Η Μαρτυρία τον Πρώτο Αιώνα 
 Τι συνέβη την Πεντηκοστή του 33 Κ.Χ . και λίγο αργότερα ; 
 Τον πρώτο αιώνα , το έργο κηρύγματος της Βασιλείας και μαθήτευσης απέφερε εκπληκτικά αποτελέσματα . 
 Την ημέρα της Πεντηκοστής του 33 Κ.Χ . , περίπου 120 μαθητές βρίσκονταν σε ένα ανώγειο στην Ιερουσαλήμ . 
 Το άγιο πνεύμα του Θεού εκχύθηκε πάνω τους , ο απόστολος Πέτρος εκφώνησε μια υποκινητική ομιλία εξηγώντας τη σημασία αυτού του θαύματος και γύρω στα 3.000 άτομα έγιναν πιστοί και βαφτίστηκαν . 
 Αυτό ήταν μόνο η αρχή . 
 Παρά τις σθεναρές προσπάθειες που κατέβαλλαν οι θρησκευτικοί ηγέτες για να σταματήσουν το κήρυγμα των καλών νέων , « ο Ιεχωβά πρόσθετε [ στους μαθητές ] καθημερινά εκείνους που σώζονταν » . 
 Σύντομα , « ο αριθμός των αντρών έγινε περίπου πέντε χιλιάδες » . 
 Έπειτα από αυτό , « εξακολούθησαν να προστίθενται πιστοί στον Κύριο , πλήθη αντρών και γυναικών » . — Πράξεις 2 : 1 - 4 , 8 , 14 , 41 , 47 · 4 : 4 · 5 : 14 . 
 Γιατί αποτέλεσε σημαντική εξέλιξη η μεταστροφή του Κορνήλιου ; 
 Το έτος 36 Κ.Χ . έφερε άλλη μια σημαντική εξέλιξη — τη μεταστροφή και το βάφτισμα του Κορνήλιου , ενός Εθνικού . 
 Κατευθύνοντας τον απόστολο Πέτρο σε αυτόν το θεοφοβούμενο άνθρωπο , ο Ιεχωβά έδειξε ότι η εντολή του Ιησού να “ κάνουν μαθητές από όλα τα έθνη ” δεν περιοριζόταν στους Ιουδαίους που ζούσαν σε διάφορες χώρες . 
 Πώς αντέδρασαν εκείνοι που αναλάμβαναν την ηγεσία ; Όταν οι απόστολοι και οι πρεσβύτεροι στην Ιουδαία διέκριναν ότι τα καλά νέα έπρεπε να μεταδοθούν και στους Εθνικούς — τους μη Ιουδαίους — δόξασαν τον Θεό . 
 Στο μεταξύ , το έργο κηρύγματος εξακολουθούσε να αποφέρει καρπούς ανάμεσα στους Ιουδαίους . 
 Μερικά χρόνια αργότερα , πιθανώς γύρω στο 58 Κ.Χ . , εκτός από τους Εθνικούς πιστούς υπήρχαν “ πολλές χιλιάδες Ιουδαίοι πιστοί ” . — Πράξεις 21 : 20 . 
 Πώς επηρεάζουν τα καλά νέα τους ανθρώπους ατομικά ; 
 Μολονότι η αριθμητική αύξηση των Χριστιανών του πρώτου αιώνα είναι εντυπωσιακή , δεν πρέπει να ξεχνάμε ποτέ τους ανθρώπους ατομικά τους οποίους αντιπροσωπεύουν οι αριθμοί . 
 Το Γραφικό άγγελμα που άκουσαν είχε δύναμη . 
 Άλλαξε ριζικά τη ζωή όσων το αποδέχτηκαν . 
 Τα άτομα αυτά καθάρισαν τη ζωή τους , ντύθηκαν τη νέα προσωπικότητα και συμφιλιώθηκαν με τον Θεό . 
 Το ίδιο ισχύει και σήμερα . 
 Όλοι όσοι αποδέχονται τα καλά νέα έχουν τη θαυμάσια προοπτική να ζήσουν αιώνια . — Ιωάννης 3 : 16 . 
 Συνεργάτες με τον Θεό 
 Ποιο προνόμιο και ποια ευθύνη αναγνώριζαν ότι είχαν οι πρώτοι Χριστιανοί ; 
 Οι πρώτοι Χριστιανοί δεν απέδιδαν στον εαυτό τους την τιμή για όσα επιτελούνταν . 
 Αναγνώριζαν ότι το έργο τους ως διακόνων υποστηριζόταν από τη “ δύναμη του αγίου πνεύματος ” . 
 Η πνευματική αύξηση οφειλόταν στον Ιεχωβά . 
 Ταυτόχρονα , εκείνοι οι Χριστιανοί γνώριζαν ότι είχαν το προνόμιο και την ευθύνη να είναι « συνεργάτες του Θεού » . 
 Κατά συνέπεια , σε αρμονία με τη νουθεσία του Ιησού , αγωνίζονταν σθεναρά στο έργο που τους είχε ανατεθεί . — Λουκάς 13 : 24 . 
 Ποιες προσπάθειες κατέβαλαν μερικοί από τους πρώτους Χριστιανούς για να δώσουν μαρτυρία σε όλα τα έθνη ; 
 Ως « απόστολος των εθνών » , ο Παύλος διένυσε χιλιάδες χιλιόμετρα σε ξηρά και θάλασσα , ιδρύοντας πολλές εκκλησίες στη ρωμαϊκή επαρχία της Ασίας και στην Ελλάδα . 
 Ταξίδεψε επίσης στη Ρώμη , ίσως μάλιστα και στην Ισπανία . 
 Παράλληλα , ο απόστολος Πέτρος , στον οποίο ήταν εμπιστευμένα « τα καλά νέα . . . για τους περιτμημένους » , ταξίδεψε προς την αντίθετη κατεύθυνση για να υπηρετήσει στη Βαβυλώνα , σημαντικό κέντρο του Ιουδαϊσμού εκείνη την εποχή . 
 Μεταξύ των πολλών άλλων που κοπίαζαν στο έργο του Κυρίου ήταν γυναίκες όπως η Τρύφαινα και η Τρυφώσα . 
 Μια άλλη γυναίκα , ονόματι Περσίς , λέγεται ότι είχε « καταβάλει πολλούς κόπους σε σχέση με τον Κύριο » . — Ρωμαίους 16 : 12 . 
 Πώς ευλόγησε ο Ιεχωβά τις προσπάθειες των μαθητών ; 
 Ο Ιεχωβά ευλόγησε πλούσια τις προσπάθειες εκείνων καθώς και άλλων ζηλωτών εργατών . 
 Λιγότερο από 30 χρόνια αφότου ο Ιησούς προείπε ότι θα δινόταν μαρτυρία σε όλα τα έθνη , ο Παύλος έγραψε ότι τα “ καλά νέα ” είχαν “ κηρυχτεί σε όλη τη δημιουργία που είναι κάτω από τον ουρανό ” . 
 Ήρθε το τέλος τότε ; Κατά μία έννοια , ναι . 
 Ήρθε όσον αφορά το Ιουδαϊκό σύστημα πραγμάτων το έτος 70 Κ.Χ . όταν τα ρωμαϊκά στρατεύματα κατέστρεψαν την Ιερουσαλήμ και το ναό . 
 Ωστόσο , ο Ιεχωβά είχε αποφασίσει ότι θα δινόταν πολύ μεγαλύτερη μαρτυρία προτού φέρει το τέλος του παγκόσμιου συστήματος πραγμάτων του Σατανά . 
 Η Μαρτυρία που Δίνεται Σήμερα 
 Πώς κατανοούσαν οι πρώτοι Σπουδαστές της Γραφής την εντολή να κηρύττουν ; 
 Στα τέλη του 19ου αιώνα , έπειτα από μακρά περίοδο θρησκευτικής αποστασίας , η αγνή λατρεία αποκαταστάθηκε . 
 Οι Σπουδαστές της Γραφής , όπως ήταν τότε γνωστοί οι Μάρτυρες του Ιεχωβά , κατανόησαν πολύ καλά την εντολή να κάνουν μαθητές σε όλη τη γη . 
 Το έτος 1914 , γύρω στα 5.100 άτομα συμμετείχαν δραστήρια στο έργο κηρύγματος και τα καλά νέα είχαν φτάσει σε 68 χώρες . 
 Ωστόσο , εκείνοι οι πρώτοι Σπουδαστές της Γραφής δεν καταλάβαιναν την πλήρη σημασία του εδαφίου Ματθαίος 24 : 14 . 
 Στα τέλη του 19ου αιώνα η Αγία Γραφή , η οποία περιέχει τα καλά νέα , δηλαδή το ευαγγέλιο , είχε ήδη μεταφραστεί και τυπωθεί από Βιβλικές εταιρίες σε πολλές γλώσσες και είχε διανεμηθεί σε όλο τον κόσμο . 
 Γι ’ αυτό , επί μερικές δεκαετίες , οι Σπουδαστές της Γραφής θεωρούσαν ότι είχε ήδη δοθεί μαρτυρία στα έθνη . 
 13 , 14 . 
 Ποια σαφέστερη κατανόηση του θελήματος και του σκοπού του Θεού παρουσιάστηκε σε μια Σκοπιά το 1928 ; 
 Σταδιακά , ο Ιεχωβά έδωσε στο λαό του σαφέστερη κατανόηση του θελήματος και του σκοπού του . 
 Η Σκοπιά 1 Δεκεμβρίου 1928 ( 15 Δεκεμβρίου 1928 , στην ελληνική ) έλεγε : “ Μπορούμε να πούμε ότι η κυκλοφορία της Γραφής εκπλήρωσε την προειπωμένη διακήρυξη του ευαγγελίου της βασιλείας ; Ασφαλώς όχι ! 
 Παρά τη διανομή αυτή των Γραφών , είναι ακόμη απαραίτητο για τη μικρή ομάδα των μαρτύρων του Θεού στη γη να εκτυπώνουν συγγράμματα τα οποία εξηγούν το θεϊκό [ σκοπό ] και να επισκέπτονται τα σπίτια όπου αυτές οι Γραφές έχουν διατεθεί . 
 Αλλιώς ο λαός θα έμενε σε άγνοια ως προς την εγκαθίδρυση της Μεσσιανικής κυβέρνησης στις ημέρες μας ” . 
 Το ίδιο τεύχος της Σκοπιάς δήλωνε επίσης : “ Το 1920 , . . . οι Σπουδαστές της Γραφής κατανόησαν ορθά την προφητεία του Κυρίου μας η οποία αναγράφεται στο εδάφιο Ματθαίος 24 : 14 . 
 Τότε συνειδητοποίησαν ότι « το ευαγγέλιον τούτο » , το οποίο επρόκειτο να κηρυχτεί σε όλο τον κόσμο προς μαρτυρία σε όλα τα έθνη , δεν ήταν ευαγγέλιο κάποιας βασιλείας που θα ερχόταν στο μέλλον αλλά ευαγγέλιο για το ότι ο Μεσσιανικός Βασιλιάς είχε αρχίσει να βασιλεύει επί της γης ” . 
 Πώς έχει επεκταθεί το έργο μαρτυρίας από τη δεκαετία του 1920 και έπειτα ; 
 Εκείνη η “ μικρή ομάδα μαρτύρων ” της δεκαετίας του 1920 δεν παρέμεινε μικρή . 
 Στις δεκαετίες που ακολούθησαν , « ένα μεγάλο πλήθος » “ άλλων προβάτων ” προσδιορίστηκε και άρχισε να συγκεντρώνεται . 
 Σήμερα υπάρχουν 6.613.950 διαγγελείς των καλών νέων σε 235 χώρες της γης . 
 Τι θαυμαστή εκπλήρωση της προφητείας ! 
 Ποτέ πριν δεν είχαν κηρυχτεί « αυτά τα καλά νέα της βασιλείας » σε τόσο μεγάλη κλίμακα . 
 Ποτέ πριν δεν υπήρχαν τόσο πολλοί πιστοί υπηρέτες του Ιεχωβά στη γη . 
 Τι επιτελέστηκε το περασμένο υπηρεσιακό έτος ; ( Βλέπε τον πίνακα στις σελίδες 27 - 30 . ) 
 Όλο αυτό το τεράστιο πλήθος Μαρτύρων υπήρξε δραστήριο στη διάρκεια του υπηρεσιακού έτους 2005 . 
 Πάνω από ένα δισεκατομμύριο ώρες δαπανήθηκαν για τη διακήρυξη των καλών νέων σε 235 χώρες . 
 Έγιναν εκατομμύρια επανεπισκέψεις και διεξάχθηκαν εκατομμύρια Γραφικές μελέτες . 
 Αυτό το έργο επιτελέστηκε από τους Μάρτυρες του Ιεχωβά , οι οποίοι πρόσφεραν γενναιόδωρα από το χρόνο και τους πόρους τους για να μεταδώσουν το Λόγο του Θεού σε άλλους . 
 Μέσω του ισχυρού αγίου του πνεύματος , ο Ιεχωβά συνεχίζει να δίνει στους υπηρέτες του τη δύναμη να επιτελούν το θέλημά του . — Ζαχαρίας 4 : 6 . 
 Εργαζόμαστε Σκληρά για να Δίνουμε Μαρτυρία 
 Πώς ανταποκρίνεται ο λαός του Ιεχωβά στα λόγια του Ιησού για το κήρυγμα των καλών νέων ; 
 Παρότι έχουν περάσει σχεδόν 2.000 χρόνια αφότου ο Ιησούς είπε ότι επρόκειτο να κηρυχτούν τα καλά νέα , ο ζήλος που έχει ο λαός του Θεού για το έργο δεν έχει ελαττωθεί . 
 Γνωρίζουμε ότι , με το να εγκαρτερούμε κάνοντας το καλό , αντανακλούμε ιδιότητες του Ιεχωβά — την αγάπη , το έλεος και την υπομονή . 
 Όπως αυτός , έτσι και εμείς δεν θέλουμε να καταστραφεί κανείς αλλά θέλουμε να μετανοήσουν οι άνθρωποι και να συμφιλιωθούν με τον Ιεχωβά . 
 Καθώς οι Μάρτυρες του Ιεχωβά φλέγονται με το πνεύμα του Θεού , συνεχίζουν να διαγγέλλουν με ζήλο τα καλά νέα ως τα πέρατα της γης . 
 Ως αποτέλεσμα , άνθρωποι σε κάθε τόπο γνωρίζουν την αλήθεια και συμμορφώνονται με τη στοργική κατεύθυνση του Ιεχωβά . 
 Εξετάστε μερικά παραδείγματα . 
 18 , 19 . 
 Ποιες εμπειρίες ατόμων που ανταποκρίθηκαν ευνοϊκά στα καλά νέα μπορείτε να αφηγηθείτε ; 
 Ο Τσαρλς ήταν αγρότης στη δυτική Κένυα . 
 Το 1998 πούλησε πάνω από 8 τόνους καπνό και ανακηρύχτηκε ο Καλύτερος Καπνοπαραγωγός . 
 Εκείνον τον καιρό άρχισε να μελετάει τη Γραφή . 
 Σύντομα αντιλήφθηκε ότι όποιος ασχολείται με την παραγωγή καπνού παραβιάζει την εντολή που έδωσε ο Ιησούς να αγαπάμε τον πλησίον μας . 
 Όταν ο Τσαρλς κατέληξε στο συμπέρασμα ότι “ ο καλύτερος καπνοπαραγωγός ” ήταν στην ουσία “ ο καλύτερος φονιάς ” , ψέκασε τα καπνά του με δηλητήριο . 
 Προόδευσε ως την αφιέρωση και το βάφτισμα και τώρα είναι τακτικός σκαπανέας και διακονικός υπηρέτης . 
 Αναμφίβολα ο Ιεχωβά σείει τα έθνη μέσω της παγκόσμιας μαρτυρίας που δίνεται , και τα επιθυμητά πράγματα — οι άνθρωποι — έρχονται . 
 Ο Πέδρου , που ζει στην Πορτογαλία , γράφτηκε σε μια ιερατική σχολή όταν ήταν 13 χρονών . 
 Στόχος του ήταν να γίνει ιεραπόστολος και να διδάσκει την Αγία Γραφή . 
 Έπειτα από λίγο , όμως , έφυγε από την ιερατική σχολή επειδή τα μαθήματά του είχαν πολύ μικρή σχέση με τη Γραφή . 
 Έξι χρόνια αργότερα σπούδαζε ψυχολογία σε κάποιο πανεπιστήμιο στη Λισαβώνα . 
 Ζούσε με τη θεία του , η οποία ήταν Μάρτυρας του Ιεχωβά και τον παρότρυνε να μελετήσει τη Γραφή . 
 Εκείνη την περίοδο ο Πέδρου δεν ήταν βέβαιος για την ύπαρξη του Θεού ούτε μπορούσε να αποφασίσει αν ήθελε να κάνει Γραφική μελέτη ή όχι . 
 Συζήτησε με τον καθηγητή της ψυχολογίας το ζήτημα της αναποφασιστικότητας . 
 Ο καθηγητής είπε ότι , σύμφωνα με την ψυχολογία , οι αναποφάσιστοι έχουν τάσεις αυτοκαταστροφής . 
 Μόλις το άκουσε αυτό ο Πέδρου , αποφάσισε να κάνει Γραφική μελέτη . 
 Βαφτίστηκε πρόσφατα και τώρα διεξάγει δικές του Γραφικές μελέτες . 
 Γιατί μπορούμε να χαιρόμαστε για το ότι δίνεται μαρτυρία στα έθνη σε τόσο τεράστια κλίμακα ; 
 Ακόμα δεν γνωρίζουμε σε ποια έκταση θα δοθεί μαρτυρία στα έθνη ούτε γνωρίζουμε την ημέρα και την ώρα που θα έρθει το τέλος . 
 Γνωρίζουμε μόνο ότι θα έρθει σύντομα . 
 Χαιρόμαστε για το ότι το κήρυγμα των καλών νέων σε τόσο τεράστια κλίμακα είναι μία μόνο από τις πολλές ενδείξεις πως πλησιάζει ο καιρός κατά τον οποίο η Βασιλεία του Θεού θα αντικαταστήσει τις ανθρώπινες κυβερνήσεις . 
 Κάθε χρόνο , δίνεται σε εκατομμύρια ανθρώπους η ευκαιρία να ανταποκριθούν στα καλά νέα , και αυτό δοξάζει τον Θεό μας , τον Ιεχωβά . 
 Είθε να είμαστε αποφασισμένοι να παραμείνουμε πιστοί και , μαζί με τους αδελφούς μας σε όλο τον κόσμο , να συνεχίσουμε να είμαστε δραστήριοι στο έργο επίδοσης μαρτυρίας σε όλα τα έθνη . 
 Κάνοντάς το αυτό , θα σώσουμε και τον εαυτό μας και αυτούς που μας ακούν . — 1 Τιμόθεο 4 : 16 . 
 Θυμάστε ; 
 • Γιατί είναι τόσο αξιοσημείωτη η προφητεία του εδαφίου Ματθαίος 24 : 14 ; 
 • Ποιες προσπάθειες κατέβαλαν οι πρώτοι Χριστιανοί στο κήρυγμα , και με ποια αποτελέσματα ; 
 • Πώς κατανόησαν οι Σπουδαστές της Γραφής την ανάγκη να δοθεί μαρτυρία σε όλα τα έθνη ; 
 • Καθώς εξετάζετε τη δράση του λαού του Ιεχωβά το περασμένο υπηρεσιακό έτος , τι σας κάνει εντύπωση ; 
 [ Πίνακας στη σελίδα 27 - 30 ] 
 ΠΑΓΚΟΣΜΙΑ ΕΚΘΕΣΗ ΥΠΗΡΕΣΙΑΣ ΤΩΝ ΜΑΡΤΥΡΩΝ ΤΟΥ ΙΕΧΩΒΑ ΓΙΑ ΤΟ ΥΠΗΡΕΣΙΑΚΟ ΕΤΟΣ 2005 
 ( Βλέπε τόμο ) 
 [ Χάρτης / Εικόνες στη σελίδα 25 ] 
 Ο Παύλος διένυσε χιλιάδες χιλιόμετρα σε ξηρά και θάλασσα για να κηρύξει τα καλά νέα 
 [ Εικόνα στη σελίδα 24 ] 
 Ο Ιεχωβά κατηύθυνε τον Πέτρο να δώσει μαρτυρία στον Κορνήλιο και στην οικογένειά του 
 Μια Διαχείριση για την Εκπλήρωση του Σκοπού του Θεού 
 « [ Ο Θεός ] ενεργεί όλα τα πράγματα σύμφωνα με τη βούληση του θελήματός του » . — ΕΦΕΣΙΟΥΣ 1 : 11 . 
 Γιατί θα συναθροιστούν όλες οι εκκλησίες των Μαρτύρων του Ιεχωβά στις 12 Απριλίου 2006 ; 
 ΤΟ ΒΡΑΔΥ της Τετάρτης 12 Απριλίου 2006 , περίπου 16 εκατομμύρια άτομα θα συγκεντρωθούν για να γιορτάσουν το Δείπνο του Κυρίου . 
 Σε κάθε χώρο συνάθροισης θα υπάρχει ένα τραπέζι πάνω στο οποίο θα έχει τοποθετηθεί άζυμο ψωμί , που αντιπροσωπεύει το σώμα του Χριστού , και κόκκινο κρασί , το οποίο συμβολίζει το χυμένο αίμα του . 
 Προς το τέλος μιας ομιλίας που θα εξηγήσει τη σημασία της Ανάμνησης του θανάτου του Ιησού , θα γίνει περιφορά αυτών των εμβλημάτων — πρώτα του ψωμιού και μετά του κρασιού — σε όλους τους παρόντες . 
 Σε σχετικά λίγες εκκλησίες των Μαρτύρων του Ιεχωβά , ένας ή περισσότεροι από τους παρόντες θα πάρουν από τα εμβλήματα . 
 Σε πολλές περιπτώσεις , όμως , δεν θα πάρει κανείς . 
 Γιατί λίγοι μόνο Χριστιανοί , εκείνοι που ελπίζουν να ζήσουν στον ουρανό , παίρνουν από τα εμβλήματα , ενώ η πλειονότητα , εκείνοι που ελπίζουν να ζήσουν για πάντα στη γη , δεν παίρνουν από αυτά ; 
 2 , 3 . ( α ) Πώς έκανε ο Ιεχωβά τη δημιουργία σύμφωνα με το σκοπό του ; ( β ) Για ποιο σκοπό δημιούργησε ο Ιεχωβά τη γη και το ανθρώπινο γένος ; 
 Ο Ιεχωβά είναι Θεός με σκοπό . 
 Για να εκπληρώσει το σκοπό του , « ενεργεί όλα τα πράγματα σύμφωνα με τη βούληση του θελήματός του » . 
 Πρώτα δημιούργησε τον μονογενή του Γιο . 
 Έπειτα , μέσω αυτού του Γιου , ο Ιεχωβά δημιούργησε μια οικογένεια πνευματικών γιων και τελικά το φυσικό σύμπαν , περιλαμβανομένης της γης και του ανθρώπου πάνω σε αυτήν . — Ιώβ 38 : 4 , 7 · Ψαλμός 103 : 19 - 21 · Ιωάννης 1 : 2 , 3 · Κολοσσαείς 1 : 15 , 16 . 
 Ο Ιεχωβά δεν δημιούργησε τη γη ως έναν τόπο όπου δοκιμάζει τους ανθρώπους με σκοπό να διευρύνει την οικογένεια των πνευματικών γιων του στον ουρανό , όπως διδάσκουν πολλές εκκλησίες του Χριστιανικού κόσμου . 
 Τη δημιούργησε με συγκεκριμένο σκοπό υπόψη , « για να κατοικείται » . 
 Ο Θεός δημιούργησε τη γη για τον άνθρωπο και τον άνθρωπο για τη γη . 
 Ολόκληρη η υδρόγειος προοριζόταν να γίνει παράδεισος και να γεμίσει με δίκαιους ανθρώπους οι οποίοι θα την καλλιεργούσαν και θα τη φρόντιζαν . 
 Ποτέ δεν προσφέρθηκε στο πρώτο ανθρώπινο ζευγάρι η προοπτική να πάνε κάποτε στον ουρανό . — Γένεση 1 : 26 - 28 · 2 : 7 , 8 , 15 . 
 Ο Σκοπός του Ιεχωβά Αμφισβητείται 
 Πώς αμφισβητήθηκε στη χαραυγή της ανθρώπινης ιστορίας ο τρόπος με τον οποίο ασκεί ο Ιεχωβά την κυριαρχία του ; 
 Ένας πνευματικός γιος του Θεού στασίασε και επιδίωξε να ανατρέψει το σκοπό του Ιεχωβά , κάνοντας κατάχρηση του θεϊκού δώρου της ελεύθερης βούλησης . 
 Διατάραξε την ειρήνη που έρχεται σε όλους όσους υποτάσσονται στην κυριαρχία του Ιεχωβά από αγάπη . 
 Ο Σατανάς υποκίνησε το πρώτο ανθρώπινο ζευγάρι να ακολουθήσει μια πορεία ανεξαρτησίας από τον Θεό . 
 Δεν αρνήθηκε να αναγνωρίσει τη δύναμη του Ιεχωβά , αλλά αμφισβήτησε τον τρόπο με τον οποίο Εκείνος ασκεί την κυριαρχία του και ως εκ τούτου το δικαίωμά Του να κυβερνάει . 
 Έτσι λοιπόν , το θεμελιώδες ζήτημα της κυριαρχίας του Ιεχωβά ανέκυψε εδώ στη γη , στη χαραυγή της ανθρώπινης ιστορίας . 
 Ποιο δευτερεύον ζήτημα εγέρθηκε , και ποιους ενέπλεκε ; 
 Αλληλένδετο με αυτό το πρωτεύον ζήτημα της παγκόσμιας κυριαρχίας είναι ένα δευτερεύον ζήτημα που ήγειρε ο Σατανάς στις ημέρες του Ιώβ . 
 Ο Σατανάς αμφισβήτησε το κίνητρο με το οποίο τα πλάσματα του Ιεχωβά υποτάσσονταν σε Αυτόν και τον υπηρετούσαν . 
 Ο Σατανάς υπαινίχθηκε ότι το έκαναν αυτό για ιδιοτελείς λόγους και ότι , αν δοκιμάζονταν , θα στρέφονταν εναντίον του Θεού . 
 Παρότι αυτή η πρόκληση εγέρθηκε σε σχέση με έναν ανθρώπινο υπηρέτη του Ιεχωβά , περιλάμβανε και τους πνευματικούς γιους του Θεού , ακόμα και τον μονογενή Γιο του Ιεχωβά . 
 Πώς αποδείχτηκε ο Ιεχωβά πιστός στο σκοπό του και στο όνομά του ; 
 Ο Ιεχωβά , πιστός στο σκοπό του και στη σημασία του ονόματός του , έκανε τον εαυτό του να γίνει Προφήτης και Σωτήρας . 
 * Είπε στον Σατανά : « Θα βάλω έχθρα ανάμεσα σε εσένα και στη γυναίκα και ανάμεσα στο σπέρμα σου και στο σπέρμα της . 
 Εκείνος θα σε πλήξει στο κεφάλι και εσύ θα τον πλήξεις στη φτέρνα » . 
 Μέσω του Σπέρματος της « γυναίκας » του , η οποία συμβολίζει το ουράνιο τμήμα της οργάνωσής του , ο Ιεχωβά θα απαντούσε στην πρόκληση του Σατανά και θα έδινε στους απογόνους του Αδάμ ελπίδα για απελευθέρωση και ζωή . — Ρωμαίους 5 : 21 · Γαλάτες 4 : 26 , 31 . 
 « Το Ιερό Μυστικό του Θελήματός Του » 
 Ποιο σκοπό αποκάλυψε ο Ιεχωβά μέσω του αποστόλου Παύλου ; 
 Στην επιστολή του προς τους Χριστιανούς στην Έφεσο , ο απόστολος Παύλος εξηγεί με υπέροχο τρόπο πώς διαχειρίζεται ο Ιεχωβά τα πράγματα για να εκπληρώσει το σκοπό του . 
 Ο Παύλος έγραψε : “ Μας γνωστοποίησε το ιερό μυστικό του θελήματός του . 
 Αυτό συμφωνεί με την ευαρέστησή του την οποία είχε σκοπό μέσα του , για μια διαχείριση στο πλήρωμα των προσδιορισμένων καιρών , δηλαδή να ξανασυγκεντρώσει όλα τα πράγματα στον Χριστό , τα πράγματα που είναι στους ουρανούς και τα πράγματα που είναι στη γη ” . 
 Ο ένδοξος σκοπός του Ιεχωβά είναι να δημιουργήσει ένα ενωμένο σύμπαν όπου θα κατοικούν πλάσματα τα οποία υποτάσσονται στην κυριαρχία του από αγάπη . 
 Με αυτόν τον τρόπο το όνομά του θα αγιαστεί , ο Σατανάς θα αποδειχτεί ψεύτης και το θεϊκό θέλημα θα επιτελεστεί « όπως στον ουρανό , έτσι και πάνω στη γη » . — Ματθαίος 6 : 10 . 
 Ποια είναι η σημασία της λέξης που αποδίδεται « διαχείριση » ; 
 Η « ευαρέστηση » του Ιεχωβά , δηλαδή ο σκοπός του , επρόκειτο να εκπληρωθεί μέσω “ μιας διαχείρισης ” . 
 Ο Παύλος χρησιμοποίησε στο πρωτότυπο κείμενο τη λέξη οἰκονομία που σημαίνει κατά κυριολεξία « διαχείριση σπιτικού » . 
 Η λέξη αυτή αναφέρεται , όχι σε μια κυβέρνηση , όπως είναι η Μεσσιανική Βασιλεία , αλλά σε έναν τρόπο διαχείρισης των πραγμάτων . 
 * Ο θαυμάσιος τρόπος με τον οποίο ο Ιεχωβά επρόκειτο να διαχειριστεί τα πράγματα για να εκπληρώσει το σκοπό του περιλάμβανε ένα « ιερό μυστικό » το οποίο θα γνωστοποιούνταν προοδευτικά στο διάβα των αιώνων . — Εφεσίους 1 : 10 · 3 : 9 , υποσημειώσεις στη ΜΝΚ . 
 Πώς αποκάλυψε ο Ιεχωβά προοδευτικά το ιερό μυστικό του θελήματός του ; 
 Μέσω μιας σειράς διαθηκών , ο Ιεχωβά αποκάλυψε σταδιακά πώς θα εκπληρωνόταν ο σκοπός του σε σχέση με το Σπέρμα για το οποίο έκανε λόγο η υπόσχεση στην Εδέμ . 
 Η υπόσχεση της διαθήκης την οποία έδωσε Εκείνος στον Αβραάμ αποκάλυψε ότι το υποσχεμένο Σπέρμα θα ερχόταν στη γη από τη γενεαλογική γραμμή του Αβραάμ και θα αποτελούσε το μέσο με το οποίο « όλα τα έθνη της γης » θα έφερναν ευλογία στον εαυτό τους . 
 Εκείνη η διαθήκη υποδήλωνε επίσης ότι και άλλοι θα ενώνονταν με το πρωτεύον μέρος του σπέρματος . 
 Η διαθήκη του Νόμου η οποία συνάφθηκε με τον σαρκικό Ισραήλ γνωστοποίησε το σκοπό του Ιεχωβά να έχει μια « βασιλεία ιερέων » . 
 Η διαθήκη με τον Δαβίδ έδειξε ότι το Σπέρμα θα ήταν η Κεφαλή μιας Βασιλείας στον αιώνα . 
 Όταν η διαθήκη του Νόμου οδήγησε τους Ιουδαίους στον Μεσσία , ο Ιεχωβά αποκάλυψε περαιτέρω πτυχές της εκπλήρωσης του σκοπού του . 
 Οι άνθρωποι που επρόκειτο να ενωθούν με το πρωτεύον μέρος του σπέρματος θα αποτελούσαν την προειπωμένη « βασιλεία ιερέων » και θα φέρνονταν σε « νέα διαθήκη » ως ο νέος , πνευματικός « Ισραήλ » . — Ιερεμίας 31 : 31 - 34 · Εβραίους 8 : 7 - 9 . 
 * 
 10 , 11 . ( α ) Πώς αποκάλυψε ο Ιεχωβά το προειπωμένο Σπέρμα ; ( β ) Γιατί ήρθε στη γη ο μονογενής Γιος του Θεού ; 
 Σε αρμονία με τη διαχείριση του θεϊκού σκοπού , ήρθε ο καιρός να εμφανιστεί το προειπωμένο Σπέρμα στη γη . 
 Ο Ιεχωβά έστειλε τον άγγελο Γαβριήλ να πει στη Μαρία ότι επρόκειτο να γεννήσει έναν γιο ο οποίος θα ονομαζόταν Ιησούς . 
 Ο άγγελος είπε στη Μαρία : « Αυτός θα είναι μεγάλος και θα αποκληθεί Γιος του Υψίστου · και ο Ιεχωβά Θεός θα του δώσει το θρόνο του Δαβίδ του πατέρα του , και αυτός θα βασιλεύει στον οίκο του Ιακώβ για πάντα , και δεν θα υπάρξει τέλος στη βασιλεία του » . 
 Έτσι λοιπόν , η ταυτότητα του υποσχεμένου Σπέρματος διευκρινίστηκε . — Γαλάτες 3 : 16 · 4 : 4 . 
 Ο μονογενής Γιος του Ιεχωβά θα ερχόταν στη γη και θα δοκιμαζόταν στο έπακρο . 
 Η τέλεια απάντηση στην πρόκληση του Σατανά αφηνόταν στα χέρια του Ιησού . 
 Θα παρέμενε πιστός στον Πατέρα του ; Αυτό περιλάμβανε ένα ιερό μυστικό . 
 Ο απόστολος Παύλος εξήγησε αργότερα το ρόλο του Ιησού : « Είναι ομολογουμένως μεγάλο το ιερό μυστικό της θεοσεβούς αφοσίωσης : “ Αυτός φανερώθηκε ως σάρκα , ανακηρύχτηκε δίκαιος ως πνεύμα , εμφανίστηκε σε αγγέλους , κηρύχτηκε ανάμεσα σε έθνη , του δείχτηκε πίστη μέσα στον κόσμο , αναλήφθηκε με δόξα ” » . 
 Ναι , με την ακλόνητη ακεραιότητά του μέχρι το θάνατό του , ο Ιησούς έδωσε οριστική απάντηση στην πρόκληση του Σατανά . 
 Έμελλαν , όμως , να αποκαλυφτούν και άλλες λεπτομέρειες του ιερού μυστικού . 
 « Το Ιερό Μυστικό της Βασιλείας του Θεού » 
 12 , 13 . ( α ) Ποια είναι μια πτυχή του “ ιερού μυστικού της βασιλείας του Θεού ” ; ( β ) Τι συνεπαγόταν το γεγονός ότι ο Ιεχωβά επέλεξε περιορισμένο αριθμό ανθρώπων για να πάνε στον ουρανό ; 
 Ο Ιησούς , σε μια από τις περιοδείες κηρύγματος που έκανε στη Γαλιλαία , έδειξε ότι το ιερό μυστικό συνδεόταν στενά με την κυβέρνηση της Μεσσιανικής του Βασιλείας . 
 Είπε στους μαθητές του : « Σε εσάς έχει επιτραπεί να καταλάβετε τα ιερά μυστικά της βασιλείας των ουρανών [ « της βασιλείας του Θεού » , Μάρκος 4 : 11 ] » . 
 Μια πτυχή εκείνου του μυστικού περιλάμβανε το ότι ο Ιεχωβά θα επέλεγε ένα « μικρό ποίμνιο » 144.000 ανθρώπων για να ενωθούν με τον Γιο του ως μέρος του σπέρματος , ώστε να βασιλέψουν μαζί του στον ουρανό . — Λουκάς 12 : 32 · Αποκάλυψη 14 : 1 , 4 . 
 Εφόσον οι άνθρωποι δημιουργήθηκαν για να ζουν στη γη , απαιτούνταν « νέα δημιουργία » από τον Ιεχωβά προκειμένου να πάνε μερικοί άνθρωποι στον ουρανό . 
 Ο απόστολος Πέτρος , ως ένας από εκείνους που είχαν εκλεγεί για να έχουν αυτή την εξαίρετη ουράνια ελπίδα , έγραψε : « Ευλογημένος να είναι ο Θεός και Πατέρας του Κυρίου μας Ιησού Χριστού , γιατί σύμφωνα με το μεγάλο του έλεος μας έδωσε μια νέα γέννηση σε μια ζωντανή ελπίδα μέσω της ανάστασης του Ιησού Χριστού από τους νεκρούς , σε μια άφθαρτη και αμόλυντη και αμάραντη κληρονομιά . 
 Αυτή είναι φυλαγμένη στους ουρανούς για εσάς » . — 1 Πέτρου 1 : 3 , 4 . 
 ( α ) Πώς περιλαμβάνονταν μη Ιουδαίοι στο « ιερό μυστικό της βασιλείας του Θεού » ; ( β ) Γιατί μπορούμε να κατανοήσουμε αυτά τα « βαθιά πράγματα του Θεού » ; 
 Ένα άλλο μέρος του ιερού μυστικού για τη μελλοντική κυβέρνηση της Βασιλείας ήταν το ότι ο Θεός θέλησε να συμπεριλάβει μη Ιουδαίους στο μικρό αριθμό ανθρώπων που θα καλούνταν να βασιλέψουν με τον Χριστό στον ουρανό . 
 Ο Παύλος εξήγησε αυτή την πτυχή της “ διαχείρισης ” του Ιεχωβά , δηλαδή του τρόπου με τον οποίο χειρίζεται την εκπλήρωση του σκοπού του : « Σε άλλες γενιές αυτό το μυστικό δεν γνωστοποιήθηκε στους γιους των ανθρώπων όπως έχει αποκαλυφτεί τώρα στους αγίους αποστόλους και προφήτες του μέσω πνεύματος , δηλαδή το ότι άνθρωποι από τα έθνη θα ήταν συγκληρονόμοι και μέλη του ίδιου σώματος και μέτοχοι της υπόσχεσης μαζί με εμάς σε ενότητα με τον Χριστό Ιησού μέσω των καλών νέων » . 
 Η κατανόηση αυτού του μέρους του ιερού μυστικού αποκαλύφτηκε στους « αγίους αποστόλους » . 
 Παρόμοια σήμερα , χωρίς τη βοήθεια του αγίου πνεύματος δεν θα κατανοούσαμε αυτά τα « βαθιά πράγματα του Θεού » . — 1 Κορινθίους 2 : 10 · 4 : 1 · Κολοσσαείς 1 : 26 , 27 . 
 15 , 16 . 
 Γιατί επέλεξε ο Ιεχωβά τους συγκυβερνήτες του Χριστού ανάμεσα από την ανθρωπότητα ; 
 « Οι εκατόν σαράντα τέσσερις χιλιάδες » οι οποίοι στο όραμα στέκονταν μαζί με « το Αρνί » στο ουράνιο Όρος Σιών λέγεται ότι έχουν « αγοραστεί από τη γη » , ότι « αγοράστηκαν ανάμεσα από την ανθρωπότητα ως πρώτοι καρποί για τον Θεό και το Αρνί » , τον Χριστό Ιησού . 
 Ο Ιεχωβά επέλεξε τον πρώτο από τους ουράνιους γιους του προκειμένου να γίνει το πρωτεύον μέρος του σπέρματος για το οποίο έκανε λόγο η υπόσχεση στην Εδέμ , αλλά γιατί επέλεξε τους συντρόφους του Χριστού ανάμεσα από την ανθρωπότητα ; Ο απόστολος Παύλος εξηγεί ότι αυτός ο περιορισμένος αριθμός ανθρώπων είναι « καλεσμένοι σύμφωνα με το σκοπό του [ Ιεχωβά ] » , « σύμφωνα με την ευαρέστηση του θελήματός του » . — Ρωμαίους 8 : 17 , 28 - 30 · Εφεσίους 1 : 5 , 11 · 2 Τιμόθεο 1 : 9 . 
 Σκοπός του Ιεχωβά είναι να αγιάσει το μεγάλο και ιερό όνομά του και να δικαιώσει την παγκόσμια κυριαρχία του . 
 Με την ασύγκριτα σοφή « διαχείρισή » του , δηλαδή τον τρόπο με τον οποίο χειρίζεται τα πράγματα , ο Ιεχωβά έστειλε τον πρωτότοκο Γιο του στη γη , όπου αυτός δοκιμάστηκε στο έπακρο . 
 Επιπρόσθετα , ο Ιεχωβά όρισε ότι η κυβέρνηση της Μεσσιανικής Βασιλείας του Γιου του θα περιλάμβανε ανθρώπους που θα είχαν επίσης υποστηρίξει την κυριαρχία Του μέχρι το θάνατο . — Εφεσίους 1 : 8 - 12 · Αποκάλυψη 2 : 10 , 11 . 
 Γιατί μπορούμε να χαιρόμαστε που ο Χριστός και οι συγκυβερνήτες του έζησαν κάποτε ως άνθρωποι ; 
 Ο Ιεχωβά έδειξε τη μεγάλη του αγάπη για τους απογόνους του Αδάμ με το να στείλει τον Γιο του στη γη και να επιλέξει ανάμεσα από την ανθρωπότητα εκείνους που θα ήταν συγκληρονόμοι του Γιου του στην κυβέρνηση της Βασιλείας . 
 Πώς θα μπορούσε αυτό να ωφελήσει τους άλλους ανθρώπους οι οποίοι έχουν αποδειχτεί πιστοί στον Ιεχωβά από τον Άβελ και έπειτα ; Εφόσον έχουν γεννηθεί υποδουλωμένοι στην αμαρτία και στο θάνατο , οι ατελείς άνθρωποι χρειάζονταν να θεραπευτούν πνευματικά και σωματικά και να φερθούν σε τελειότητα , σε αρμονία με τον αρχικό σκοπό του Ιεχωβά για την ανθρωπότητα . 
 Πόσο παρηγορητικό είναι για όλους όσους αποβλέπουν σε αιώνια ζωή στη γη να γνωρίζουν ότι ο Βασιλιάς τους θα τους δείχνει αγάπη και κατανόηση με καλοσύνη όπως ακριβώς έδειχνε και στους μαθητές του κατά τη διάρκεια της επίγειας διακονίας του ! 
 Επίσης , πόσο καθησυχαστικό είναι για αυτούς να γνωρίζουν ότι οι συμβασιλείς και συνιερείς του Χριστού στον ουρανό ήταν κάποτε άντρες και γυναίκες πίστης που αγωνίστηκαν και οι ίδιοι ενάντια σε προσωπικές τους αδυναμίες και αντιμετώπισαν τις δυσκολίες της ζωής όπως και εμείς ! — Ρωμαίους 7 : 21 - 25 . 
 Ο Αναλλοίωτος Σκοπός του Ιεχωβά 
 18 , 19 . 
 Γιατί είναι τα λόγια του Παύλου στα εδάφια Εφεσίους 1 : 8 - 11 σαφέστερα για εμάς , και τι θα εξεταστεί στο επόμενο άρθρο ; 
 Μπορούμε τώρα να κατανοήσουμε καλύτερα τη σημασία των λόγων του Παύλου προς τους χρισμένους Χριστιανούς , όπως αναφέρονται στα εδάφια Εφεσίους 1 : 8 - 11 . 
 Ο Παύλος είπε ότι ο Ιεχωβά τούς είχε γνωστοποιήσει « το ιερό μυστικό του θελήματός του » , ότι αυτοί “ διορίστηκαν κληρονόμοι ” με τον Χριστό και ότι “ προορίστηκαν σύμφωνα με το σκοπό εκείνου ο οποίος ενεργεί όλα τα πράγματα σύμφωνα με τη βούληση του θελήματός του ” . 
 Κατανοούμε ότι αυτό εντάσσεται στο θαυμάσιο τρόπο με τον οποίο “ διαχειρίστηκε ” τα πράγματα ο Ιεχωβά για την εκπλήρωση του σκοπού του . 
 Αυτό μας βοηθάει επίσης να κατανοήσουμε γιατί μόνο λίγοι Χριστιανοί που παρακολουθούν το Δείπνο του Κυρίου παίρνουν από τα εμβλήματα . 
 Στο επόμενο άρθρο , θα δούμε τι σημαίνει η Ανάμνηση του θανάτου του Χριστού για όσους Χριστιανούς έχουν ουράνια ελπίδα . 
 Θα μάθουμε επίσης γιατί εκατομμύρια άτομα που έχουν την ελπίδα να ζήσουν για πάντα στη γη πρέπει να ενδιαφέρονται ζωηρά για τα όσα συμβολίζει η Ανάμνηση . 
 [ Υποσημειώσεις ] 
 Το θεϊκό όνομα σημαίνει κατά κυριολεξία « Αυτός Κάνει να Γίνεται » . 
 Ο Ιεχωβά μπορεί να γίνει οτιδήποτε είναι απαραίτητο για να εκπληρώσει το σκοπό του . — Έξοδος 3 : 14 , υποσημείωση στη ΜΝΚ . 
 Τα λόγια του Παύλου δείχνουν ότι η « διαχείριση » ήταν εν ενεργεία στην εποχή του , ενώ οι Γραφές υποδεικνύουν ότι η Μεσσιανική Βασιλεία ιδρύθηκε μόλις το 1914 . 
 Για λεπτομερή εξέταση αυτών των διαθηκών που περιλαμβάνονται στην επεξεργασία του σκοπού του Θεού , βλέπε Σκοπιά 1 Φεβρουαρίου 1989 , σελίδες 10 - 15 . 
 Ως Ανασκόπηση 
 • Γιατί δημιούργησε ο Ιεχωβά τη γη και έβαλε τον άνθρωπο σε αυτήν ; 
 • Γιατί ήταν απαραίτητο να δοκιμαστεί στη γη ο μονογενής Γιος του Ιεχωβά ; 
 • Γιατί επέλεξε ο Ιεχωβά τους συγκυβερνήτες του Χριστού ανάμεσα από την ανθρωπότητα ; 
 Περπατάμε στο Δρόμο του Αυξανόμενου Φωτός 
 « Ο δρόμος των δικαίων είναι σαν το λαμπρό φως που γίνεται όλο και πιο φωτεινό ώσπου να γίνει τέλεια η ημέρα » . — ΠΑΡΟΙΜΙΕΣ 4 : 18 . 
 1 , 2 . 
 Τι έχει δει ο λαός του Θεού ως αποτέλεσμα του αυξανόμενου πνευματικού φωτός από τον Ιεχωβά ; 
 ΠΟΙΟΣ μπορεί να περιγράψει καλύτερα την επίδραση που έχει ο ανατέλλων ήλιος πάνω στο σκοτάδι της νύχτας από ό , τι η ίδια η Πηγή του φωτός , ο Ιεχωβά Θεός ; “ Όταν το πρωινό φως πιάνει τις άκρες της γης ” , λέει ο Θεός , “ η γη μετασχηματίζεται όπως ο πηλός κάτω από τη σφραγίδα , και τα πράγματα ξεχωρίζουν σαν να φορούν ενδυμασία ” . 
 Καθώς το φως του ήλιου αυξάνεται , τα χαρακτηριστικά της γης παίρνουν σχήμα και γίνονται πιο ευκρινή , όπως ο μαλακός πηλός μετασχηματίζεται όταν αποτυπώνεται πάνω του το έμβλημα μιας σφραγίδας . 
 Ο Ιεχωβά είναι επίσης η Πηγή του πνευματικού φωτός . 
 Ενώ ο κόσμος παραμένει σε πυκνό σκοτάδι , ο αληθινός Θεός εξακολουθεί να ρίχνει φως πάνω στο λαό του . 
 Με ποιο αποτέλεσμα ; Η Αγία Γραφή απαντάει : « Ο δρόμος των δικαίων είναι σαν το λαμπρό φως που γίνεται όλο και πιο φωτεινό ώσπου να γίνει τέλεια η ημέρα » . 
 Αυξανόμενο φως από τον Ιεχωβά συνεχίζει να φωτίζει το δρόμο του λαού του . 
 Τους εκλεπτύνει από οργανωτική , δογματική και ηθική άποψη . 
 Η Διαφώτιση Οδηγεί σε Οργανωτικές Εκλεπτύνσεις 
 Ποια υπόσχεση δίνεται στο εδάφιο Ησαΐας 60 : 17 ; 
 Μέσω του προφήτη Ησαΐα , ο Ιεχωβά προείπε : « Αντί για χαλκό θα φέρω χρυσάφι , και αντί για σίδερο θα φέρω ασήμι , και αντί για ξύλο , χαλκό , και αντί για πέτρες , σίδερο » . 
 Όπως η αντικατάσταση ενός κατώτερου υλικού με ένα ανώτερο σημαίνει βελτίωση , έτσι και οι Μάρτυρες του Ιεχωβά έχουν δει βελτιώσεις στις οργανωτικές τους διευθετήσεις καθ ’ όλη τη διάρκεια « της τελικής περιόδου του συστήματος πραγμάτων » , δηλαδή “ των τελευταίων ημερών ” . — Ματθαίος 24 : 3 · 2 Τιμόθεο 3 : 1 . 
 Ποια διευθέτηση τέθηκε σε ισχύ το 1919 , και πώς αποδείχτηκε ωφέλιμη ; 
 Κατά την αρχική περίοδο των τελευταίων ημερών , οι εκκλησίες των Σπουδαστών της Γραφής , όπως ήταν τότε γνωστοί οι Μάρτυρες του Ιεχωβά , εξέλεγαν δημοκρατικά τους πρεσβυτέρους και τους διακόνους τους . 
 Ορισμένοι πρεσβύτεροι , όμως , δεν είχαν το γνήσιο ευαγγελιστικό πνεύμα . 
 Μερικοί όχι μόνο δεν ήταν πρόθυμοι να συμμετέχουν οι ίδιοι στο έργο κηρύγματος αλλά απέτρεπαν και άλλους από το να συμμετέχουν . 
 Γι ’ αυτό , το 1919 θεσπίστηκε μια καινούρια θέση ευθύνης σε κάθε εκκλησία — η θέση του διευθυντή υπηρεσίας . 
 Ο διευθυντής υπηρεσίας δεν εκλεγόταν από την εκκλησία αλλά διοριζόταν στη θέση του θεοκρατικά από το γραφείο τμήματος του λαού του Θεού . 
 Οι ευθύνες του διορισμένου διευθυντή περιλάμβαναν την οργάνωση του έργου κηρύγματος , την ανάθεση τομέων και την παρότρυνση για συμμετοχή στη διακονία αγρού . 
 Στα μετέπειτα χρόνια , δόθηκε τεράστια ώθηση στο έργο κηρύγματος της Βασιλείας . 
 Ποια εκλέπτυνση έγινε πραγματικότητα τη δεκαετία του 1920 ; 
 Όλα τα μέλη της εκκλησίας ενδυναμώθηκαν ακόμη περισσότερο από την παρότρυνση « Διαφημίστε , διαφημίστε , διαφημίστε τον Βασιλιά και τη βασιλεία του » , η οποία δόθηκε το 1922 στη συνέλευση των Σπουδαστών της Γραφής στο Σίνταρ Πόιντ του Οχάιο των ΗΠΑ . 
 Το 1927 η υπηρεσία αγρού είχε οργανωθεί πλέον σε βαθμό που η Κυριακή ορίστηκε ως η καταλληλότερη ημέρα για συμμετοχή στο έργο κηρύγματος από σπίτι σε σπίτι . 
 Γιατί η συγκεκριμένη ημέρα ; Επειδή την Κυριακή οι περισσότεροι άνθρωποι δεν εργάζονταν . 
 Οι Μάρτυρες του Ιεχωβά σήμερα εκδηλώνουν το ίδιο πνεύμα προσπαθώντας να επισκέπτονται τους ανθρώπους όταν είναι πιθανότερο ότι θα βρίσκονται στο σπίτι , για παράδειγμα τα σαββατοκύριακα και νωρίς το βράδυ . 
 Ποια απόφαση υιοθετήθηκε το 1931 , και πώς επηρέασε αυτό το έργο διακήρυξης της Βασιλείας ; 
 Μεγάλη ώθηση στο έργο διακήρυξης της Βασιλείας δόθηκε το απόγευμα της Κυριακής 26 Ιουλίου 1931 , όταν υιοθετήθηκε μια απόφαση πρώτα στη συνέλευση στο Κολόμπους του Οχάιο των ΗΠΑ και κατόπιν σε όλο τον κόσμο . 
 Η απόφαση δήλωνε εν μέρει : « Είμεθα δούλοι του Ιεχωβά Θεού εξουσιοδοτηθέντες να εκτελέσωμεν έργον τι εν τω ονόματί του , και εν υπακοή προς την εντολήν του , να επιδώσωμεν την μαρτυρίαν του Ιησού Χριστού , και να κάμωμεν γνωστόν εις τον λαόν ότι ο Ιεχωβά είναι ο αληθής και Παντοδύναμος Θεός · διά τούτο μετά χαράς εγκολπούμεθα και λαμβάνωμεν το όνομα το οποίον το στόμα Κυρίου του Θεού ελάλησε , και επιθυμούμεν να είμεθα γνωστοί και να αποκαλούμεθα διά του ονόματος μάρτυρες του Ιεχωβά » . 
 Πόσο ξεκάθαρα προσδιόριζε το νέο όνομα την πρωταρχική δραστηριότητα όλων όσων το φέρουν ! 
 Ναι , ο Ιεχωβά είχε ένα έργο στο οποίο έπρεπε να συμμετάσχουν όλοι οι υπηρέτες του . 
 Η γενική ανταπόκριση ήταν πράγματι ενθουσιώδης ! 
 Ποια αλλαγή έγινε το 1932 , και γιατί ; 
 Πολλοί πρεσβύτεροι αφοσιώθηκαν ταπεινά στο έργο κηρύγματος . 
 Σε μερικά μέρη , όμως , κάποιοι εκλεγμένοι πρεσβύτεροι εναντιώθηκαν έντονα στην ιδέα ότι όλα τα μέλη της εκκλησίας έπρεπε να συμμετέχουν στη δημόσια διακονία . 
 Ωστόσο , διαφαίνονταν περαιτέρω βελτιώσεις . 
 Το 1932 οι εκκλησίες έλαβαν μέσω της Σκοπιάς την οδηγία να πάψουν να εκλέγουν πρεσβυτέρους και διακόνους . 
 Αντί για αυτό , θα έπρεπε να εκλέγουν μια επιτροπή υπηρεσίας η οποία θα αποτελούνταν από πνευματικούς άντρες που συμμετείχαν στο δημόσιο έργο κηρύγματος . 
 Με αυτόν τον τρόπο , η επίβλεψη ανατέθηκε σε εκείνους που συμμετείχαν δραστήρια στη διακονία , και το έργο πήγε μπροστά . 
 Το Αυξημένο Φως Σημαίνει Περαιτέρω Βελτιώσεις 
 Ποια εκλέπτυνση επήλθε το 1938 ; 
 Το φως “ γινόταν όλο και πιο φωτεινό ” . 
 Το 1938 οι εκλογές καταργήθηκαν τελείως . 
 Όλοι οι υπηρέτες στην εκκλησία θα διορίζονταν θεοκρατικά υπό την επίβλεψη του “ πιστού και φρόνιμου δούλου ” . 
 Την αλλαγή δέχτηκαν με προθυμία όλες σχεδόν οι εκκλησίες των Μαρτύρων του Ιεχωβά , και το έργο μαρτυρίας εξακολούθησε να καρποφορεί . 
 Ποια διευθέτηση καθιερώθηκε το 1972 , και γιατί αποτέλεσε αυτό βελτίωση ; 
 Αρχής γενομένης από την 1η Οκτωβρίου 1972 , τέθηκε σε ισχύ άλλη μια προσαρμογή όσον αφορά την επίβλεψη των εκκλησιών . 
 Η διευθέτηση για επίβλεψη από ένα πρεσβυτέριο καθιερώθηκε στις εκκλησίες των Μαρτύρων του Ιεχωβά παγκόσμια , αντικαθιστώντας την επίβλεψη από έναν μόνο υπηρέτη ή επίσκοπο εκκλησίας . 
 Αυτή η νέα διευθέτηση έχει δώσει τεράστια ώθηση σε ώριμους άντρες να αποκτήσουν τα προσόντα για να αναλάβουν την ηγεσία στην εκκλησία . 
 Ως αποτέλεσμα , περισσότεροι αδελφοί έχουν αποκτήσει πείρα στο χειρισμό εκκλησιαστικών ευθυνών . 
 Πόσο πολύτιμοι έχουν αποδειχτεί καθώς ποιμαίνουν τα πολλά καινούρια άτομα τα οποία έχουν δεχτεί τη Γραφική αλήθεια ! 
 Ποια διευθέτηση εφαρμόστηκε το 1976 ; 
 Τα μέλη του Κυβερνώντος Σώματος οργανώθηκαν σε έξι επιτροπές , και από την 1η Ιανουαρίου 1976 όλες οι δραστηριότητες της οργάνωσης και των εκκλησιών σε όλη τη γη περιήλθαν υπό την επίβλεψη αυτών των επιτροπών . 
 Τι ευλογία έχει αποδειχτεί το να κατευθύνονται όλες οι πτυχές του έργου της Βασιλείας από « πλήθος συμβούλων » ! — Παροιμίες 15 : 22 · 24 : 6 . 
 Ποια εκλέπτυνση έγινε το 1992 , και γιατί ; 
 Το έτος 1992 έγινε μία ακόμη εκλέπτυνση , η οποία μπορεί να παραβληθεί με αυτό που συνέβη όταν οι Ισραηλίτες και άλλοι επέστρεψαν από την εξορία στη Βαβυλώνα . 
 Εκείνον τον καιρό , δεν υπήρχαν αρκετοί Λευίτες ώστε να φροντίζουν για την υπηρεσία στο ναό . 
 Γι ’ αυτό , ανατέθηκαν περισσότερες εργασίες στους μη Ισραηλίτες Νεθινίμ ώστε να βοηθούν τους Λευίτες . 
 Σε αρμονία με αυτό , προκειμένου να βοηθούν την τάξη του πιστού και φρόνιμου δούλου να φροντίζει για τα αυξανόμενα επίγεια συμφέροντά της , το 1992 μερικοί από τα « άλλα πρόβατα » έλαβαν επιπρόσθετες ευθύνες υπηρεσίας . 
 Διορίστηκαν βοηθοί των επιτροπών του Κυβερνώντος Σώματος . — Ιωάννης 10 : 16 . 
 Πώς διόρισε ο Ιεχωβά την ειρήνη ως επισκόπους μας ; 
 Ποιο ήταν το αποτέλεσμα όλων αυτών των βελτιώσεων ; « Θα διορίσω την ειρήνη ως επισκόπους σου και τη δικαιοσύνη ως εργοδηγούς σου » , λέει ο Ιεχωβά . 
 Μεταξύ των υπηρετών του Ιεχωβά σήμερα υπάρχει « ειρήνη » , και η αγάπη για τη « δικαιοσύνη » έχει γίνει “ εργοδηγός ” τους — η δύναμη που τους υποκινεί να υπηρετούν τον Θεό . 
 Είναι καλά οργανωμένοι για να επιτελούν το έργο κηρύγματος της Βασιλείας και το έργο μαθήτευσης . — Ματθαίος 24 : 14 · 28 : 19 , 20 . 
 Ο Ιεχωβά Φωτίζει το Δρόμο από Δογματική Άποψη 
 Τη δεκαετία του 1920 , πώς φώτισε ο Ιεχωβά το δρόμο του λαού του από δογματική άποψη ; 
 Ο Ιεχωβά φωτίζει επίσης προοδευτικά το δρόμο του λαού του από δογματική άποψη . 
 Τα εδάφια Αποκάλυψη 12 : 1 - 9 αποτελούν ένα παράδειγμα . 
 Η αφήγηση αναφέρεται σε τρεις συμβολικούς χαρακτήρες — « μια γυναίκα » η οποία είναι έγκυος και γεννάει , έναν « δράκοντα » και έναν « γιο , αρσενικό » . 
 Γνωρίζετε ποιον αντιπροσωπεύει η κάθε μορφή ; Η ταυτότητά τους προσδιορίστηκε σε ένα άρθρο με τίτλο « Η Γέννησις του Έθνους » , το οποίο εμφανίστηκε στη Σκοπιά 1 Μαρτίου 1925 ( 15 Μαρτίου 1925 , στην ελληνική ) . 
 Εκείνο το άρθρο έδωσε στο λαό του Θεού καλύτερη κατανόηση των προφητειών σχετικά με τη γέννηση της Βασιλείας , ενόραση η οποία διευκρίνισε ότι υπάρχουν δύο ξεχωριστές οργανώσεις — του Ιεχωβά και του Σατανά . 
 Κατόπιν , το διάστημα 1927 / 1928 , ο λαός του Θεού αναγνώρισε ότι οι γιορτές των Χριστουγέννων και των γενεθλίων είναι αντιγραφικές και έπαψε να τις γιορτάζει . 
 Ποιες δογματικές αλήθειες διευκρινίστηκαν τη δεκαετία του 1930 ; 
 Τη δεκαετία του 1930 εκχύθηκε περισσότερο φως σε τρεις δογματικές αλήθειες . 
 Επί χρόνια , οι Σπουδαστές της Γραφής γνώριζαν ότι ο πολύς όχλος , ή αλλιώς το « μεγάλο πλήθος » , που αναφέρεται στα εδάφια Αποκάλυψη 7 : 9 - 17 διέφερε από τους 144.000 , οι οποίοι θα κυβερνούσαν με τον Χριστό ως βασιλιάδες και ιερείς . 
 Ωστόσο , η ταυτότητα του πολύ όχλου παρέμενε αδιευκρίνιστη . 
 Όπως το αυξανόμενο πρωινό φως δίνει σχήμα και χρώμα σε αντικείμενα που αλλιώς θα ήταν δυσδιάκριτα , το 1935 ο πολύς όχλος προσδιορίστηκε ως αυτοί που θα επιζήσουν από « τη μεγάλη θλίψη » με την προοπτική να ζήσουν για πάντα στη γη . 
 Αργότερα το ίδιο έτος έγινε μια διευκρίνιση που επηρέασε τα παιδιά σχολικής ηλικίας των Μαρτύρων του Ιεχωβά σε αρκετές χώρες . 
 Ενώ ο πυρετός του πατριωτισμού κορυφωνόταν σε όλο τον κόσμο , οι Μάρτυρες αναγνώρισαν ότι ο χαιρετισμός της σημαίας σημαίνει πολύ περισσότερα από μια απλή τυπική ενέργεια . 
 Το επόμενο έτος εξηγήθηκε μια άλλη δογματική αλήθεια , ότι ο Χριστός πέθανε σε πάσσαλο και όχι σε σταυρό . — Πράξεις 10 : 39 . 
 Πότε και πώς ήρθε στο προσκήνιο η ιερότητα του αίματος ; 
 Λίγο μετά το Β ΄ Παγκόσμιο Πόλεμο , στη διάρκεια του οποίου είχε γίνει πάγια τακτική η περίθαλψη των τραυματισμένων στρατιωτών με μετάγγιση αίματος , υπήρξε αυξημένο φως όσον αφορά την ιερότητα του αίματος . 
 Η Σκοπιά 1 Ιουλίου 1945 ( 1 Σεπτεμβρίου 1946 , στην ελληνική ) έδινε την εξής παρότρυνση : « Όλοι οι λάτρεις του Ιεχωβά , οι οποίοι ζητούν αιώνιον ζωήν εις τον νέον κόσμον της δικαιοσύνης , πρέπει να σέβωνται την ιερότητα του αίματος και να συμμορφούνται προς τους δίκαιους κανόνας του Θεού εν σχέσει προς το ζωτικόν αυτό ζήτημα » . 
 Πότε κυκλοφόρησε η Μετάφραση Νέου Κόσμου , και ποια είναι δύο εξέχοντα χαρακτηριστικά της ; 
 Το 1946 διαπιστώθηκε η ανάγκη για μια καινούρια μετάφραση της Αγίας Γραφής η οποία θα αξιοποιούσε τα αποτελέσματα της πιο πρόσφατης λόγιας μελέτης και θα ήταν ανόθευτη από δόγματα βασισμένα σε παραδόσεις του Χριστιανικού κόσμου . 
 Η εργασία για μια τέτοια μετάφραση άρχισε το Δεκέμβριο του 1947 . 
 Το 1950 η Μετάφραση Νέου Κόσμου των Χριστιανικών Ελληνικών Γραφών κυκλοφόρησε στην αγγλική . 
 Οι Εβραϊκές Γραφές στην αγγλική εκδόθηκαν σε πέντε τόμους οι οποίοι κυκλοφόρησαν προοδευτικά από το 1953 και έπειτα . 
 Ο τελευταίος τόμος κυκλοφόρησε το 1960 , λίγο περισσότερο από 12 χρόνια αφότου άρχισε το έργο της μετάφρασης . 
 Ολόκληρη η Μετάφραση Νέου Κόσμου σε έναν τόμο κυκλοφόρησε το 1961 . 
 Αυτή η μετάφραση , που είναι τώρα διαθέσιμη σε πολλές γλώσσες , έχει κάποια εξέχοντα χαρακτηριστικά . 
 Αποκαθιστά το θεϊκό όνομα , Ιεχωβά . 
 Επιπρόσθετα , το γεγονός ότι αποδίδει κυριολεκτικά τα πρωτότυπα συγγράμματα έχει παράσχει τη βάση για συνεχή πρόοδο όσον αφορά την κατανόηση της θεϊκής αλήθειας . 
 Ποιο αυξημένο φως εκχύθηκε το 1962 ; 
 Το 1962 διευκρινίστηκε ποιες είναι οι « ανώτερες εξουσίες » που αναφέρονται στο εδάφιο Ρωμαίους 13 : 1 και ποιος ο βαθμός υποταγής του Χριστιανού σε αυτές . 
 Μια εμπεριστατωμένη μελέτη του 13ου κεφαλαίου της επιστολής προς τους Ρωμαίους και Γραφικών περικοπών όπως τα εδάφια Τίτο 3 : 1 , 2 και 1 Πέτρου 2 : 13 , 17 διευκρίνισε ότι η έκφραση « ανώτερες εξουσίες » αναφέρεται , όχι στον Ιεχωβά Θεό και στον Ιησού Χριστό , αλλά στις ανθρώπινες κυβερνητικές εξουσίες . 
 Ποιες είναι μερικές αλήθειες που διευκρινίστηκαν τη δεκαετία του 1980 ; 
 Στα μετέπειτα χρόνια , ο δρόμος των δικαίων συνέχισε να γίνεται όλο και πιο φωτεινός . 
 Το 1985 εκχύθηκε φως στο τι σημαίνει να ανακηρυχτεί κάποιος δίκαιος « για ζωή » και δίκαιος ως φίλος του Θεού . 
 Η σημασία του Χριστιανικού Ιωβηλαίου εξηγήθηκε πλήρως το 1987 . 
 Πώς έχει προμηθεύσει ο Ιεχωβά περισσότερο πνευματικό φως για το λαό του στα πρόσφατα χρόνια ; 
 Το 1995 κατανοήθηκε σαφέστερα ο διαχωρισμός των “ προβάτων ” και των “ κατσικιών ” . 
 Το έτος 1998 εξηγήθηκε λεπτομερώς το όραμα του ναού που είδε ο Ιεζεκιήλ , το οποίο έχει ήδη αρχίσει να εκπληρώνεται . 
 Το 1999 ήρθε η διασαφήνιση του πότε και πώς “ το αηδιαστικό πράγμα στέκεται σε άγιο τόπο ” . 
 Και το 2002 αποκτήθηκε περισσότερη διάκριση σχετικά με το τι σημαίνει να λατρεύουμε τον Θεό « με πνεύμα και αλήθεια » . — Ιωάννης 4 : 24 . 
 Σε ποιον άλλον τομέα έχει δει εκλεπτύνσεις ο λαός του Θεού ; 
 Εκτός από τις οργανωτικές και τις δογματικές εκλεπτύνσεις , έχουν γίνει και εκλεπτύνσεις όσον αφορά τη Χριστιανική διαγωγή . 
 Για παράδειγμα , το 1973 κατανοήθηκε ότι η χρήση καπνού αποτελεί “ μόλυσμα της σάρκας ” και έπρεπε να θεωρείται σοβαρή αδικοπραγία . 
 Μια δεκαετία αργότερα , Η Σκοπιά 15 Ιουλίου 1983 ( 15 Νοεμβρίου 1983 , στην ελληνική ) διευκρίνισε τη θέση μας για τη χρήση όπλων . 
 Αυτά είναι λίγα μόνο παραδείγματα του αυξανόμενου φωτός στην εποχή μας . 
 Συνεχίστε να Περπατάτε στο Δρόμο του Αυξανόμενου Φωτός 
 Ποια στάση θα μας βοηθήσει να συνεχίσουμε να περπατάμε στο δρόμο του αυξανόμενου φωτός ; 
 « Όταν λαβαίνει χώρα μια αλλαγή , μπορεί να είναι δύσκολο να την αποδεχτεί κανείς και να προσαρμοστεί σε αυτήν » , παραδέχεται ένας παλαίμαχος πρεσβύτερος . 
 Τι τον έχει βοηθήσει να αποδεχτεί τις πολλές εκλεπτύνσεις που έχει δει να γίνονται στα 48 χρόνια κατά τα οποία είναι διαγγελέας της Βασιλείας ; Ο αδελφός απαντάει : « Το κλειδί είναι η σωστή στάση . 
 Το να αρνηθεί κάποιος να αποδεχτεί μια εκλέπτυνση σημαίνει ότι μένει πίσω καθώς η οργάνωση προχωράει μπροστά . 
 Αν διαπιστώσω ότι δυσκολεύομαι να αποδεχτώ τις αλλαγές , συλλογίζομαι τα λόγια που είπε ο Πέτρος στον Ιησού : “ Κύριε , σε ποιον να πάμε ; Εσύ έχεις λόγια αιώνιας ζωής ” . 
 Έπειτα αναρωτιέμαι : “ Αν φύγω , πού θα πάω ; Έξω στο σκοτάδι του κόσμου ; ” Αυτό με βοηθάει να μένω σταθερά προσκολλημένος στην οργάνωση του Θεού » . — Ιωάννης 6 : 68 . 
 Πώς ωφελούμαστε όταν περπατάμε στο φως ; 
 Ο κόσμος γύρω μας βρίσκεται ασφαλώς σε πυκνό σκοτάδι . 
 Καθώς ο Ιεχωβά συνεχίζει να ρίχνει φως στο λαό του , το χάσμα ανάμεσα σε αυτόν το λαό και στον κόσμο μεγαλώνει ολοένα και περισσότερο . 
 Τι επιτελεί αυτό το φως για εμάς ; Όπως ο προβολέας που φωτίζει μια λακκούβα σε σκοτεινό δρόμο δεν απομακρύνει τη λακκούβα , το φως από το Λόγο του Θεού δεν απομακρύνει τις παγίδες . 
 Ωστόσο , το θεϊκό φως ασφαλώς μας βοηθάει να τις αποφεύγουμε ώστε να συνεχίσουμε να περπατάμε στο δρόμο του αυξανόμενου φωτός . 
 Ας συνεχίσουμε , λοιπόν , να δίνουμε προσοχή στον προφητικό λόγο του Ιεχωβά , « όπως σε λυχνάρι που λάμπει σε σκοτεινό τόπο » . — 2 Πέτρου 1 : 19 . 
 Θυμάστε ; 
 • Ποιες οργανωτικές βελτιώσεις έφερε ο Ιεχωβά στο λαό του ; 
 • Ποιες δογματικές εκλεπτύνσεις έφερε το αυξημένο φως ; 
 • Ποιες προσαρμογές έχετε δει εσείς προσωπικά , και τι σας έχει βοηθήσει να τις αποδεχτείτε ; 
 • Γιατί θέλετε να συνεχίσετε να περπατάτε στο δρόμο του αυξανόμενου φωτός ; 
 [ Εικόνες στη σελίδα 27 ] 
 Η συνέλευση στο Σίνταρ Πόιντ του Οχάιο το 1922 ενδυνάμωσε τους Σπουδαστές της Γραφής για να κάνουν το έργο του Θεού 
 [ Εικόνα στη σελίδα 29 ] 
 Η « Μετάφραση Νέου Κόσμου των Χριστιανικών Ελληνικών Γραφών » παρουσιάστηκε το 1950 από τον Ν . 
 Ο . 
 Νορ 
 [ Ευχαριστίες για την προσφορά της εικόνας στη σελίδα 26 ] 
 © 2003 BiblePlaces.com 
 Ωφέλιμη Αναψυχή που Αναζωογονεί 
 « Είτε τρώτε είτε πίνετε είτε κάνετε οτιδήποτε άλλο , να κάνετε τα πάντα για τη δόξα του Θεού » . ​ — 1 ΚΟΡΙΝΘΙΟΥΣ 10 : 31 . 
 1 , 2 . 
 Γιατί μπορούν οι ευχάριστες δραστηριότητες να θεωρηθούν « δώρο Θεού » , αλλά ποια σαφή προειδοποίηση δίνει η Γραφή ; 
 ΕΙΝΑΙ φυσικό να θέλουμε να επιδιδόμαστε σε δραστηριότητες που μας φέρνουν ευχαρίστηση . 
 Ο ευτυχισμένος Θεός μας , ο Ιεχωβά , θέλει να απολαμβάνουμε τη ζωή , και παρέχει άφθονες προμήθειες για να το καταστήσει αυτό εφικτό . 
 Ο σοφός Βασιλιάς Σολομών έγραψε : « Έχω κατανοήσει ότι δεν υπάρχει τίποτα καλύτερο . . . από το να χαίρονται . . . και επίσης ότι κάθε άνθρωπος πρέπει να τρώει και να πίνει και να απολαμβάνει το καλό για όλη τη σκληρή εργασία του . 
 Αυτό είναι δώρο Θεού » . — Εκκλησιαστής 3 : 12 , 13 . 
 Το να χαίρεται κάποιος καθώς κάνει μια ανάπαυλα για να αναλογιστεί την καλή εργασία που έχει επιτελέσει είναι όντως αναζωογονητικό , ιδίως όταν απολαμβάνει την ευχάριστη συντροφιά συγγενών ή φίλων . 
 Αυτό μπορεί να θεωρηθεί ορθά « δώρο Θεού » . 
 Βέβαια , το γεγονός ότι ο Δημιουργός κάνει τόσο άφθονες προμήθειες δεν σημαίνει ότι εμείς έχουμε το ελεύθερο να επιδιδόμαστε σε αχαλίνωτη διασκέδαση . 
 Η Γραφή καταδικάζει τη μέθη , τη λαιμαργία και την ανηθικότητα , προειδοποιώντας ότι εκείνοι που πράττουν τέτοια πράγματα « δεν θα κληρονομήσουν τη βασιλεία του Θεού » . — 1 Κορινθίους 6 : 9 , 10 · Παροιμίες 23 : 20 , 21 · 1 Πέτρου 4 : 1 - 4 . 
 Τι θα μας βοηθήσει να παραμένουμε πνευματικά άγρυπνοι και να έχουμε στο νου μας τη μεγάλη ημέρα του Ιεχωβά ; 
 Σε αυτές τις κρίσιμες τελευταίες ημέρες οι Χριστιανοί αντιμετωπίζουν όσο ποτέ προηγουμένως την πρόκληση του να ζουν συνετά σε έναν διεφθαρμένο κόσμο χωρίς να υιοθετούν τις συνήθειές του . 
 Όπως έχει προειπωθεί , οι άνθρωποι της σημερινής γενιάς έχουν γίνει « άτομα που αγαπούν τις απολαύσεις μάλλον παρά τον Θεό » σε τέτοιον βαθμό ώστε δεν “ δίνουν προσοχή ” στις αποδείξεις που πιστοποιούν ότι η « μεγάλη θλίψη » επίκειται . 
 Ο Ιησούς προειδοποίησε τους ακολούθους του : « Να προσέχετε τον εαυτό σας ώστε να μην καταβαρυνθούν ποτέ οι καρδιές σας από υπερβολικό φαγητό και υπερβολικό ποτό και ανησυχίες της ζωής , και η ημέρα εκείνη έρθει ξαφνικά πάνω σας σαν παγίδα » . 
 Ως υπηρέτες του Θεού , είμαστε αποφασισμένοι να δίνουμε προσοχή στην προειδοποίηση του Ιησού . 
 Ανόμοια με τους ανθρώπους του ασεβούς κόσμου που μας περιβάλλει , εμείς αγωνιζόμαστε να μένουμε πνευματικά άγρυπνοι και να έχουμε στο νου μας τη μεγάλη ημέρα του Ιεχωβά . — Σοφονίας 3 : 8 · Λουκάς 21 : 36 . 
 ( α ) Γιατί είναι δύσκολο να βρούμε αποδεκτή αναψυχή ; ( β ) Ποια συμβουλή που βρίσκεται στα εδάφια Εφεσίους 5 : 15 , 16 οφείλουμε να εφαρμόζουμε ; 
 Το να αποφεύγουμε τις διεφθαρμένες συνήθειες του κόσμου δεν είναι εύκολο , εφόσον ο Διάβολος τις έχει καταστήσει πολύ επιθυμητές και προσβάσιμες . 
 Η κατάσταση είναι ιδιαίτερα δύσκολη όταν αναζητούμε ψυχαγωγία ή αναψυχή . 
 Τα περισσότερα πράγματα που προσφέρει ο κόσμος είναι σχεδιασμένα έτσι ώστε να διεγείρουν τις « σαρκικές επιθυμίες » . 
 Η επιβλαβής ψυχαγωγία είναι διαθέσιμη σε δημόσιους χώρους , αλλά μπορεί να διεισδύσει και στο ιδιωτικό περιβάλλον του σπιτιού μέσω εντύπων , της τηλεόρασης , του Ιντερνέτ και βιντεοταινιών . 
 Γι ’ αυτό , ο Λόγος του Θεού δίνει την εξής σοφή συμβουλή στους Χριστιανούς : « Να προσέχετε . . . πάρα πολύ πώς περπατάτε , όχι ως άσοφοι , αλλά ως σοφοί , εξαγοράζοντας τον εύκαιρο χρόνο , επειδή οι ημέρες είναι πονηρές » . 
 Μόνο αν ακολουθούμε πιστά αυτή τη συμβουλή μπορούμε να διασφαλίσουμε ότι η επιβλαβής ψυχαγωγία δεν θα μας δελεάσει , δεν θα μας απορροφήσει , ναι , δεν θα καταστρέψει μάλιστα τη σχέση μας με τον Ιεχωβά , οδηγώντας μας στον όλεθρο ! — Ιακώβου 1 : 14 , 15 . 
 Τι μας παρέχει τη μεγαλύτερη αναζωογόνηση ; 
 Εφόσον οι Χριστιανοί ζουν πολυάσχολη ζωή , είναι ευνόητο ότι κατά καιρούς νιώθουν την ανάγκη να απολαμβάνουν κάποιες ψυχαγωγικές δραστηριότητες . 
 Μάλιστα , το εδάφιο Εκκλησιαστής 3 : 4 λέει ότι υπάρχει « καιρός να γελάει » κανείς και « καιρός να χοροπηδάει » . 
 Συνεπώς , η Γραφή δεν παρουσιάζει την αναψυχή σαν χάσιμο χρόνου . 
 Αλλά η αναψυχή πρέπει να μας αναζωογονεί , όχι να θέτει σε κίνδυνο την πνευματικότητά μας ούτε να παραγκωνίζει τις πνευματικές μας δραστηριότητες . 
 Οι ώριμοι Χριστιανοί γνωρίζουν εκ πείρας ότι μεγαλύτερη ευτυχία προκύπτει από το να δίνουμε . 
 Θέτουν την επιτέλεση του θελήματος του Ιεχωβά στην πρώτη θέση στη ζωή τους και γεύονται γνήσια “ αναζωογόνηση για τις ψυχές τους ” αποδεχόμενοι τον καλό ζυγό του Ιησού . — Ματθαίος 11 : 29 , 30 · Πράξεις 20 : 35 . 
 Επιλογή Αποδεκτής Αναψυχής 
 6 , 7 . 
 Τι μπορεί να σας βοηθήσει να αποφασίσετε τι αποτελεί αποδεκτή ή απαράδεκτη ψυχαγωγία ; 
 Πώς μπορούμε να είμαστε βέβαιοι ότι μια συγκεκριμένη μορφή αναψυχής είναι αποδεκτή για το Χριστιανό ; Οι γονείς παρέχουν καθοδηγία στα παιδιά τους , και οι πρεσβύτεροι βοηθούν ανάλογα με τις ανάγκες . 
 Στην ουσία , όμως , δεν πρέπει να χρειάζεται να μας πουν οι άλλοι ότι ένα συγκεκριμένο βιβλίο , κινηματογραφικό έργο , παιχνίδι , είδος χορού ή τραγούδι είναι απαράδεκτο . 
 Ο Παύλος είπε ότι “ οι ώριμοι άνθρωποι . . . μέσω χρήσης έχουν τις δυνάμεις της αντίληψής τους γυμνασμένες για να διακρίνουν και το ορθό και το εσφαλμένο ” . 
 Η Γραφή διατυπώνει κατευθυντήριες αρχές . 
 Η συνείδησή σας , η οποία είναι εκπαιδευμένη από το Λόγο του Θεού , θα σας βοηθάει αν την ακούτε . — 1 Τιμόθεο 1 : 19 . 
 Ο Ιησούς είπε ότι « από τον καρπό του γνωρίζεται το δέντρο » . 
 Αν μια ψυχαγωγική δραστηριότητα παράγει σάπιους καρπούς ελκύοντάς μας στη βία , στην ανηθικότητα ή στον πνευματισμό , πρέπει να απορρίπτεται . 
 Είναι επίσης απαράδεκτη αν θέτει σε κίνδυνο τη ζωή ή την υγεία κάποιου , αν προξενεί οικονομικές δυσχέρειες ή αποθάρρυνση , ή αν σκανδαλίζει άλλους . 
 Ο απόστολος Παύλος μάς προειδοποίησε ότι αν τραυματίζουμε τη συνείδηση του αδελφού μας αμαρτάνουμε . 
 Ο Παύλος έγραψε : « Όταν αμαρτάνετε με αυτόν τον τρόπο ενάντια στους αδελφούς σας και τραυματίζετε τη συνείδησή τους που είναι αδύναμη , αμαρτάνετε ενάντια στον Χριστό . 
 Άρα λοιπόν , αν η τροφή σκανδαλίζει τον αδελφό μου , δεν πρόκειται ποτέ να ξαναφάω κρέας , για να μη σκανδαλίσω τον αδελφό μου » . — 1 Κορινθίους 8 : 12 , 13 . 
 Ποιοι κίνδυνοι υπάρχουν όσον αφορά τη χρήση ηλεκτρονικών παιχνιδιών και βιντεοταινιών ; 
 Τα καταστήματα κατακλύζονται από ηλεκτρονικά παιχνίδια και βιντεοταινίες . 
 Ορισμένα από αυτά τα πράγματα ίσως προσφέρουν αβλαβή διασκέδαση και χαλάρωση , αλλά αυτού του είδους η ψυχαγωγία προβάλλει ολοένα και περισσότερο ό , τι καταδικάζει η Αγία Γραφή . 
 Ασφαλώς δεν πρόκειται απλώς για αθώα διασκέδαση όταν ένα παιχνίδι απαιτεί από τους παίκτες του να ακρωτηριάζουν και να σκοτώνουν ή να ενεργούν με χονδροειδώς ανήθικο τρόπο ! 
 Ο Ιεχωβά μισεί όσους “ αγαπούν τη βία ” . 
 Επίσης , αν ένα παιχνίδι διεγείρει μέσα σας την απληστία ή την επιθετικότητα , σας εξαντλεί συναισθηματικά ή καταναλώνει πολύτιμο χρόνο , τότε αναγνωρίστε την πνευματική βλάβη που προξενεί και κάντε γρήγορα προσαρμογές . — Ματθαίος 18 : 8 , 9 . 
 Ικανοποίηση των Ψυχαγωγικών Αναγκών με Ωφέλιμους Τρόπους 
 9 , 10 . 
 Τι μπορούν να κάνουν τα άτομα που έχουν διάκριση για να ικανοποιούν τις ψυχαγωγικές τους ανάγκες ; 
 Μερικές φορές , κάποιοι Χριστιανοί ρωτούν : « Τι αποτελεί αποδεκτή αναψυχή ; Πάρα πολλά από όσα προσφέρει ο κόσμος αντιβαίνουν στους Βιβλικούς κανόνες » . 
 Να είστε βέβαιοι ότι μπορεί να βρεθεί ικανοποιητική αναψυχή , αλλά χρειάζεται προσπάθεια . 
 Απαιτείται πρόνοια και προγραμματισμός , ιδιαίτερα από μέρους των γονέων . 
 Πολλοί βρίσκουν ικανοποιητική αναψυχή μέσα στον οικογενειακό κύκλο και στην εκκλησία . 
 Το να απολαμβάνετε με την άνεσή σας ένα γεύμα ενώ συζητάτε τα γεγονότα της ημέρας ή κάποιο Γραφικό θέμα είναι ευχάριστο και εποικοδομητικό . 
 Μπορείτε να οργανώνετε εκδρομές , κατάλληλα παιχνίδια , εξορμήσεις για κατασκήνωση ή πεζοπορία . 
 Τέτοιου είδους ωφέλιμη αναψυχή μπορεί να είναι διασκεδαστική και ανταμειφτική . 
 Ένας πρεσβύτερος και η σύζυγός του οι οποίοι έχουν μεγαλώσει τρία παιδιά αναφέρουν : « Από τότε που τα παιδιά μας ήταν μικρά , αποφασίζαμε όλοι μαζί πού θα πηγαίναμε διακοπές . 
 Μερικές φορές , επιτρέπαμε σε κάθε παιδί να φέρει μαζί του έναν καλό φίλο , πράγμα που έκανε τις διακοπές πιο ευχάριστες . 
 Σε ξεχωριστές στιγμές της ζωής των παιδιών μας κάναμε κάτι ιδιαίτερο . 
 Κάθε τόσο προσκαλούσαμε συγγενείς και αδελφούς από την εκκλησία στο σπίτι μας . 
 Τρώγαμε στο ύπαιθρο και παίζαμε παιχνίδια . 
 Πηγαίναμε βόλτες με το αυτοκίνητο και με τα πόδια στα βουνά , χρησιμοποιώντας αυτές τις περιστάσεις για να μαθαίνουμε πράγματα σχετικά με τη δημιουργία του Ιεχωβά » . 
 11 , 12 . ( α ) Τι μπορείτε να κάνετε ώστε να περιλαμβάνετε και άλλους στα σχέδιά σας για περιστασιακή αναψυχή ; ( β ) Τι είδους συγκεντρώσεις έχουν αποδειχτεί αξέχαστες για πολλούς ; 
 Μπορείτε να πλατυνθείτε ατομικά ή ως οικογένεια ώστε να περιλαμβάνετε και άλλους όταν κάνετε σχέδια για περιστασιακή αναψυχή ; Μερικοί , όπως μια χήρα , ένα άγαμο άτομο ή μια μονογονεϊκή οικογένεια , ίσως χρειάζονται ενθάρρυνση . 
 Θα μπορούσατε επίσης να περιλαμβάνετε και ορισμένα νεοσυνταυτισμένα άτομα , προσέχοντας βέβαια να μην εκθέσετε άλλους σε οποιαδήποτε επιβλαβή επιρροή . 
 Αν κάποιοι που έχουν σωματικούς περιορισμούς δυσκολεύονται να βγουν έξω , ίσως μπορείτε να διευθετήσετε να πάρετε φαγητό και να πάτε να φάτε μαζί τους στο σπίτι τους . — Εβραίους 13 : 1 , 2 . 
 Οι συγκεντρώσεις στις οποίες οι καλεσμένοι απολαμβάνουν ένα απλό γεύμα , ακούν πώς άλλοι έγιναν Χριστιανοί και μαθαίνουν τι τους έχει βοηθήσει να μείνουν πιστοί στον Θεό έχουν αποδειχτεί αξέχαστες για πολλούς . 
 Μπορούν να τεθούν Γραφικά θέματα για συζήτηση και να κληθούν να συμμετέχουν όλοι οι παρόντες , περιλαμβανομένων και των παιδιών . 
 Τέτοιες συζητήσεις μπορούν να αποτελούν επωφελείς περιστάσεις για ανταλλαγή ενθάρρυνσης χωρίς να δημιουργούν σε κανέναν αισθήματα αμηχανίας ή ανεπάρκειας . 
 Πώς έθεσαν ο Ιησούς και ο Παύλος το παράδειγμα ως προς την παροχή και την αποδοχή φιλοξενίας ; 
 Ο Ιησούς έθεσε το σωστό παράδειγμα ως προς την παροχή και την αποδοχή φιλοξενίας . 
 Χρησιμοποιούσε πάντα τέτοιες περιστάσεις για να μεταδώσει πνευματικές ευλογίες . 
 Οι πρώτοι μαθητές του μιμούνταν το παράδειγμά του . 
 Ο απόστολος Παύλος έγραψε : « Λαχταρώ να σας δω , για να σας μεταδώσω κάποιο πνευματικό δώρο ώστε να γίνετε σταθεροί · ή , μάλλον , για να γίνει ανταλλαγή ενθάρρυνσης ανάμεσά σας , για τον καθένα μέσω της πίστης του άλλου , τόσο της δικής σας όσο και της δικής μου » . 
 Παρόμοια , οι δικές μας συγκεντρώσεις πρέπει να δημιουργούν την κατάλληλη ατμόσφαιρα για ανταλλαγή ενθάρρυνσης . — Ρωμαίους 12 : 13 · 15 : 1 , 2 . 
 Μερικές Υπενθυμίσεις και Προειδοποιήσεις 
 Γιατί δεν συστήνονται οι μεγάλες κοινωνικές συγκεντρώσεις ; 
 Η διοργάνωση μεγάλων κοινωνικών συγκεντρώσεων δεν συστήνεται , εφόσον η επίβλεψή τους είναι συνήθως δύσκολη . 
 Σε χρόνο που δεν παρεμποδίζει τις πνευματικές δραστηριότητες , μερικές οικογένειες ίσως αποφασίσουν να απολαύσουν μαζί κάποια εκδρομή ή να παίξουν ένα παιχνίδι που δεν είναι υπερβολικά ανταγωνιστικό . 
 Όταν παρευρίσκονται σε μια κοινωνική συγκέντρωση πρεσβύτεροι , διακονικοί υπηρέτες ή άλλα ώριμα άτομα , ασκούν θετική επιρροή και η περίσταση μπορεί να γίνει ακόμη πιο αναζωογονητική . 
 Γιατί πρέπει η διοργάνωση μιας κοινωνικής συγκέντρωσης να περιλαμβάνει και κατάλληλη επίβλεψη ; 
 Στις κοινωνικές συγκεντρώσεις , οι διοργανωτές δεν πρέπει να παραβλέπουν την ανάγκη για κατάλληλη επίβλεψη . 
 Ενώ χαίρεστε να προσφέρετε φιλοξενία , δεν θα νιώθατε πολύ άσχημα αν μαθαίνατε ότι λόγω δικής σας αμέλειας κάποιος καλεσμένος σκανδαλίστηκε με κάτι που συνέβη στο σπίτι σας ; Εξετάστε την αρχή που αναφέρεται στο εδάφιο Δευτερονόμιο 22 : 8 . 
 Ο Ισραηλίτης που κατασκεύαζε καινούριο σπίτι απαιτούνταν να χτίσει στηθαίο γύρω από την ταράτσα , στην οποία δέχονταν πολλές φορές καλεσμένους . 
 Γιατί ; « Για να μη βάλεις ενοχή αίματος πάνω στο σπίτι σου , επειδή μπορεί να πέσει κάποιος από αυτό » . 
 Παρόμοια , τα όσα κάνετε — χωρίς να επιβάλλετε παράλογους περιορισμούς — για να προστατέψετε τους καλεσμένους σας σε μια κοινωνική συγκέντρωση πρέπει να γίνονται έχοντας υπόψη τη σωματική και την πνευματική τους ευημερία . 
 Σε ποιους τομείς χρειάζεται περίσκεψη αν προσφερθεί αλκοόλ σε μια κοινωνική συγκέντρωση ; 
 Αν σε μια κοινωνική συγκέντρωση προσφερθούν οινοπνευματώδη ποτά , αυτό πρέπει να γίνει με μεγάλη περίσκεψη . 
 Πολλοί Χριστιανοί οικοδεσπότες αποφασίζουν να προσφέρουν οινοπνευματώδη ποτά μόνο αν μπορούν να επιβλέπουν προσωπικά τι σερβίρονται ή τι καταναλώνουν οι καλεσμένοι τους . 
 Δεν πρέπει να επιτρέπεται τίποτα που θα μπορούσε να σκανδαλίσει άλλους ή να βάλει οποιονδήποτε στον πειρασμό να καταναλώσει υπερβολική ποσότητα . 
 Για διάφορους λόγους , μερικοί καλεσμένοι ίσως αποφασίσουν να απέχουν από αλκοόλ . 
 Σε πολλά μέρη ισχύει κάποιο ελάχιστο νόμιμο όριο ηλικίας για την κατανάλωση οινοπνευματωδών ποτών , και οι Χριστιανοί θα υπακούσουν στους νόμους του Καίσαρα ακόμα και αν αυτές οι διατάξεις φαίνονται υπερβολικά περιοριστικές . — Ρωμαίους 13 : 5 . 
 ( α ) Αν υπάρχει μουσική σε μια κοινωνική συγκέντρωση , γιατί έχει σημασία να είναι ο οικοδεσπότης πολύ επιλεκτικός ; ( β ) Αν υπάρχει χορός σε μια συγκέντρωση , πώς πρέπει να αντανακλά σεμνότητα ; 
 Ο οικοδεσπότης πρέπει να φροντίζει να εναρμονίζεται κάθε μουσική , χορός ή άλλη ψυχαγωγία με τις Χριστιανικές αρχές . 
 Οι μουσικές προτιμήσεις διαφέρουν , και είναι διαθέσιμη ευρεία ποικιλία μουσικής . 
 Ωστόσο , μεγάλο μέρος της σημερινής μουσικής προάγει ένα πνεύμα στασιασμού , ανηθικότητας και βίας . 
 Χρειάζεται να είμαστε επιλεκτικοί . 
 Η αξιοπρεπής μουσική δεν χρειάζεται απαραιτήτως να είναι απαλή , αλλά ούτε και πρέπει να είναι αισθησιακή ή χυδαία , με έμφαση στην ένταση και στο δυνατό ρυθμικό χτύπο . 
 Προσέχετε να μην αφήνετε την επιλογή της μουσικής σε κάποιον που δεν κατανοεί την ανάγκη να διατηρείται η ένταση σε μέτριο επίπεδο . 
 Ένας χορός που περιλαμβάνει άσεμνη συμπεριφορά και προβάλλει ερωτικές κινήσεις των γοφών και του στήθους , προφανώς δεν είναι κατάλληλος για Χριστιανούς . — 1 Τιμόθεο 2 : 8 - 10 . 
 Πώς μπορούν να προστατεύουν οι γονείς τα παιδιά τους επιβλέποντας τις κοινωνικές τους δραστηριότητες ; 
 Οι Χριστιανοί γονείς πρέπει να φροντίζουν να εξακριβώνουν τι έχει προγραμματιστεί για οποιεσδήποτε κοινωνικές συγκεντρώσεις στις οποίες προσκαλούνται τα παιδιά τους , και είναι σοφό να τα συνοδεύουν στις περισσότερες περιπτώσεις . 
 Δυστυχώς , μερικοί γονείς έχουν επιτρέψει στα παιδιά τους να παρευρεθούν σε πάρτι όπου δεν υπήρχε επίβλεψη και αρκετοί από τους παρόντες παρασύρθηκαν σε ανηθικότητα ή σε άλλου είδους απρεπή συμπεριφορά . 
 Ακόμα και αν οι νεαροί βρίσκονται στα τελευταία χρόνια της εφηβείας και έχουν δείξει ότι μπορούν να ενεργούν υπεύθυνα , εξακολουθεί να είναι απαραίτητο να τους βοηθάτε να “ φεύγουν από τις επιθυμίες που χαρακτηρίζουν τη νεότητα ” . — 2 Τιμόθεο 2 : 22 . 
 Ποια πραγματικότητα μπορεί να μας βοηθήσει να μείνουμε προσηλωμένοι σε αυτά που πρέπει να “ επιζητούμε πρώτα ” ; 
 Η περιστασιακή αναψυχή και η ψυχαγωγία που είναι ωφέλιμη και αναζωογονητική μπορεί να κάνει τη ζωή πιο απολαυστική . 
 Ο Ιεχωβά δεν μας στερεί αυτή την ευχαρίστηση , αλλά γνωρίζουμε ρεαλιστικά ότι οι εν λόγω δραστηριότητες από μόνες τους δεν μας βοηθούν να συσσωρεύουμε πνευματικούς θησαυρούς στον ουρανό . 
 Ο Ιησούς βοήθησε τους μαθητές του να κατανοήσουν ότι το “ να επιζητούμε πρώτα τη βασιλεία και τη δικαιοσύνη [ του Θεού ] ” είναι το σημαντικό στη ζωή και όχι το τι τρώμε , τι πίνουμε ή τι φοράμε , « πράγματα που επιδιώκουν με λαχτάρα τα έθνη » . — Ματθαίος 6 : 31 - 34 . 
 Ποια καλά πράγματα μπορούν να αναμένουν οι πιστοί υπηρέτες του Ιεχωβά από τον Μεγάλο Προμηθευτή ; 
 Ναι , είτε “ τρώμε είτε πίνουμε είτε κάνουμε οτιδήποτε άλλο ” , μπορούμε να κάνουμε « τα πάντα για τη δόξα του Θεού » , ευχαριστώντας τον Μεγάλο Προμηθευτή για τα καλά πράγματα που απολαμβάνουμε με μέτρο . 
 Στην επικείμενη Παραδεισιακή γη του , θα υπάρχουν ατέλειωτες ευκαιρίες να απολαμβάνουμε πλήρως τη γενναιοδωρία του Ιεχωβά , καθώς και την ωφέλιμη συναναστροφή όλων όσων τηρούν τις δίκαιες απαιτήσεις του . — Ψαλμός 145 : 16 · Ησαΐας 25 : 6 · 2 Κορινθίους 7 : 1 . 
 Θυμάστε ; 
 • Γιατί είναι δύσκολο να βρουν οι Χριστιανοί σήμερα ωφέλιμη αναψυχή ; 
 • Ποιες είναι μερικές μορφές αναψυχής που έχουν αποδειχτεί ικανοποιητικές για Χριστιανικές οικογένειες ; 
 • Όταν απολαμβάνουμε ωφέλιμη αναψυχή , ποιες υπενθυμίσεις και προειδοποιήσεις πρέπει να έχουμε κατά νου ; 
 [ Εικόνα στη σελίδα 18 ] 
 Να επιλέγετε αναψυχή που παράγει καλούς καρπούς 
 [ Εικόνες στη σελίδα 19 ] 
 Ποιες μορφές αναψυχής απορρίπτουν οι Χριστιανοί ; 
 “ Να Διατηρείτε Πλήρως τη Διανοητική σας Διαύγεια ” 
 « Ο άπειρος πιστεύει κάθε λόγο , αλλά ο οξυδερκής εξετάζει τα βήματά του » . — ΠΑΡΟΙΜΙΕΣ 14 : 15 . 
 1 , 2 . ( α ) Τι μας διδάσκει η εμπειρία του Λωτ στα Σόδομα ; ( β ) Τι σημαίνει η έκφραση “ διατηρείτε τη διανοητική σας διαύγεια ” ; 
 ΟΤΑΝ ο Αβραάμ άφησε τον Λωτ να διαλέξει πρώτος γη , τα μάτια του Λωτ ελκύστηκαν από μια περιοχή με άφθονα νερά η οποία ήταν « σαν τον κήπο του Ιεχωβά » . 
 Πρέπει να του φάνηκε ιδανικό μέρος για να εγκατασταθεί με την οικογένειά του , εφόσον « ο Λωτ διάλεξε όλη την Περιφέρεια του Ιορδάνη » και κατασκήνωσε κοντά στα Σόδομα . 
 Ωστόσο , τα φαινόμενα απατούσαν , διότι εκεί γύρω ζούσαν « οι άντρες των Σοδόμων [ που ] ήταν κακοί και αμάρταναν χονδροειδώς εναντίον του Ιεχωβά » . 
 Όπως εξελίχθηκαν τα πράγματα , ο Λωτ και η οικογένειά του υπέστησαν τρομερές απώλειες . 
 Τελικά , ο ίδιος και οι κόρες του κατάντησαν να ζουν σε μια σπηλιά . 
 Αυτό που του είχε φανεί αρχικά τόσο καλό , αποδείχτηκε ακριβώς το αντίθετο . 
 Η αφήγηση των όσων συνέβησαν στον Λωτ παρέχει ένα δίδαγμα στους υπηρέτες του Θεού σήμερα . 
 Όταν χρειάζεται να πάρουμε αποφάσεις , πρέπει να είμαστε άγρυπνοι προκειμένου να διακρίνουμε τους πιθανούς κινδύνους και να φυλαγόμαστε ώστε να μην εξαπατηθούμε από τις πρώτες εντυπώσεις . 
 Κατάλληλα , λοιπόν , ο Λόγος του Θεού μάς παροτρύνει : « Διατηρείτε πλήρως τη διανοητική σας διαύγεια » . 
 Η λέξη νήφοντες του πρωτότυπου ελληνικού κειμένου , που αποδίδεται “ διατηρείτε τη διανοητική σας διαύγεια ” σημαίνει κατά κυριολεξία « να είστε νηφάλιοι » . 
 Σύμφωνα με τον λόγιο της Αγίας Γραφής Ρ.Κ.Χ . 
 Λένσκι , αυτού του είδους η νηφαλιότητα είναι « μια ήρεμη , σταθερή διανοητική κατάσταση η οποία ζυγίζει και αξιολογεί τα πράγματα ορθά και έτσι μας καθιστά ικανούς να πάρουμε τη σωστή απόφαση » . 
 Ας εξετάσουμε μερικές καταστάσεις που απαιτούν να είμαστε νηφάλιοι . 
 Αξιολόγηση μιας Επιχειρηματικής Ευκαιρίας 
 Γιατί υπάρχει ανάγκη για προσοχή αν μας προσφερθεί μια επιχειρηματική ευκαιρία ; 
 Υποθέστε ότι κάποιο ευυπόληπτο άτομο , ίσως ένας άλλος λάτρης του Ιεχωβά , σας προσφέρει μια επιχειρηματική ευκαιρία . 
 Μιλάει με ενθουσιασμό για τις προοπτικές επιτυχίας και σας παροτρύνει να ενεργήσετε γρήγορα για να προλάβετε . 
 Ενδεχομένως αρχίζετε να οραματίζεστε μια καλύτερη ζωή για εσάς και την οικογένειά σας , ίσως μάλιστα κάνετε το συλλογισμό ότι έτσι θα μπορείτε να αφιερώνετε περισσότερο χρόνο σε πνευματικές επιδιώξεις . 
 Ωστόσο , το εδάφιο Παροιμίες 14 : 15 προειδοποιεί : « Ο άπειρος πιστεύει κάθε λόγο , αλλά ο οξυδερκής εξετάζει τα βήματά του » . 
 Μέσα στον ενθουσιασμό ο οποίος συνοδεύει συνήθως το ξεκίνημα μιας καινούριας επιχείρησης , μπορεί να υποτιμήσετε το τι διακυβεύεται , να παραβλέψετε τους κινδύνους και να μη λάβετε πλήρως υπόψη τις αβεβαιότητες που συνεπάγεται η επιχειρηματική δραστηριότητα . 
 Σε μια τέτοια κατάσταση , πόσο απαραίτητο θα ήταν να διατηρήσετε πλήρως τη διανοητική σας διαύγεια ! 
 Πώς μπορούμε να “ εξετάζουμε τα βήματά μας ” όταν αξιολογούμε μια επιχειρηματική πρόταση ; 
 Το συνετό άτομο εξετάζει προσεκτικά μια επιχειρηματική πρόταση προτού αποφασίσει . 
 Πολλές φορές αυτή η εξέταση αποκαλύπτει κρυφούς κινδύνους . 
 Σκεφτείτε το ακόλουθο σενάριο : Κάποιος θέλει να δανειστεί χρήματα για τα επιχειρηματικά του σχέδια και σας προσφέρει μεγάλο κέρδος αν του δανείσετε εσείς . 
 Η προσφορά ίσως ακούγεται δελεαστική , αλλά τι διακυβεύεται ; Συμφωνεί ο δανειζόμενος να επιστρέψει τα χρήματα άσχετα από το πώς θα πάει η επιχείρηση ή μήπως η αποπληρωμή εξαρτάται από την επιτυχία της επιχείρησης ; Με άλλα λόγια , έχετε το περιθώριο να χάσετε τα χρήματά σας αν πέσει έξω η επιχείρηση ; Θα μπορούσατε επίσης να ρωτήσετε : « Γιατί ζητάει χρήματα από άτομα ; Μήπως οι τράπεζες θεωρούν αυτό το επιχειρηματικό σχέδιο πολύ ριψοκίνδυνο ; » Αν αφιερώσετε χρόνο για να σκεφτείτε το τι διακυβεύεται , αυτό θα σας βοηθήσει να αξιολογήσετε την πρόταση ρεαλιστικά . — Παροιμίες 13 : 16 · 22 : 3 . 
 ( α ) Ποιο σοφό βήμα έκανε ο Ιερεμίας όταν αγόρασε έναν αγρό ; ( β ) Γιατί είναι ωφέλιμο να τεκμηριώνουμε όλες τις επιχειρηματικές δοσοληψίες με επίσημο συμφωνητικό ; 
 Όταν ο προφήτης Ιερεμίας αγόρασε έναν αγρό από τον εξάδελφό του , ο οποίος ήταν επίσης λάτρης του Ιεχωβά , συνέταξε γραπτό υπόμνημα της αγοραπωλησίας ενώπιον μαρτύρων . 
 Το σοφό άτομο σήμερα φροντίζει να τεκμηριώνονται όλες οι επιχειρηματικές του δοσοληψίες , ακόμη και αυτές που έχει με συγγενείς και ομοπίστους , με επίσημο συμφωνητικό . 
 * Ένα σαφές , καλά προετοιμασμένο συμφωνητικό συμβάλλει στην πρόληψη των παρεξηγήσεων και στη διατήρηση της ενότητας . 
 Από την άλλη πλευρά , η έλλειψη συμφωνητικού συντελεί πολλές φορές στα προβλήματα επιχειρηματικής φύσης που ανακύπτουν μεταξύ υπηρετών του Ιεχωβά . 
 Δυστυχώς , τέτοιου είδους προβλήματα είναι δυνατόν να οδηγήσουν σε θλίψη , πικρία , ακόμη και απώλεια της πνευματικότητας . 
 Γιατί χρειάζεται να φυλαγόμαστε από την απληστία ; 
 Πρέπει επίσης να φυλαγόμαστε από την απληστία . 
 Η υπόσχεση για τεράστια κέρδη μπορεί να τυφλώσει κάποιον ως προς τους κινδύνους ενός επισφαλούς επιχειρηματικού σχεδίου . 
 Ακόμη και μερικοί που είχαν θαυμάσια προνόμια στην υπηρεσία του Ιεχωβά πιάστηκαν σε αυτή την παγίδα . 
 Ο Λόγος του Θεού μάς προειδοποιεί : « Ο τρόπος της ζωής σας ας είναι απαλλαγμένος από τη φιλαργυρία , καθώς μένετε ικανοποιημένοι με τα παρόντα πράγματα » . 
 Όταν ο Χριστιανός μελετάει μια επιχειρηματική ευκαιρία , οφείλει να σκεφτεί : “ Είναι στ ’ αλήθεια απαραίτητο να αναμειχθώ ; ” Το να ζούμε απλή ζωή που έχει ως επίκεντρο τη λατρεία μας προς τον Ιεχωβά θα μας προστατεύει από “ κάθε είδους κακά πράγματα ” . — 1 Τιμόθεο 6 : 6 - 10 . 
 Δυσκολίες που Αντιμετωπίζουν οι Άγαμοι Χριστιανοί 
 ( α ) Ποιες δυσκολίες αντιμετωπίζουν πολλοί άγαμοι Χριστιανοί ; ( β ) Πώς περιλαμβάνει η εκλογή γαμήλιου συντρόφου την οσιότητά μας στον Θεό ; 
 Πολλοί υπηρέτες του Ιεχωβά λαχταρούν να παντρευτούν αλλά δεν έχουν βρει ακόμη κατάλληλο σύντροφο . 
 Σε ορισμένες χώρες , ο κοινωνικός περίγυρος τους πιέζει έντονα να παντρευτούν . 
 Ωστόσο , οι ευκαιρίες να γνωρίσουν έναν πιθανό σύντροφο μεταξύ των ομοπίστων τους ίσως είναι λίγες . 
 Οι Χριστιανοί αναγνωρίζουν , όμως , ότι η υπακοή στη Γραφική εντολή να παντρευόμαστε « μόνο εν Κυρίω » είναι ζήτημα οσιότητας στον Ιεχωβά . 
 Για να μείνουν σταθεροί απέναντι στις πιέσεις και στους πειρασμούς που αντιμετωπίζουν , οι άγαμοι Χριστιανοί πρέπει να διατηρούν πλήρως τη διανοητική τους διαύγεια . 
 Ποια πίεση δέχτηκε μια νεαρή Σουλαμίτισσα , και πώς θα μπορούσαν οι Χριστιανές γυναίκες σήμερα να αντιμετωπίσουν κάποια παρόμοια δύσκολη κατάσταση ; 
 Στο Άσμα Ασμάτων , μια απλή χωριατοπούλα που αποκαλείται Σουλαμίτισσα ελκύει την προσοχή του βασιλιά . 
 Εκείνος την πολιορκεί με μια εντυπωσιακή επίδειξη πλούτου , αίγλης και γοητείας , παρότι η κοπέλα είναι ήδη ερωτευμένη με έναν νεαρό . 
 Αν είστε Χριστιανή γυναίκα , μπορεί και εσείς να γίνετε το αντικείμενο της ανεπιθύμητης προσοχής κάποιου . 
 Ένα άτομο στην εργασία σας , ίσως κάποιος που βρίσκεται σε θέση εξουσίας , μπορεί να αρχίσει να σας κάνει φιλοφρονήσεις και χάρες καθώς επίσης να αναζητάει ευκαιρίες για να βρίσκεται μαζί σας . 
 Να προσέχετε αυτού του είδους την κολακευτική προσοχή . 
 Μολονότι οι προθέσεις ενός τέτοιου ατόμου δεν είναι πάντοτε ερωτικές ή ανήθικες , πολλές φορές είναι . 
 Σαν τη Σουλαμίτισσα κόρη , να είστε « τείχος » . 
 Να απορρίπτετε με σταθερότητα τις ανεπιθύμητες προτάσεις . 
 Να κάνετε ευθύς εξαρχής γνωστό στους συνεργάτες σας ότι είστε Μάρτυρας του Ιεχωβά και να τους δίνετε μαρτυρία σε κάθε ευκαιρία . 
 Αυτό θα αποτελεί προστασία για εσάς . 
 Ποιοι είναι μερικοί κίνδυνοι που εγκυμονεί η σύναψη σχέσης με κάποιον άγνωστο στο Ιντερνέτ ; ( Βλέπε επίσης το πλαίσιο στη σελίδα 25 . ) 
 Οι ιστοσελίδες του Ιντερνέτ που είναι σχεδιασμένες για να βοηθούν άγαμα άτομα να βρουν γαμήλιο σύντροφο γίνονται όλο και πιο δημοφιλείς . 
 Ορισμένοι τις βλέπουν ως τρόπο να γνωρίσουν άτομα που δεν θα συναντούσαν διαφορετικά . 
 Ωστόσο , η σύναψη σχέσης στα τυφλά με έναν άγνωστο εγκυμονεί πραγματικούς κινδύνους . 
 Στο Ιντερνέτ μπορεί να είναι δύσκολο να διακρίνει κανείς την αλήθεια από το ψέμα . 
 Δεν είναι πράγματι υπηρέτες του Ιεχωβά όλοι όσοι ισχυρίζονται ότι είναι . 
 Επιπρόσθετα , στις γνωριμίες μέσω Ιντερνέτ είναι δυνατόν να αναπτυχθεί γρήγορα έντονη συμπάθεια , πράγμα που μπορεί να διαστρέψει την κρίση ενός ατόμου . 
 Είτε μέσω Ιντερνέτ είτε με άλλον τρόπο , είναι άσοφο να καλλιεργεί κάποιος στενή σχέση με ένα άτομο για το οποίο γνωρίζει ελάχιστα πράγματα . — 1 Κορινθίους 15 : 33 . 
 Πώς μπορούν οι άγαμοι Χριστιανοί να ενθαρρύνονται από τους ομοπίστους τους ; 
 Ο Ιεχωβά « είναι πολύ τρυφερός σε στοργή » όσον αφορά τους υπηρέτες του . 
 Γνωρίζει ότι οι δυσκολίες που αντιμετωπίζουν όσοι Χριστιανοί είναι άγαμοι παρά τη θέλησή τους μερικές φορές τους αποκαρδιώνουν , και εκτιμάει την οσιότητά τους . 
 Πώς μπορούν να τους ενθαρρύνουν οι άλλοι ; Πρέπει να τους επαινούμε τακτικά για την υπακοή και το αυτοθυσιαστικό τους πνεύμα . 
 Μπορούμε επίσης να τους συμπεριλαμβάνουμε σε διευθετήσεις για εποικοδομητική συναναστροφή . 
 Το έχετε κάνει εσείς αυτό τώρα τελευταία ; Επιπρόσθετα , μπορούμε να προσευχόμαστε για αυτούς , ζητώντας από τον Ιεχωβά να τους βοηθάει να διατηρούν την πνευματική τους ισορροπία και να βρίσκουν χαρά στην υπηρεσία του . 
 Με το ειλικρινές μας ενδιαφέρον , είθε να δείχνουμε ότι εκτιμούμε αυτά τα όσια άτομα όπως τα εκτιμάει ο Ιεχωβά . — Ψαλμός 37 : 28 . 
 Αντιμετώπιση Προβλημάτων Υγείας 
 Ποιες δυσκολίες δημιουργούν τα σοβαρά προβλήματα υγείας ; 
 Πόση οδύνη προξενούν τα σοβαρά προβλήματα υγείας σε εμάς ή στους προσφιλείς μας ! 
 Ενώ αναζητούμε κάποια αποτελεσματική θεραπευτική αγωγή , είναι ζωτικό να μένουμε προσκολλημένοι στις Γραφικές αρχές . 
 Για παράδειγμα , οι Χριστιανοί υπακούν προσεκτικά στην εντολή της Γραφής να απέχουν από αίμα , και αποφεύγουν οποιαδήποτε διαγνωστική ή θεραπευτική μέθοδο που έχει σχέση με τον πνευματισμό . 
 Σε όσους δεν έχουν ιατρικές γνώσεις , όμως , η αξιολόγηση των θεραπευτικών αγωγών ενδεχομένως προξενεί σύγχυση και φόβο . 
 Τι μπορεί να μας βοηθήσει να διατηρήσουμε πλήρως τη διανοητική μας διαύγεια ; 
 Πώς μπορεί ο Χριστιανός να διατηρήσει την ισορροπία του όταν εξετάζει διάφορες θεραπευτικές αγωγές ; 
 « Ο οξυδερκής εξετάζει τα βήματά του » κάνοντας έρευνα στη Γραφή και στα Χριστιανικά έντυπα . 
 Σε μέρη της γης όπου υπάρχουν λίγοι γιατροί και νοσοκομεία , η παραδοσιακή ιατρική , η οποία χρησιμοποιεί βοτανοθεραπείες , μπορεί να είναι η μοναδική διαθέσιμη αγωγή . 
 Αν εξετάζουμε το ενδεχόμενο τέτοιας αγωγής , μπορούμε να βρούμε χρήσιμες πληροφορίες στη Σκοπιά 15 Απριλίου 1987 , σελίδες 26 - 29 . 
 Οι πληροφορίες αυτές μας αφυπνίζουν όσον αφορά πιθανούς κινδύνους . 
 Για παράδειγμα , ίσως χρειάζεται να εξακριβώσουμε τα εξής : Μήπως είναι γνωστό ότι ο συγκεκριμένος παραδοσιακός θεραπευτής ασκεί πνευματισμό ; Μήπως η αγωγή βασίζεται στην πεποίθηση ότι η αρρώστια και ο θάνατος προξενούνται είτε από θεούς ( ή πνεύματα προγόνων ) που έχουν προσβληθεί είτε από εχθρούς που κάνουν μάγια ; Γίνονται θυσίες , ξόρκια ή άλλες πνευματιστικές τελετουργίες κατά την παρασκευή ή τη χρήση των φαρμάκων ; Αυτή η έρευνα θα μας βοηθήσει να υπακούσουμε στη θεόπνευστη συμβουλή : « Να βεβαιώνεστε για όλα τα πράγματα · να κρατάτε γερά ό , τι είναι καλό » . 
 * Θα μας βοηθήσει να διατηρήσουμε την ισορροπία μας . 
 13 , 14 . ( α ) Πώς μπορούμε να εκδηλώνουμε λογικότητα όσον αφορά τη φροντίδα για τη σωματική μας υγεία ; ( β ) Γιατί χρειάζεται λογικότητα όταν μιλάμε για ζητήματα υγείας και ιατρικά ζητήματα με άλλους ; 
 Η λογικότητα είναι απαραίτητη σε όλους τους τομείς της ζωής , περιλαμβανομένης και της φροντίδας για τη σωματική μας υγεία . 
 Το να δίνουμε ισορροπημένη προσοχή στην υγεία μας φανερώνει εκτίμηση για το πολύτιμο δώρο της ζωής . 
 Όταν αντιμετωπίζουμε προβλήματα υγείας , αυτά απαιτούν λογικά την προσοχή μας . 
 Εντούτοις , τέλεια υγεία δεν πρόκειται να επιτευχθεί προτού έρθει ο καιρός του Θεού για « τη θεραπεία των εθνών » . 
 Πρέπει να προσέχουμε να μην ασχολούμαστε με τη σωματική υγεία τόσο πολύ ώστε να παραγκωνίζονται οι πνευματικές μας ανάγκες , οι οποίες είναι σημαντικότερες . — Ματθαίος 5 : 3 · Φιλιππησίους 1 : 10 . 
 Χρειάζεται επίσης να δείχνουμε ισορροπία και λογικότητα όταν μιλάμε για ζητήματα υγείας και ιατρικά ζητήματα με άλλους . 
 Αυτά τα θέματα δεν πρέπει να κυριαρχούν στις συζητήσεις μας όταν συγκεντρωνόμαστε για πνευματική συναναστροφή στις Χριστιανικές συναθροίσεις και συνελεύσεις . 
 Επιπλέον , οι ιατρικές αποφάσεις περιλαμβάνουν πολλές φορές Γραφικές αρχές , τη συνείδηση ενός ατόμου και τη σχέση του με τον Ιεχωβά . 
 Συνεπώς , θα ήταν άστοργο να επιβάλλουμε τις απόψεις μας σε έναν ομόπιστο ή να τον πιέζουμε να αγνοήσει τις επιταγές της συνείδησής του . 
 Παρότι μπορούμε να συμβουλευόμαστε ώριμα άτομα μέσα στην εκκλησία για να μας βοηθήσουν , ο κάθε Χριστιανός πρέπει να « βαστάξει το δικό του φορτίο » ευθύνης για τη λήψη αποφάσεων , και « ο καθένας μας θα δώσει λογαριασμό για τον εαυτό του στον Θεό » . — Γαλάτες 6 : 5 · Ρωμαίους 14 : 12 , 22 , 23 . 
 Όταν Δεχόμαστε Πίεση 
 Πώς μπορούν να αποτελέσουν πρόκληση οι πιεστικές καταστάσεις ; 
 Οι πιεστικές καταστάσεις μπορεί να κάνουν ακόμα και όσιους υπηρέτες του Ιεχωβά να μιλήσουν ή να ενεργήσουν άσοφα . 
 Όταν ο Ιώβ αντιμετώπισε σφοδρές δοκιμασίες , έχασε κάπως την ισορροπία του , και ο τρόπος σκέψης του χρειάστηκε διόρθωση . 
 Μολονότι « ο Μωυσής ήταν πολύ πιο πράος από όλους τους ανθρώπους που υπήρχαν πάνω στην επιφάνεια της γης » , σε μια περίπτωση εξάφθηκε και μίλησε απερίσκεπτα . 
 Ο Δαβίδ είχε δείξει αξιοθαύμαστη αυτοσυγκράτηση με το να μην πατάξει τον Βασιλιά Σαούλ , αλλά όταν ο Νάβαλ τον πρόσβαλε και εξύβρισε τους άντρες του , εξοργίστηκε και έχασε την καλή του κρίση . 
 Μόνο όταν παρενέβη η Αβιγαία ανέκτησε τη διαύγειά του , αποφεύγοντας ένα ολέθριο λάθος την τελευταία στιγμή . — 1 Σαμουήλ 24 : 2 - 7 · 25 : 9 - 13 , 32 , 33 . 
 Τι μπορεί να μας βοηθήσει να μην ενεργούμε απερίσκεπτα ; 
 Ενδέχεται να αντιμετωπίσουμε και εμείς πιεστικές καταστάσεις οι οποίες θα μπορούσαν να μας στερήσουν την καλή μας κρίση . 
 Το να αξιολογούμε προσεκτικά τις απόψεις των άλλων , όπως έκανε ο Δαβίδ , μπορεί να μας βοηθήσει να μην ενεργούμε απερίσκεπτα , αμαρτάνοντας από βιασύνη . 
 Επιπρόσθετα , ο Λόγος του Θεού μάς νουθετεί : « Να ταράζεστε , αλλά να μην αμαρτάνετε . 
 Να μιλάτε μέσα στην καρδιά σας , πάνω στο κρεβάτι σας , και να σωπαίνετε » . 
 Όποτε είναι δυνατόν , θα ήταν σοφό να περιμένουμε να ηρεμήσουμε προτού προβούμε σε ενέργειες ή πάρουμε αποφάσεις . 
 Μπορούμε να στραφούμε στον Ιεχωβά με ένθερμη προσευχή , « και η ειρήνη του Θεού η οποία υπερέχει από κάθε σκέψη θα περιφρουρήσει τις καρδιές [ μας ] και τις διανοητικές [ μας ] δυνάμεις μέσω του Χριστού Ιησού » . 
 Αυτή η θεόδοτη ηρεμία θα μας σταθεροποιήσει και θα μας βοηθήσει να διατηρήσουμε πλήρως τη διανοητική μας διαύγεια . 
 Γιατί πρέπει να βασιζόμαστε στον Ιεχωβά προκειμένου να διατηρούμε πλήρως τη διανοητική μας διαύγεια ; 
 Παρά τις καλύτερες προσπάθειες που καταβάλλουμε για να αποφεύγουμε τους κινδύνους και να ενεργούμε σοφά , όλοι μας κάνουμε λάθη . 
 Θα ήταν δυνατόν να είμαστε έτοιμοι να κάνουμε ένα ολέθριο εσφαλμένο βήμα και να μην το έχουμε αντιληφθεί καθόλου . 
 Πέρα από αυτό , ως ανθρώπινα πλάσματα , δεν έχουμε ούτε την ικανότητα ούτε το δικαίωμα να κατευθύνουμε το βήμα μας ανεξάρτητα από τον Ιεχωβά . 
 Πόσο ευγνώμονες είμαστε που εκείνος μας διαβεβαιώνει : « Θα σου δώσω ενόραση και θα σε διδάξω την οδό στην οποία πρέπει να πηγαίνεις . 
 Θα δώσω συμβουλή έχοντας το μάτι μου στραμμένο πάνω σου » . 
 Ναι , με τη βοήθεια του Ιεχωβά , μπορούμε να διατηρούμε πλήρως τη διανοητική μας διαύγεια . 
 [ Υποσημειώσεις ] 
 Για περισσότερες πληροφορίες όσον αφορά τα επιχειρηματικά συμφωνητικά , βλέπε Σκοπιά 1 Αυγούστου 1997 , σελίδες 30 , 31 · 15 Νοεμβρίου 1986 , σελίδες 16 , 17 · και Ξύπνα ! 
 8 Ιουλίου 1983 , σελίδες 13 - 15 , που είναι εκδόσεις των Μαρτύρων του Ιεχωβά . 
 Αυτή η προσέγγιση θα ωφελήσει παρόμοια και όσους σκέφτονται να καταφύγουν σε αμφιλεγόμενες εναλλακτικές μεθόδους για τη θεραπεία κάποιας πάθησης . 
 Πώς θα Απαντούσατε ; 
 Πώς μπορούμε να διατηρήσουμε τη διανοητική μας διαύγεια 
 • αν μας προσφερθεί μια επιχειρηματική ευκαιρία ; 
 • όταν αναζητούμε γαμήλιο σύντροφο ; 
 • όταν αντιμετωπίζουμε προβλήματα υγείας ; 
 • όταν δεχόμαστε πίεση ; 
 [ Πλαίσιο στη σελίδα 25 ] 
 Μπορείτε να το Εμπιστευτείτε ; 
 Οι παρακάτω δηλώσεις αποποίησης ευθύνης εμφανίζονται σε ιστοσελίδες για άγαμα άτομα : 
 « Παρά τις καλύτερες προσπάθειές μας , δεν μπορούμε να εγγυηθούμε για την αληθινή ταυτότητα ενός ατόμου » . 
 « Δεν εγγυώμαστε την ακρίβεια , την πληρότητα ή τη χρησιμότητα οποιωνδήποτε πληροφοριών είναι διαθέσιμες σε αυτή την υπηρεσία » . 
 « Οι απόψεις , οι συμβουλές , οι δηλώσεις , οι προσφορές ή άλλου είδους πληροφορίες ή στοιχεία που διατίθενται μέσω [ αυτής ] της υπηρεσίας προέρχονται από τα άτομα που τα υποβάλλουν . . . και δεν πρέπει απαραιτήτως να θεωρούνται αξιόπιστα » . 
 [ Εικόνα στη σελίδα 23 ] 
 « Ο οξυδερκής εξετάζει τα βήματά του » 
 [ Εικόνες στη σελίδα 24 , 25 ] 
 Πώς μπορούν οι Χριστιανές γυναίκες να μιμούνται τη Σουλαμίτισσα κόρη ; 
 [ Εικόνα στη σελίδα 26 ] 
 « Να βεβαιώνεστε για όλα τα πράγματα · να κρατάτε γερά ό , τι είναι καλό » 
 « Ο Καθένας θα Βαστάξει το Δικό του Φορτίο » 
 « Ο καθένας μας θα δώσει λογαριασμό για τον εαυτό του στον Θεό » . — ΡΩΜΑΙΟΥΣ 14 : 12 . 
 Σε ποια ευθύνη κλήθηκαν να ανταποκριθούν τρεις Εβραίοι ; 
 ΤΡΕΙΣ νεαροί Εβραίοι που ζουν στη Βαβυλώνα χρειάζεται να πάρουν μια απόφαση ζωής και θανάτου . 
 Πρέπει άραγε να προσκυνήσουν μια τεράστια εικόνα , όπως απαιτεί ο νόμος της χώρας ; Ή μήπως πρέπει να αρνηθούν να τη λατρέψουν με αποτέλεσμα να ριχτούν σε ένα καιόμενο πύρινο καμίνι ; Ο Σεδράχ , ο Μισάχ και ο Αβδενεγώ δεν έχουν χρόνο να συμβουλευτούν κανέναν , ούτε χρειάζεται να κάνουν κάτι τέτοιο . 
 Χωρίς δισταγμό , δηλώνουν : « Ας γίνει γνωστό σε εσένα , βασιλιά , ότι εμείς δεν υπηρετούμε τους θεούς σου και δεν θα λατρέψουμε τη χρυσή εικόνα που έστησες » . 
 Οι τρεις Εβραίοι βάσταξαν το δικό τους φορτίο ευθύνης . 
 Ποιος πήρε στην ουσία την απόφαση του Πιλάτου αναφορικά με τον Ιησού Χριστό , και μήπως αυτό απάλλαξε το Ρωμαίο κυβερνήτη από την ευθύνη ; 
 Περίπου έξι αιώνες αργότερα , ο κυβερνήτης έχει ακούσει τις κατηγορίες που βαραίνουν έναν άνθρωπο . 
 Από την εξέταση της υπόθεσης πείθεται ότι ο κατηγορούμενος είναι αθώος . 
 Το πλήθος , όμως , απαιτεί την εκτέλεσή του . 
 Αφού προβάλλει κάποια αντίσταση , ο κυβερνήτης αποδεικνύεται απρόθυμος να βαστάξει το φορτίο της ευθύνης του και ενδίδει στην πίεση . 
 Πλένει τα χέρια του και δηλώνει : « Εγώ είμαι αθώος από το αίμα αυτού του ανθρώπου » . 
 Κατόπιν παραδίδει τον άνθρωπο για να κρεμαστεί στο ξύλο . 
 Ναι , αντί να επωμιστεί την ευθύνη που έχει ο ίδιος να πάρει μια απόφαση για τον Ιησού Χριστό , ο Πόντιος Πιλάτος επιτρέπει σε άλλους να αποφασίσουν για λογαριασμό του . 
 Με όσο νερό και αν πλυθεί , δεν μπορεί να απαλλαχτεί από την ευθύνη για την άδικη καταδίκη που επέβαλε στον Ιησού . — Ματθαίος 27 : 11 - 26 · Λουκάς 23 : 13 - 25 . 
 Γιατί δεν πρέπει να αφήνουμε άλλους να παίρνουν αποφάσεις για λογαριασμό μας ; 
 Τι κάνετε εσείς ; Όταν καλείστε να πάρετε αποφάσεις , είστε σαν τους τρεις Εβραίους ή μήπως αφήνετε άλλους να αποφασίζουν για λογαριασμό σας ; Η λήψη αποφάσεων δεν είναι εύκολη . 
 Απαιτείται ωριμότητα προκειμένου να κάνει κάποιος ορθές επιλογές . 
 Λόγου χάρη , οι γονείς χρειάζεται να παίρνουν καλές αποφάσεις για τα ανήλικα παιδιά τους . 
 Βέβαια , η λήψη μιας απόφασης είναι πολύ δύσκολη όταν η κατάσταση είναι περίπλοκη και πρέπει να σταθμιστούν διάφοροι παράγοντες . 
 Εντούτοις , η ευθύνη της λήψης αποφάσεων δεν είναι τόσο βαριά ώστε να περιλαμβάνεται στα « βάρη » , ή αλλιώς « βασανιστικά πράγματα » , τα οποία μπορεί να βαστάξουν για χάρη μας εκείνοι που έχουν « πνευματικά προσόντα » . 
 Απεναντίας , είναι ένα φορτίο για το οποίο « ο καθένας μας θα δώσει λογαριασμό για τον εαυτό του στον Θεό » . 
 « Ο καθένας θα βαστάξει το δικό του φορτίο » , δηλώνει η Γραφή . 
 Πώς , λοιπόν , μπορούμε να παίρνουμε σοφές αποφάσεις στη ζωή ; Πρώτα από όλα , πρέπει να αναγνωρίσουμε τους ανθρώπινους περιορισμούς μας και να μάθουμε τι χρειάζεται για να τους αντισταθμίσουμε . 
 Μια Βασική Απαίτηση 
 Ποιο ζωτικό μάθημα σχετικά με τη λήψη αποφάσεων πρέπει να πάρουμε από την ανυπακοή του πρώτου ανθρώπινου ζευγαριού ; 
 Στην αρχή της ανθρώπινης ιστορίας , το πρώτο αντρόγυνο πήρε μια απόφαση η οποία επέφερε καταστροφικές συνέπειες . 
 Επέλεξαν να φάνε τον καρπό του δέντρου της γνώσης του καλού και του κακού . 
 Ποια ήταν η βάση για την απόφασή τους ; « Η γυναίκα είδε ότι το δέντρο ήταν καλό για τροφή και ότι ήταν κάτι ποθητό στα μάτια , ναι , το δέντρο ήταν επιθυμητό να το βλέπει κανείς » , λέει η Γραφή . 
 « Πήρε , λοιπόν , από τον καρπό του και έφαγε . 
 Ύστερα έδωσε και στο σύζυγό της , όταν ήταν μαζί της , και αυτός έφαγε » . 
 Η επιλογή της Εύας βασιζόταν στην ιδιοτελή επιθυμία . 
 Η πράξη της οδήγησε τον Αδάμ στην ίδια πορεία . 
 Ως αποτέλεσμα , η αμαρτία και ο θάνατος “ απλώθηκαν σε όλους τους ανθρώπους ” . 
 Η ανυπακοή του Αδάμ και της Εύας πρέπει να μας διδάξει ένα ζωτικό μάθημα όσον αφορά τους περιορισμούς του ανθρώπου : Αν ο άνθρωπος δεν μένει προσκολλημένος στη θεϊκή καθοδηγία , τείνει να παίρνει εσφαλμένες αποφάσεις . 
 Ποια καθοδηγία μάς έχει δώσει ο Ιεχωβά , και τι πρέπει να κάνουμε για να ωφελούμαστε από αυτήν ; 
 Πόσο χαρούμενοι μπορούμε να είμαστε για το ότι ο Ιεχωβά Θεός δεν μας έχει αφήσει χωρίς κατεύθυνση ! 
 Οι Γραφές μάς λένε : « Τα αφτιά σου θα ακούν έναν λόγο πίσω σου που θα λέει : “ Αυτή είναι η οδός . 
 Περπατάτε σε αυτήν ” , σε περίπτωση που πάτε δεξιά ή σε περίπτωση που πάτε αριστερά » . 
 Ο Ιεχωβά μάς μιλάει μέσω του εμπνευσμένου Λόγου του , της Αγίας Γραφής . 
 Πρέπει να μελετάμε τις Γραφές και να αποκτούμε ακριβή γνώση για αυτές . 
 Προκειμένου να κάνουμε σωστές επιλογές , πρέπει να λαβαίνουμε τη « στερεή τροφή [ που ] είναι για ώριμους ανθρώπους » . 
 Επίσης , “ μέσω χρήσης έχουμε τις δυνάμεις της αντίληψής μας γυμνασμένες για να διακρίνουμε και το ορθό και το εσφαλμένο ” . 
 Μπορούμε να γυμνάζουμε τις δυνάμεις της αντίληψής μας εφαρμόζοντας όσα μαθαίνουμε από το Λόγο του Θεού . 
 Τι είναι απαραίτητο για να λειτουργεί σωστά η συνείδησή μας ; 
 Ουσιώδη ρόλο στη διαδικασία λήψης αποφάσεων παίζει η έμφυτη λειτουργία της συνείδησής μας . 
 Η συνείδηση έχει την ικανότητα να κρίνει , και είναι δυνατόν να “ κατηγορούμαστε ή και να δικαιολογούμαστε ” από αυτήν . 
 Ωστόσο , για να λειτουργεί σωστά η συνείδησή μας πρέπει να φωτίζεται με την ακριβή γνώση του Λόγου του Θεού και να ευαισθητοποιείται μέσω εφαρμογής αυτού του Λόγου . 
 Η αδιαφώτιστη συνείδηση επηρεάζεται εύκολα από τοπικά έθιμα και συνήθειες . 
 Το περιβάλλον μας και οι απόψεις των άλλων ανθρώπων μπορούν επίσης να μας παροδηγήσουν . 
 Τι συμβαίνει στη συνείδησή μας όταν αγνοούμε επανειλημμένα τις παραινέσεις της και παραβιάζουμε τους θεϊκούς κανόνες ; Με τον καιρό μπορεί να “ καυτηριαστεί ” , να γίνει σαν καμένη σάρκα που έχει καλυφτεί με ουλώδη ιστό — αναίσθητη και απαθής . 
 Από την άλλη πλευρά , μια συνείδηση εκπαιδευμένη από το Λόγο του Θεού αποτελεί ασφαλή οδηγό . 
 Ποια είναι μια βασική απαίτηση προκειμένου να παίρνουμε σοφές αποφάσεις ; 
 Συνεπώς , μια βασική απαίτηση προκειμένου να επωμιζόμαστε την ευθύνη της λήψης σοφών αποφάσεων είναι η ακριβής γνώση των Γραφών και η ικανότητα να την εφαρμόζουμε . 
 Αντί να καταλήγουμε σε βιαστικά συμπεράσματα υπό την παρόρμηση της στιγμής όταν πρόκειται να κάνουμε επιλογές , πρέπει να αφιερώνουμε χρόνο για να αναζητούμε θεϊκές αρχές και να χρησιμοποιούμε την ικανότητα σκέψης μας για να τις εφαρμόζουμε . 
 Ακόμα και όταν καλούμαστε να πάρουμε μια απόφαση αμέσως — όπως συνέβη με τον Σεδράχ , τον Μισάχ και τον Αβδενεγώ — είμαστε καλά εξαρτισμένοι αν έχουμε ακριβή γνώση του Λόγου του Θεού και η συνείδησή μας έχει εκπαιδευτεί από αυτόν . 
 Για να καταλάβουμε πώς μπορεί να οξυνθεί η ικανότητά μας στη λήψη αποφάσεων αν προχωρούμε εντατικά προς την ωριμότητα , ας εξετάσουμε δύο τομείς της ζωής . 
 Με Ποιους θα Συναναστρεφόμαστε ; 
 8 , 9 . ( α ) Ποιες αρχές δείχνουν ότι είναι απαραίτητο να αποφεύγουμε τις κακές συναναστροφές ; ( β ) Αναφέρεται ο όρος « κακές συναναστροφές » μόνο στην άμεση επικοινωνία με άτομα χωρίς αρχές ; Εξηγήστε . 
 « Μην παροδηγείστε » , έγραψε ο απόστολος Παύλος . 
 « Οι κακές συναναστροφές φθείρουν τις ωφέλιμες συνήθειες » . 
 Ο Ιησούς Χριστός είπε στους μαθητές του : « Δεν είστε μέρος του κόσμου » . 
 Όταν μαθαίνουμε αυτές τις αρχές , συνειδητοποιούμε γρήγορα ότι είναι αναγκαίο να αποφεύγουμε τη συναναστροφή με πόρνους , μοιχούς , κλέφτες , μέθυσους και παρόμοιους ανθρώπους . 
 Καθώς , όμως , προοδεύουμε σε γνώση της Γραφικής αλήθειας , αντιλαμβανόμαστε ότι το να δαπανάμε χρόνο με τέτοιους ανθρώπους , βλέποντάς τους σε ταινίες , στην τηλεόραση ή στην οθόνη του κομπιούτερ , ή διαβάζοντας για αυτούς σε βιβλία , είναι εξίσου επιζήμιο . 
 Το ίδιο μπορεί να λεχθεί και για τη συναναστροφή σε χώρους συνομιλίας στο Ιντερνέτ με « άτομα που κρύβουν αυτό που είναι » . — Ψαλμός 26 : 4 . 
 Τι θα πούμε για τη στενή συναναστροφή με άτομα που ίσως είναι καθαρά από ηθική άποψη αλλά δεν ασκούν πίστη στον αληθινό Θεό ; Οι Γραφές μάς λένε : « Ολόκληρος ο κόσμος βρίσκεται στην εξουσία του πονηρού » . 
 Διακρίνουμε ότι κακές συναναστροφές δεν είναι μόνο οι ανεκτικοί ή οι ηθικά εξαχρειωμένοι άνθρωποι . 
 Συνεπώς , είναι σοφό να καλλιεργούμε στενή φιλία μόνο με εκείνους που αγαπούν τον Ιεχωβά . 
 Τι μας βοηθάει να παίρνουμε ώριμες αποφάσεις όσον αφορά την επαφή μας με τον κόσμο ; 
 Το να αποφεύγουμε εντελώς την επαφή με τα άτομα του κόσμου δεν είναι δυνατόν αλλά ούτε και απαιτείται . 
 Η συμμετοχή στη Χριστιανική διακονία , η φοίτηση στο σχολείο , η εργασία , είναι όλα δραστηριότητες που περιλαμβάνουν επαφή με τον κόσμο . 
 Ένας Χριστιανός που έχει μη ομόπιστο γαμήλιο σύντροφο ίσως αναγκάζεται να έρχεται σε επαφή με τον κόσμο περισσότερο από ό , τι άλλοι . 
 Επειδή , όμως , έχουμε τις δυνάμεις της αντίληψής μας γυμνασμένες , αντιλαμβανόμαστε ότι άλλο είναι να έχουμε την απαραίτητη περιορισμένη επαφή με τον κόσμο και άλλο να καλλιεργούμε στενούς δεσμούς με αυτόν . 
 Έτσι μπορούμε να παίρνουμε ώριμες αποφάσεις για το αν θα συμμετέχουμε σε εξωσχολικές δραστηριότητες , όπως είναι οι αθλητικές εκδηλώσεις και οι χοροί , και αν θα παρευρισκόμαστε σε πάρτι και δείπνα που διοργανώνονται για συναδέλφους . 
 Επιλογή Εργασίας 
 Ποιο είναι το πρώτο πράγμα που πρέπει να εξετάσουμε όταν παίρνουμε αποφάσεις σχετικά με την εργασία ; 
 Η εφαρμογή των Γραφικών αρχών με ώριμο τρόπο μάς βοηθάει να παίρνουμε αποφάσεις σχετικά με το πώς θα εκπληρώνουμε την υποχρέωση που έχουμε να “ προμηθεύουμε για τα μέλη του σπιτικού μας ” . 
 Το πρώτο πράγμα που πρέπει να εξετάσουμε είναι η φύση της ίδιας της εργασίας — το τι απαιτεί να κάνουμε . 
 Η επιλογή μιας μορφής εργασίας η οποία προάγει πράγματα που καταδικάζει ευθέως η Γραφή είναι οπωσδήποτε εσφαλμένη . 
 Γι ’ αυτό , οι αληθινοί Χριστιανοί δεν δέχονται εργασίες που ίσως περιλαμβάνουν ειδωλολατρία , κλοπή , κακή χρήση του αίματος ή άλλες αντιγραφικές πράξεις . 
 Επίσης , δεν είμαστε διατεθειμένοι να λέμε ψέματα ή να εξαπατούμε , ακόμα και αν ο εργοδότης απαιτεί κάτι τέτοιο . — Πράξεις 15 : 29 · Αποκάλυψη 21 : 8 . 
 12 , 13 . 
 Εκτός από την ίδια την εργασία , ποιοι είναι μερικοί σημαντικοί παράγοντες για τη λήψη αποφάσεων σχετικά με αυτήν ; 
 Τι θα πούμε αν η ίδια η εργασία δεν παραβιάζει συγκεκριμένα κάποια θεϊκή απαίτηση ; Καθώς αυξάνουμε σε γνώση της αλήθειας και οι δυνάμεις της αντίληψής μας βελτιώνονται , διακρίνουμε και άλλα κριτήρια που πρέπει να ληφθούν υπόψη . 
 Τι γίνεται αν η εν λόγω εργασία θα μας ενέπλεκε σε κάποια αντιγραφική συνήθεια , όπως το να εκτελούμε χρέη τηλεφωνητή σε μια επιχείρηση τυχερών παιχνιδιών ; Η προέλευση των χρημάτων και ο τόπος εργασίας παίζουν επίσης ρόλο . 
 Για παράδειγμα , αν ένας Χριστιανός είναι αυτοαπασχολούμενος τεχνίτης , θα έδινε άραγε προσφορά για να αναλάβει να βάψει μια εκκλησία του Χριστιανικού κόσμου , συμμετέχοντας έτσι στην προώθηση της ψεύτικης θρησκείας ; — 2 Κορινθίους 6 : 14 - 16 . 
 Τι θα κάνουμε αν κάποια στιγμή ο εργοδότης μας αναλάβει να εξωραΐσει έναν χώρο ψεύτικης λατρείας ; Σε αυτή την περίπτωση , θα χρειαστεί να εξετάσουμε παράγοντες όπως το βαθμό εξουσίας που έχουμε πάνω σε αυτό που γίνεται και το μέγεθος της ανάμειξής μας . 
 Και τι θα λέγαμε για την εκτέλεση μιας θεμιτής υπηρεσίας , όπως τη διανομή αλληλογραφίας σε όλα τα κτίρια μιας περιοχής , ακόμα και σε χώρους που προάγουν εσφαλμένες πράξεις ; Δεν θα επηρέαζε την απόφασή μας η αρχή που δηλώνεται στο εδάφιο Ματθαίος 5 : 45 ; Δεν πρέπει να παραβλέψουμε το πώς θα μπορούσε να επηρεαστεί η συνείδησή μας αν κάνουμε αυτή την εργασία τη μια ημέρα μετά την άλλη . 
 Πράγματι , για να βαστάζουμε το φορτίο της ευθύνης μας παίρνοντας ώριμες αποφάσεις αναφορικά με την εργασία απαιτείται να οξύνουμε τις δυνάμεις της αντίληψής μας και να εκπαιδεύουμε τη θεόδοτη συνείδησή μας . 
 « Σε Όλες σου τις Οδούς Αυτόν να Λαβαίνεις Υπόψη » 
 Ποια μέτρα πρέπει να παίρνουμε όταν λαβαίνουμε αποφάσεις ; 
 Τι θα πούμε για τις αποφάσεις που παίρνουμε αναφορικά με άλλα ζητήματα , όπως η επιδίωξη κοσμικής εκπαίδευσης και η αποδοχή ή η απόρριψη συγκεκριμένων μεθόδων ιατρικής περίθαλψης ; Όταν χρειάζεται να λάβουμε οποιαδήποτε απόφαση , πρέπει να εντοπίζουμε τις Γραφικές αρχές που αφορούν το θέμα και κατόπιν να χρησιμοποιούμε τις διανοητικές μας δυνάμεις για να τις εφαρμόζουμε . 
 « Να εμπιστεύεσαι στον Ιεχωβά με όλη σου την καρδιά και να μη στηρίζεσαι στη δική σου κατανόηση » , είπε ο σοφός Βασιλιάς Σολομών του αρχαίου Ισραήλ . 
 « Σε όλες σου τις οδούς αυτόν να λαβαίνεις υπόψη , και αυτός θα κάνει ευθείς τους δρόμους σου » . — Παροιμίες 3 : 5 , 6 . 
 Τι μαθαίνουμε από τους Χριστιανούς του πρώτου αιώνα σχετικά με τη λήψη αποφάσεων ; 
 Οι επιλογές που κάνουμε επηρεάζουν πολλές φορές τους άλλους , και αυτό χρειάζεται να το λαβαίνουμε υπόψη . 
 Οι Χριστιανοί του πρώτου αιώνα , για παράδειγμα , δεν υπόκειντο πλέον σε πολλούς από τους διατροφικούς περιορισμούς του Μωσαϊκού Νόμου . 
 Μπορούσαν να επιλέξουν να φάνε ορισμένες τροφές που θεωρούνταν ακάθαρτες υπό το Νόμο και δεν ήταν απαράδεκτες από άλλες απόψεις . 
 Ωστόσο , ο απόστολος Παύλος έγραψε τα εξής σχετικά με το κρέας κάποιου ζώου που ίσως σχετιζόταν με έναν ειδωλολατρικό ναό : « Αν η τροφή σκανδαλίζει τον αδελφό μου , δεν πρόκειται ποτέ να ξαναφάω κρέας , για να μη σκανδαλίσω τον αδελφό μου » . 
 Στους πρώτους Χριστιανούς δόθηκε η παρότρυνση να δείχνουν στοχαστικό ενδιαφέρον για τις συνειδήσεις των άλλων ώστε να μην τους κάνουν να προσκόπτουν . 
 Οι αποφάσεις μας δεν πρέπει να μας καθιστούν « αιτία για πρόσκομμα » . — 1 Κορινθίους 10 : 29 , 32 . 
 Να Επιζητείτε τη Θεϊκή Σοφία 
 Πώς μας βοηθάει η προσευχή στη λήψη αποφάσεων ; 
 Ένα ανεκτίμητο βοήθημα για τη λήψη αποφάσεων είναι η προσευχή . 
 « Αν . . . κάποιος από εσάς είναι ελλιπής σε σοφία » , λέει ο μαθητής Ιάκωβος , « ας ζητάει από τον Θεό , γιατί αυτός δίνει σε όλους γενναιόδωρα και χωρίς να ονειδίζει · και θα του δοθεί » . 
 Με πεποίθηση , μπορούμε να στρεφόμαστε στον Ιεχωβά μέσω προσευχής και να ζητάμε τη σοφία που χρειαζόμαστε για να παίρνουμε σωστές αποφάσεις . 
 Καθώς μιλάμε στον αληθινό Θεό σχετικά με τις ανησυχίες μας και επιζητούμε την καθοδηγία του , το άγιο πνεύμα μπορεί να μας βοηθήσει να κατανοήσουμε καλύτερα τα εδάφια που εξετάζουμε και να θυμηθούμε εκείνα που ίσως παραβλέψαμε . 
 Πώς μπορούν να μας βοηθήσουν άλλοι στη διαδικασία λήψης αποφάσεων ; 
 Μπορούν οι άλλοι να μας βοηθήσουν στη λήψη αποφάσεων ; Ναι , ο Ιεχωβά έχει φροντίσει να υπάρχουν μέσα στην εκκλησία ώριμα άτομα . 
 Μπορούμε να συμβουλευόμαστε αυτά τα άτομα , ιδιαίτερα αν η απόφαση είναι σημαντική . 
 Τα άτομα που έχουν βαθιά πνευματική ενόραση και διαθέτουν πείρα στη ζωή μπορούν να φέρουν στην προσοχή μας επιπρόσθετες θεϊκές αρχές που ίσως σχετίζονται με την απόφασή μας και να μας βοηθήσουν να “ βεβαιωθούμε για τα πιο σπουδαία πράγματα ” . 
 Ωστόσο , είναι απαραίτητη η εξής προειδοποίηση : Πρέπει να προσέχουμε να μην αφήνουμε άλλους να παίρνουν αποφάσεις για λογαριασμό μας . 
 Το βάρος της ευθύνης πρέπει να το βαστάξουμε εμείς . 
 Είναι Πάντοτε Καλή η Έκβαση ; 
 Τι μπορεί να λεχθεί για την έκβαση μιας καλής απόφασης ; 
 Είναι πάντοτε καλή η έκβαση των αποφάσεων που είναι θεμελιωμένες στις Γραφικές αρχές και παίρνονται με βάση τη συνείδηση ; Μακροπρόθεσμα , ναι . 
 Μερικές φορές , όμως , βραχυπρόθεσμα μπορεί να προκύψουν αντιξοότητες . 
 Ο Σεδράχ , ο Μισάχ και ο Αβδενεγώ ήξεραν ότι το αποτέλεσμα της άρνησής τους να λατρέψουν την τεράστια εικόνα θα μπορούσε να είναι θάνατος . 
 Παρόμοια , όταν οι απόστολοι είπαν στο Ιουδαϊκό Σάνχεδριν ότι πρέπει να υπακούν στον Θεό ως άρχοντα μάλλον παρά στους ανθρώπους , υπέστησαν ξυλοδαρμό προτού αφεθούν ελεύθεροι . 
 Επιπρόσθετα , « καιρός και απρόβλεπτη περίσταση » μπορεί να επηρεάσουν δυσμενώς το αποτέλεσμα οποιασδήποτε απόφασης . 
 Αν υποφέρουμε με κάποιον τρόπο παρότι έχουμε πάρει μια σωστή απόφαση , μπορούμε να έχουμε την πεποίθηση ότι ο Ιεχωβά θα μας βοηθήσει να υπομείνουμε και στο τέλος θα μας ευλογήσει . — 2 Κορινθίους 4 : 7 . 
 Πώς μπορούμε να βαστάζουμε με θάρρος το δικό μας φορτίο ευθύνης σε σχέση με τη λήψη αποφάσεων ; 
 Όταν , λοιπόν , παίρνουμε αποφάσεις , πρέπει να αναζητούμε Γραφικές αρχές και να χρησιμοποιούμε τις διανοητικές μας ικανότητες για να τις εφαρμόζουμε . 
 Πόσο ευγνώμονες μπορούμε να είμαστε για τη βοήθεια που έχει παράσχει ο Ιεχωβά μέσω του αγίου του πνεύματος και των ώριμων ατόμων μέσα στην εκκλησία ! 
 Με τέτοια καθοδηγία και προμήθειες , ας βαστάζουμε με θάρρος το δικό μας φορτίο ευθύνης σε σχέση με τη λήψη σοφών αποφάσεων . 
 Τι Μάθατε ; 
 • Ποια είναι μια βασική απαίτηση προκειμένου να παίρνουμε καλές αποφάσεις ; 
 • Πώς επηρεάζει η πρόοδός μας προς την ωριμότητα τις επιλογές μας στο θέμα των συναναστροφών ; 
 • Ποιοι είναι μερικοί σημαντικοί παράγοντες που πρέπει να λαβαίνουμε υπόψη όταν παίρνουμε αποφάσεις αναφορικά με την εργασία ; 
 • Ποια βοήθεια είναι διαθέσιμη για τη λήψη αποφάσεων ; 
 [ Εικόνα στη σελίδα 22 ] 
 Η ανυπακοή του Αδάμ και της Εύας μάς διδάσκει ένα ζωτικό μάθημα 
 [ Εικόνα στη σελίδα 24 ] 
 Προτού πάρετε μια σημαντική απόφαση , να αναζητάτε θεϊκές αρχές 
 Να Μένετε Μακριά από την Ψεύτικη Λατρεία ! 
 « “ Βγείτε από ανάμεσά τους και αποχωριστείτε ” , λέει ο Ιεχωβά , “ και πάψτε να αγγίζετε αυτό που είναι ακάθαρτο ” » . ​ — 2 ΚΟΡΙΝΘΙΟΥΣ 6 : 17 . 
 Σε ποια πνευματική κατάσταση βρίσκονται πολλοί ειλικρινείς άνθρωποι ; 
 ΠΟΛΛΟΙ ειλικρινείς άνθρωποι δεν γνωρίζουν την αλήθεια σχετικά με τον Θεό και το μέλλον της ανθρωπότητας . 
 Μη έχοντας βρει απαντήσεις στις βαθύτερες πνευματικές τους ανησυχίες , ζουν μέσα στη σύγχυση και στην αβεβαιότητα . 
 Εκατομμύρια άτομα είναι υποδουλωμένα σε δεισιδαιμονίες , τελετουργίες και γιορτές που προσβάλλουν τον Δημιουργό μας . 
 Πιθανότατα έχετε γείτονες και συγγενείς οι οποίοι πιστεύουν στην πύρινη κόλαση , στον τριαδικό Θεό , στην αθανασία της ψυχής ή σε κάποια άλλη ψεύτικη διδασκαλία . 
 Τι έχουν κάνει οι θρησκευτικοί ηγέτες , και με ποιο αποτέλεσμα ; 
 Τι φταίει για αυτό το εκτεταμένο πνευματικό σκοτάδι ; Η ειρωνεία είναι ότι φταίει η θρησκεία — συγκεκριμένα , οι θρησκευτικές οργανώσεις και οι θρησκευτικοί ηγέτες που έχουν προωθήσει ιδέες αντίθετες με τις σκέψεις του Θεού . 
 Ως αποτέλεσμα , πολλοί άνθρωποι έχουν εξαπατηθεί ώστε να πιστεύουν ότι λατρεύουν τον αληθινό Θεό , ενώ στην πραγματικότητα τον προσβάλλουν . 
 Η ψεύτικη θρησκεία ευθύνεται άμεσα για αυτή τη θλιβερή κατάσταση . 
 Ποιος είναι ο κύριος υποστηρικτής της ψεύτικης θρησκείας , και πώς περιγράφεται στην Αγία Γραφή ; 
 Πίσω από την ψεύτικη θρησκεία κρύβεται ένα αόρατο πρόσωπο . 
 Αναφερόμενος σε αυτό το πρόσωπο , ο απόστολος Παύλος είπε : « Ο θεός αυτού του συστήματος πραγμάτων έχει τυφλώσει τις διάνοιες των απίστων , για να μη λάμψει ο φωτισμός των ένδοξων καλών νέων σχετικά με τον Χριστό , ο οποίος είναι η εικόνα του Θεού » . 
 « Ο θεός αυτού του συστήματος πραγμάτων » δεν είναι άλλος από τον Σατανά τον Διάβολο . 
 Εκείνος είναι ο κύριος υποστηρικτής της ψεύτικης λατρείας . 
 « Ο ίδιος ο Σατανάς μετασχηματίζεται σε άγγελο φωτός » , έγραψε ο Παύλος . 
 « Δεν είναι , λοιπόν , τίποτα σπουδαίο αν και οι διάκονοί του μετασχηματίζονται σε διακόνους δικαιοσύνης » . 
 Ο Σατανάς κάνει τα κακά πράγματα να φαίνονται καλά και εξαπατά τους ανθρώπους ώστε να πιστεύουν ψέματα . 
 Τι έλεγε ο Νόμος που έδωσε ο Θεός στον αρχαίο Ισραήλ σχετικά με τους ψευδοπροφήτες ; 
 Δεν είναι άξιο απορίας που η Γραφή καταδικάζει με δριμύτητα την ψεύτικη θρησκεία ! 
 Για παράδειγμα , ο Μωσαϊκός Νόμος προειδοποιούσε συγκεκριμένα τον εκλεκτό λαό του Θεού για τους ψευδοπροφήτες . 
 Οποιοσδήποτε προωθούσε αναληθείς διδασκαλίες και τη λατρεία ψεύτικων θεών έπρεπε « να θανατωθεί , επειδή έκανε λόγο για ανταρσία εναντίον του Ιεχωβά » . 
 Στους Ισραηλίτες δόθηκε η εντολή “ να εξαφανίσουν το κακό από ανάμεσά τους ” . 
 Ναι , ο Ιεχωβά βλέπει την ψεύτικη θρησκεία ως κάτι κακό . — Ιεζεκιήλ 13 : 3 . 
 Σε ποιες προειδοποιήσεις πρέπει να δίνουμε προσοχή σήμερα ; 
 Ο Ιησούς Χριστός και οι απόστολοί του αντανακλούσαν τα έντονα αισθήματα του Ιεχωβά απέναντι στην ψεύτικη θρησκεία . 
 Ο Ιησούς προειδοποίησε τους μαθητές του : « Να προσέχετε από τους ψευδοπροφήτες οι οποίοι έρχονται σε εσάς με ένδυμα προβάτου , αλλά από μέσα είναι αρπακτικοί λύκοι » . 
 Ο Παύλος έγραψε ότι « η οργή του Θεού αποκαλύπτεται από τον ουρανό ενάντια σε κάθε ασέβεια και αδικία των ανθρώπων που καταπνίγουν την αλήθεια » . 
 Πόσο ζωτικό είναι να δίνουν οι αληθινοί Χριστιανοί προσοχή σε αυτές τις προειδοποιήσεις και να μένουν μακριά από οποιονδήποτε καταπνίγει την αλήθεια του Λόγου του Θεού ή διαδίδει ψεύτικες διδασκαλίες ! — 1 Ιωάννη 4 : 1 . 
 Φύγετε από τη “ Βαβυλώνα τη Μεγάλη ” 
 Πώς απεικονίζεται στη Γραφή η « Βαβυλώνα η Μεγάλη » ; 
 Εξετάστε πώς περιγράφει την ψεύτικη θρησκεία το Γραφικό βιβλίο της Αποκάλυψης . 
 Την απεικονίζει σαν μια μεθυσμένη πόρνη η οποία έχει εξουσία πάνω σε πολλά βασίλεια και στους λαούς τους . 
 Αυτή η συμβολική γυναίκα διαπράττει πορνεία με πολλούς βασιλιάδες και είναι μεθυσμένη από το αίμα των αληθινών λάτρεων του Θεού . 
 Στο μέτωπό της έχει γραμμένο ένα όνομα το οποίο ταιριάζει με τη ρυπαρή και απεχθή διαγωγή της . 
 Το όνομα είναι « Βαβυλώνα η Μεγάλη , η μητέρα των πορνών και των αηδιαστικών πραγμάτων της γης » . — Αποκάλυψη 17 : 5 . 
 7 , 8 . 
 Πώς έχει εκπορνευτεί η ψεύτικη θρησκεία , και με ποια αποτελέσματα ; 
 Η Βιβλική περιγραφή της Βαβυλώνας της Μεγάλης ταιριάζει στο παγκόσμιο σύνολο των ψεύτικων θρησκειών . 
 Παρότι οι χιλιάδες θρησκείες δεν είναι επισήμως ενωμένες σε μία παγκόσμια οργάνωση , είναι άρρηκτα συνδεδεμένες από πλευράς σκοπού και πράξεων . 
 Όπως φαίνεται παραστατικά από την ανήθικη γυναίκα της Αποκάλυψης , η ψεύτικη θρησκεία ασκεί τεράστια επιρροή στις κυβερνήσεις . 
 Σαν μια γυναίκα που δεν μένει πιστή στη γαμήλια υπόσχεσή της , η ψεύτικη θρησκεία έχει εκπορνευτεί συμμαχώντας με τη μια πολιτική δύναμη μετά την άλλη . 
 « Μοιχαλίδες , δεν γνωρίζετε ότι η φιλία με τον κόσμο είναι έχθρα με τον Θεό ; » έγραψε ο μαθητής Ιάκωβος . 
 « Όποιος , λοιπόν , θέλει να είναι φίλος του κόσμου καθιστά τον εαυτό του εχθρό του Θεού » . — Ιακώβου 4 : 4 . 
 Αυτή η ανάμειξη της ψεύτικης θρησκείας με τις κυβερνήσεις έχει προξενήσει πολλά παθήματα στην ανθρωπότητα . 
 Ο Αφρικανός πολιτικός αναλυτής Δρ Κολέλα Μάνγιου σχολίασε ότι « η παγκόσμια ιστορία βρίθει από παραδείγματα μαζικών φόνων που προκλήθηκαν από την ανάμειξη της θρησκείας με την πολιτική » . 
 Μια εφημερίδα δήλωσε πρόσφατα : « Οι πιο αιματηρές και επικίνδυνες διαμάχες σήμερα . . . είναι συνυφασμένες με τη θρησκεία » . 
 Οι ζωές εκατομμυρίων ανθρώπων χάθηκαν εξαιτίας συγκρούσεων τις οποίες υποδαύλισε η θρησκεία . 
 Η Βαβυλώνα η Μεγάλη έχει μάλιστα επιφέρει διωγμό στους αληθινούς υπηρέτες του Θεού και έχει σκοτώσει κάποιους από αυτούς , μεθώντας , σαν να λέγαμε , με το αίμα τους . — Αποκάλυψη 18 : 24 . 
 Πώς εκφράζεται το μίσος του Ιεχωβά για την ψεύτικη λατρεία στο βιβλίο της Αποκάλυψης ; 
 Το γεγονός ότι ο Ιεχωβά μισεί την ψεύτικη λατρεία φαίνεται καθαρά από τα όσα πρόκειται να συμβούν στη Βαβυλώνα τη Μεγάλη . 
 Το εδάφιο Αποκάλυψη 17 : 16 δηλώνει : « Τα δέκα κέρατα που είδες , και το θηρίο , αυτά θα μισήσουν την πόρνη και θα την κάνουν ερημωμένη και γυμνή , και θα καταφάγουν τις σάρκες της και θα την κάψουν εντελώς με φωτιά » . 
 Πρώτα , ένα τεράστιο θηρίο την κομματιάζει και κατατρώει τις σάρκες της . 
 Κατόπιν , ό , τι απομένει από αυτήν καίγεται εντελώς . 
 Αντίστοιχα , οι κυβερνήσεις του κόσμου σύντομα θα αναλάβουν ανάλογη δράση εναντίον της ψεύτικης θρησκείας . 
 Ο Θεός θα κάνει να συμβεί αυτό . 
 Η Βαβυλώνα η Μεγάλη , η παγκόσμια αυτοκρατορία της ψεύτικης θρησκείας , είναι καταδικασμένη να καταστραφεί . 
 « Δεν θα ξαναβρεθεί ποτέ » . — Αποκάλυψη 18 : 21 . 
 Ποια πρέπει να είναι η θέση μας απέναντι στην ψεύτικη θρησκεία ; 
 Ποια θέση πρέπει να πάρουν οι αληθινοί λάτρεις απέναντι στη Βαβυλώνα τη Μεγάλη ; Η Αγία Γραφή δίνει απερίφραστα την εντολή : « Βγείτε από αυτήν , λαέ μου , αν δεν θέλετε να συμμετάσχετε με αυτήν στις αμαρτίες της και αν δεν θέλετε να λάβετε από τις πληγές της » . 
 Όσοι θέλουν να διαφυλαχτούν πρέπει να βγουν από την ψεύτικη θρησκεία πριν να είναι πολύ αργά . 
 Όταν ο Ιησούς Χριστός βρισκόταν στη γη , προείπε ότι στις τελευταίες ημέρες πολλοί θα ισχυρίζονταν απλώς ότι τον ακολουθούν . 
 Σε τέτοια άτομα , ο Ιησούς λέει : « Ποτέ δεν σας γνώρισα ! 
 Φύγετε από εμένα , εργάτες της ανομίας » . 
 Ο Βασιλιάς που έχει ενθρονιστεί τώρα , ο Ιησούς Χριστός , δεν έχει καμιά σχέση με την ψεύτικη θρησκεία . 
 Να Μένετε Μακριά από Αυτήν — Με Ποιον Τρόπο ; 
 Τι πρέπει να κάνουμε για να μένουμε μακριά από την ψεύτικη λατρεία ; 
 Οι αληθινοί Χριστιανοί μένουν μακριά από την ψεύτικη λατρεία με το να απορρίπτουν τις ψεύτικες θρησκευτικές διδασκαλίες . 
 Αυτό σημαίνει ότι δεν παρακολουθούμε θρησκευτικές εκπομπές στο ραδιόφωνο και στην τηλεόραση ούτε διαβάζουμε θρησκευτικά έντυπα που διαδίδουν ψέματα για τον Θεό και το Λόγο του . 
 Είναι επίσης σοφό να μη συμμετέχουμε σε κοινωνικές εκδηλώσεις και ψυχαγωγικές δραστηριότητες που διοργανώνει οποιαδήποτε οργάνωση σχετίζεται με την ψεύτικη θρησκεία . 
 Επιπρόσθετα , δεν υποστηρίζουμε την ψεύτικη λατρεία με κανέναν τρόπο . 
 Το να παίρνουμε τέτοια μέτρα μάς προστατεύει ώστε να μη μας αρπάξει κανείς « ως λεία του μέσω της φιλοσοφίας και της κενής απάτης σύμφωνα με την παράδοση των ανθρώπων , σύμφωνα με τα στοιχειώδη πράγματα του κόσμου και όχι σύμφωνα με τον Χριστό » . — Κολοσσαείς 2 : 8 . 
 Πώς μπορεί ένα άτομο να απαλλαχτεί από οποιαδήποτε σχέση με οργανώσεις της ψεύτικης θρησκείας ; 
 Τι γίνεται αν ένα άτομο που επιθυμεί να γίνει Μάρτυρας του Ιεχωβά είναι αυτή τη στιγμή εγγεγραμμένο μέλος κάποιας ψεύτικης θρησκείας ; Στις περισσότερες περιπτώσεις , μια επιστολή παραίτησης ή μια αίτηση για μεταβολή θρησκεύματος αποδεικνύει ότι κάποιος δεν θέλει πια να θεωρείται μέλος μιας ψεύτικης θρησκείας . 
 Είναι ιδιαίτερα σημαντικό να αναλάβει το άτομο αποφασιστική δράση ώστε να αποφεύγει εντελώς οποιοδήποτε είδος πνευματικής μόλυνσης από την ψεύτικη λατρεία . 
 Οι ενέργειες ενός υποψήφιου Μάρτυρα πρέπει να καθιστούν σαφές στην εν λόγω θρησκευτική οργάνωση και στο κοινό γενικά ότι αυτός δεν ανήκει πια σε εκείνο το θρήσκευμα . 
 Ποια συμβουλή δίνει η Γραφή αναφορικά με την ανάγκη που υπάρχει να μένουμε μακριά από την ψεύτικη λατρεία ; 
 « Μην μπαίνετε άνισα κάτω από τον ίδιο ζυγό με απίστους » , έγραψε ο απόστολος Παύλος . 
 « Διότι τι σχέση έχουν η δικαιοσύνη και η ανομία ; Ή τι συμμετοχή έχει το φως με το σκοτάδι ; Ακόμη , τι αρμονία υπάρχει μεταξύ του Χριστού και του Βελίαλ ; Ή τι μερίδα έχει ένα πιστό άτομο με ένα άπιστο ; Και τι συμφωνία έχει ο ναός του Θεού με τα είδωλα ; . . . 
 “ Γι ’ αυτό , βγείτε από ανάμεσά τους και αποχωριστείτε ” , λέει ο Ιεχωβά , “ και πάψτε να αγγίζετε αυτό που είναι ακάθαρτο ” » . 
 Υπακούμε σε αυτά τα λόγια όταν μένουμε μακριά από την ψεύτικη λατρεία . 
 Απαιτεί άραγε η συμβουλή του Παύλου να μένουμε μακριά και από εκείνους που ασκούν την ψεύτικη λατρεία ; 
 « Να Περπατάτε με Σοφία » 
 Πρέπει να αποφεύγουμε εντελώς όσους είναι αναμειγμένοι στην ψεύτικη λατρεία ; Εξηγήστε . 
 Πρέπει οι αληθινοί λάτρεις να αποφεύγουν κάθε επαφή με τους ανθρώπους που είναι αναμειγμένοι στην ψεύτικη λατρεία ; Πρέπει να είμαστε εντελώς απόμακροι απέναντι σε όσους δεν συμμερίζονται την πίστη μας ; Η απάντηση είναι όχι . 
 Η δεύτερη από τις δύο μεγαλύτερες εντολές δηλώνει : « Πρέπει να αγαπάς τον πλησίον σου όπως τον εαυτό σου » . 
 Ασφαλώς εκδηλώνουμε αγάπη για τους συνανθρώπους μας όταν τους μεταδίδουμε τα καλά νέα της Βασιλείας . 
 Η αγάπη μας για αυτούς φαίνεται επίσης όταν μελετάμε τη Γραφή μαζί τους και τους βοηθάμε να συνειδητοποιήσουν ότι είναι ανάγκη να μένουν μακριά από την ψεύτικη λατρεία . 
 Τι σημαίνει το να “ μην είμαστε μέρος του κόσμου ” ; 
 Μολονότι κηρύττουμε τα καλά νέα στους συνανθρώπους μας , ως ακόλουθοι του Ιησού “ δεν είμαστε μέρος του κόσμου ” . 
 Ο όρος « κόσμος » αναφέρεται εδώ στην ανθρώπινη κοινωνία που είναι αποξενωμένη από τον Θεό . 
 Είμαστε αποχωρισμένοι από τον κόσμο με την έννοια ότι αποφεύγουμε κάθε στάση , ομιλία και διαγωγή που προσβάλλει τον Ιεχωβά . 
 Επιπρόσθετα , σε αρμονία με την αρχή ότι « οι κακές συναναστροφές φθείρουν τις ωφέλιμες συνήθειες » , αποφεύγουμε τη στενή σχέση με άτομα που δεν ζουν σύμφωνα με τους Χριστιανικούς κανόνες . 
 Το να μην είμαστε μέρος του κόσμου σημαίνει να παραμένουμε « χωρίς κηλίδα από τον κόσμο » . 
 Συνεπώς , το να είμαστε αποχωρισμένοι από τον κόσμο δεν σημαίνει ότι αποφεύγουμε κυριολεκτικά κάθε επαφή με τους άλλους ανθρώπους . — Ιωάννης 17 : 15 , 16 · 1 Κορινθίους 5 : 9 , 10 . 
 16 , 17 . 
 Πώς πρέπει να συμπεριφέρονται οι Χριστιανοί σε εκείνους που δεν γνωρίζουν τη Γραφική αλήθεια ; 
 Πώς , λοιπόν , πρέπει να συμπεριφερόμαστε στα άτομα που δεν γνωρίζουν τις Γραφικές αλήθειες ; Ο Παύλος έγραψε στην εκκλησία των Κολοσσών : « Να περπατάτε με σοφία προς τους έξω , εξαγοράζοντας τον εύκαιρο χρόνο . 
 Ο λόγος σας ας είναι πάντοτε με χάρη , καρυκευμένος με αλάτι , για να γνωρίζετε πώς πρέπει να απαντάτε στον καθένα » . 
 Ο απόστολος Πέτρος έγραψε : « Αγιάστε τον Χριστό ως Κύριο στις καρδιές σας , πάντοτε έτοιμοι για υπεράσπιση μπροστά σε όποιον σας ζητάει λόγο για την ελπίδα την οποία έχετε μέσα σας , κάνοντάς το αυτό όμως με πραότητα και βαθύ σεβασμό » . 
 Ο Παύλος συμβούλεψε τους Χριστιανούς « να μην κακολογούν κανέναν , να μην είναι εριστικοί , να είναι λογικοί , δείχνοντας κάθε πραότητα προς όλους τους ανθρώπους » . — Τίτο 3 : 2 . 
 Ως Μάρτυρες του Ιεχωβά , αποφεύγουμε να φερόμαστε στους άλλους με αγένεια ή αλαζονεία . 
 Ασφαλώς δεν χρησιμοποιούμε υποτιμητικούς όρους όταν αναφερόμαστε στους ανθρώπους άλλων θρησκειών . 
 Απεναντίας , είμαστε διακριτικοί , ακόμα και αν ο οικοδεσπότης , ο γείτονας ή ο συνάδελφός μας φέρεται χωρίς καλοσύνη ή χρησιμοποιεί υβριστικά λόγια . — Κολοσσαείς 4 : 6 · 2 Τιμόθεο 2 : 24 . 
 “ Να Διακρατείτε το Υπόδειγμα των Υγιών Λόγων ” 
 Ποια αξιοθρήνητη πνευματική κατάσταση βιώνουν εκείνοι που ξανακυλούν στην ψεύτικη λατρεία ; 
 Πόσο τραγικό θα ήταν το να ξανακυλήσει στην ψεύτικη λατρεία κάποιος που έχει μάθει τις Γραφικές αλήθειες ! 
 Η Αγία Γραφή περιγράφει τις θλιβερές συνέπειες μιας τέτοιας πορείας όταν λέει : « Οπωσδήποτε αν , αφού έχουν ξεφύγει από τα μολύσματα του κόσμου μέσω ακριβούς γνώσης του Κυρίου και Σωτήρα Ιησού Χριστού , αναμειγνύονται πάλι σε αυτά τα ίδια πράγματα και νικιούνται , οι τελικές τους περιστάσεις έχουν γίνει χειρότερες από τις πρώτες . . . . 
 Έχει συμβεί σε αυτούς εκείνο που λέει η αληθινή παροιμία : “ Ο σκύλος επέστρεψε στον ίδιο του τον εμετό , και το γουρούνι που είχε πλυθεί επέστρεψε στο κύλισμα μέσα στο βούρκο ” » . — 2 Πέτρου 2 : 20 - 22 . 
 Γιατί είναι ζωτικό να παραμένουμε άγρυπνοι απέναντι σε οτιδήποτε θα μπορούσε να θέσει σε κίνδυνο την πνευματικότητά μας ; 
 Πρέπει να παραμένουμε άγρυπνοι απέναντι σε οτιδήποτε θα μπορούσε να θέσει σε κίνδυνο την πνευματικότητά μας . 
 Οι κίνδυνοι είναι πραγματικοί ! 
 Ο απόστολος Παύλος προειδοποιεί : « Ο εμπνευσμένος λόγος λέει ρητά ότι σε μεταγενέστερες χρονικές περιόδους μερικοί θα πέσουν από την πίστη , δίνοντας προσοχή σε παροδηγητικούς εμπνευσμένους λόγους και διδασκαλίες δαιμόνων » . 
 Εμείς ζούμε σε « μεταγενέστερες χρονικές περιόδους » . 
 Όσοι δεν μένουν μακριά από την ψεύτικη λατρεία μπορεί να “ κλυδωνίζονται και να μεταφέρονται εδώ και εκεί από κάθε άνεμο διδασκαλίας μέσω του δόλου των ανθρώπων , μέσω πανουργίας όσον αφορά την επινόηση πλάνης ” . — Εφεσίους 4 : 13 , 14 . 
 Πώς μπορούμε να προστατευτούμε από την επιβλαβή επιρροή της ψεύτικης θρησκείας ; 
 Πώς μπορούμε να προστατευτούμε από την επιβλαβή επιρροή της ψεύτικης θρησκείας ; Σκεφτείτε όλα όσα έχει προμηθεύσει ο Ιεχωβά . 
 Έχουμε το Λόγο του Θεού , την Αγία Γραφή . 
 Ο Ιεχωβά έχει επίσης προμηθεύσει άφθονη πνευματική τροφή μέσω “ του πιστού και φρόνιμου δούλου ” . 
 Καθώς προοδεύουμε στην αλήθεια , δεν πρέπει άραγε να καλλιεργούμε όρεξη για “ τη στερεή τροφή που είναι για ώριμους ανθρώπους ” όπως επίσης και την επιθυμία να συναθροιζόμαστε εκεί όπου μαθαίνουμε πνευματικές αλήθειες ; Ας είμαστε αποφασισμένοι να αξιοποιούμε πλήρως τις προμήθειες του Ιεχωβά ώστε να μπορούμε να “ διακρατούμε το υπόδειγμα των υγιών λόγων ” που έχουμε ακούσει . 
 Με αυτόν τον τρόπο μπορούμε να μένουμε μακριά από την ψεύτικη λατρεία . 
 Τι Έχετε Μάθει ; 
 • Τι είναι η « Βαβυλώνα η Μεγάλη » ; 
 • Τι πρέπει να κάνουμε για να μένουμε μακριά από την ψεύτικη θρησκεία ; 
 • Ποιους κινδύνους για την πνευματικότητά μας πρέπει να αποφεύγουμε ; 
 [ Εικόνα στη σελίδα 28 ] 
 Γνωρίζετε γιατί η « Βαβυλώνα η Μεγάλη » απεικονίζεται ως ανήθικη γυναίκα ; 
 [ Εικόνα στη σελίδα 29 ] 
 Η « Βαβυλώνα η Μεγάλη » είναι καταδικασμένη να καταστραφεί 
 [ Εικόνα στη σελίδα 31 ] 
 Εκδηλώνουμε « πραότητα και βαθύ σεβασμό » προς όσους δεν συμμερίζονται τις πεποιθήσεις μας 
 “ Πηγαίνετε και Κάντε Μαθητές , Βαφτίζοντάς Τους ” 
 « Πηγαίνετε , λοιπόν , και κάντε μαθητές από όλα τα έθνη , βαφτίζοντάς τους . . . , διδάσκοντάς τους να τηρούν όλα όσα σας έχω παραγγείλει » . — ΜΑΤΘΑΙΟΣ 28 : 19 , 20 . 
 Ποια απόφαση πήρε το έθνος του Ισραήλ στους πρόποδες του Όρους Σινά ; 
 ΠΡΙΝ από περίπου 3.500 χρόνια , ένα ολόκληρο έθνος έκανε ευχή στον Θεό . 
 Οι Ισραηλίτες , που ήταν συναγμένοι στους πρόποδες του Όρους Σινά , δήλωσαν δημόσια : « Όλα όσα είπε ο Ιεχωβά είμαστε πρόθυμοι να τα εκτελούμε » . 
 Από εκείνη τη στιγμή και έπειτα , ο Ισραήλ έγινε λαός αφιερωμένος στον Θεό , « ειδική ιδιοκτησία » του . 
 Απέβλεπαν στο να λαβαίνουν την προστασία του και να ζουν επί γενεές γενεών σε μια γη “ όπου έρρεε το γάλα και το μέλι ” . — Λευιτικό 20 : 24 . 
 Ποια σχέση με τον Θεό μπορούν να απολαμβάνουν οι άνθρωποι σήμερα ; 
 Εντούτοις , όπως αναγνώρισε ο ψαλμωδός Ασάφ , οι Ισραηλίτες « δεν τήρησαν τη διαθήκη του Θεού και αρνήθηκαν να περπατήσουν σύμφωνα με το νόμο του » . 
 Δεν εκπλήρωσαν την ευχή που είχαν κάνει στον Ιεχωβά οι προπάτορές τους . 
 Τελικά , το έθνος έχασε εκείνη τη μοναδική σχέση με τον Θεό . 
 Ως εκ τούτου , ο Θεός « έστρεψε . . . την προσοχή του στα έθνη για να πάρει από αυτά έναν λαό για το όνομά του » . 
 Σε αυτές δε τις τελευταίες ημέρες , συγκεντρώνει « ένα μεγάλο πλήθος , το οποίο κανένας άνθρωπος δεν [ μπορεί ] να αριθμήσει , από όλα τα έθνη και τις φυλές και τους λαούς και τις γλώσσες » , οι οποίοι αναγνωρίζουν με χαρά : « Τη σωτηρία την οφείλουμε στον Θεό μας , που κάθεται στο θρόνο , και στο Αρνί » . — Αποκάλυψη 7 : 9 , 10 . 
 Ποια βήματα πρέπει να κάνει κάποιος για να απολαμβάνει προσωπική σχέση με τον Θεό ; 
 Για να είναι κάποιος ανάμεσα σε εκείνους που απολαμβάνουν αυτή την πολύτιμη σχέση με τον Θεό , πρέπει να αφιερωθεί στον Ιεχωβά και να συμβολίσει δημόσια την αφιέρωσή του με το βάφτισμα . 
 Αυτό γίνεται σε αρμονία με την άμεση εντολή του Ιησού προς τους μαθητές του : « Πηγαίνετε , λοιπόν , και κάντε μαθητές από όλα τα έθνη , βαφτίζοντάς τους στο όνομα του Πατέρα και του Γιου και του αγίου πνεύματος , διδάσκοντάς τους να τηρούν όλα όσα σας έχω παραγγείλει » . 
 Οι Ισραηλίτες είχαν ακούσει την ανάγνωση “ του βιβλίου της διαθήκης ” . 
 Με αυτόν τον τρόπο , κατανόησαν τις υποχρεώσεις τους απέναντι στον Ιεχωβά . 
 Παρόμοια και σήμερα , η ακριβής γνώση του θελήματος του Θεού όπως εκτίθεται αυτό στο Λόγο του , την Αγία Γραφή , είναι ουσιώδης προτού ένα άτομο κάνει το βήμα του βαφτίσματος . 
 Τι πρέπει να κάνει κάποιος προκειμένου να πληρεί τις προϋποθέσεις για βάφτισμα ; ( Να συμπεριλάβετε το παραπάνω πλαίσιο . ) 
 Είναι σαφές ότι ο Ιησούς ήθελε να έχουν οι μαθητές του στερεό θεμέλιο για την πίστη τους προτού βαφτιστούν . 
 Έδωσε στους ακολούθους του την οδηγία , όχι μόνο να πάνε και να κάνουν μαθητές , αλλά και να τους διδάξουν “ να τηρούν όλα όσα είχε παραγγείλει ” . 
 Κατά συνέπεια , όσοι πληρούν τις προϋποθέσεις για βάφτισμα έχουν συνήθως μελετήσει τη Γραφή επί μερικούς μήνες ή ακόμα και για ένα ή δύο χρόνια , οπότε η απόφασή τους δεν παίρνεται ούτε βιαστικά ούτε χωρίς επαρκή πληροφόρηση . 
 Επιπλέον , κατά το βάφτισμα , οι υποψήφιοι απαντούν καταφατικά σε δύο βασικές ερωτήσεις . 
 Εφόσον ο Ιησούς τόνισε ότι “ το Ναι το οποίο λέμε πρέπει να σημαίνει Ναι , το Όχι μας , Όχι ” , θα είναι ωφέλιμο για όλους μας να ανασκοπήσουμε προσεκτικά τη σημασία αυτών των δύο ερωτήσεων για το βάφτισμα . — Ματθαίος 5 : 37 . 
 Μετάνοια και Αφιέρωση 
 Ποια δύο θεμελιώδη βήματα τονίζει η πρώτη ερώτηση για το βάφτισμα ; 
 Η πρώτη ερώτηση για το βάφτισμα ρωτάει τον υποψήφιο αν έχει μετανιώσει για την προηγούμενη πορεία ζωής του και αν έχει αφιερώσει τη ζωή του στον Ιεχωβά για να κάνει το θέλημά του . 
 Αυτή η ερώτηση τονίζει δύο ζωτικά βήματα που πρέπει να γίνουν πριν από το βάφτισμα , συγκεκριμένα τη μετάνοια και την αφιέρωση . 
 6 , 7 . ( α ) Γιατί είναι απαραίτητη η μετάνοια για όλους τους υποψηφίους για βάφτισμα ; ( β ) Ποιες αλλαγές πρέπει να γίνουν αφότου ένα άτομο έχει μετανοήσει ; 
 Γιατί πρέπει να μετανοήσει ένα άτομο προτού παρουσιαστεί για βάφτισμα ; Ο απόστολος Παύλος εξηγεί : « Όλοι εμείς συμπεριφερθήκαμε κάποτε σε αρμονία με τις επιθυμίες της σάρκας μας » . 
 Προτού αποκτήσουμε ακριβή γνώση για το θέλημα του Θεού , ζούσαμε σε αρμονία με τον κόσμο , σύμφωνα με τις αξίες του και τους κανόνες του . 
 Η πορεία της ζωής μας βρισκόταν υπό τον έλεγχο του θεού αυτού του συστήματος , του Σατανά . 
 Αφότου μάθαμε το θέλημα του Θεού , όμως , είμαστε αποφασισμένοι να ζούμε , « όχι πια για τις επιθυμίες των ανθρώπων , αλλά για το θέλημα του Θεού » . — 1 Πέτρου 4 : 2 . 
 Αυτή η καινούρια πορεία φέρνει πολλές ανταμοιβές . 
 Πάνω από όλα , ανοίγει το δρόμο για μια πολύτιμη σχέση με τον Ιεχωβά , την οποία ο Δαβίδ παρέβαλε με πρόσκληση εισόδου στη « σκηνή » και στο « άγιο βουνό » του Θεού — πραγματικά μεγαλειώδες προνόμιο . 
 Λογικά , ο Ιεχωβά δεν θα προσκαλούσε τον οποιονδήποτε , αλλά μόνο όσους “ περπατούν άψογα και πράττουν τη δικαιοσύνη και λένε την αλήθεια μέσα στην καρδιά τους ” . 
 Ανάλογα με το ποιες ήταν οι περιστάσεις μας προτού γνωρίσουμε την αλήθεια , η ανταπόκριση σε αυτές τις απαιτήσεις ίσως σημαίνει ότι πρέπει να κάνουμε ορισμένες αλλαγές — τόσο στη διαγωγή μας όσο και στην προσωπικότητά μας . 
 Το κίνητρο για τέτοιες αλλαγές είναι η μετάνοια — βαθιά μεταμέλεια για την προηγούμενη πορεία ζωής μας και ισχυρή αποφασιστικότητα να ευαρεστούμε τον Ιεχωβά . 
 Αυτό οδηγεί σε πλήρη μεταστροφή — στο να εγκαταλείψουμε έναν ιδιοτελή , κοσμικό τρόπο ζωής και να επιδιώκουμε πορεία που ευαρεστεί τον Θεό . — Πράξεις 3 : 19 . 
 Πώς κάνουμε την αφιέρωσή μας , και πώς συνδέεται αυτή με το βάφτισμα ; 
 Το δεύτερο μέρος της πρώτης ερώτησης για το βάφτισμα ρωτάει τους υποψηφίους αν έχουν αφιερώσει τον εαυτό τους στον Ιεχωβά για να κάνουν το θέλημά του . 
 Η αφιέρωση είναι ουσιώδες βήμα που πρέπει να προηγηθεί του βαφτίσματος . 
 Γίνεται με προσευχή , στην οποία εκφράζουμε την επιθυμία να διαθέσουμε τη ζωή μας στον Ιεχωβά μέσω του Χριστού . 
 Ο Ιεχωβά γίνεται τότε Κύριος και Ιδιοκτήτης μας , και σαν τον Ιησού βρίσκουμε ευχαρίστηση στο να κάνουμε το θέλημα του Θεού . 
 Αυτή η επίσημη υπόσχεση προς τον Ιεχωβά δίνεται μόνο μία φορά . 
 Επειδή , όμως , κάνουμε την αφιέρωσή μας ιδιωτικά , η δημόσια διακήρυξη την ημέρα του βαφτίσματος γνωστοποιεί σε όλους ότι έχουμε κάνει αυτή την επίσημη αφιέρωση στον ουράνιο Πατέρα μας . — Ρωμαίους 10 : 10 . 
 9 , 10 . ( α ) Τι περιλαμβάνει η επιτέλεση του θελήματος του Θεού ; ( β ) Πώς αναγνώριζαν την αφιέρωσή μας ακόμα και ναζιστές αξιωματούχοι ; 
 Τι περιλαμβάνει το να ακολουθούμε το παράδειγμα του Ιησού όσον αφορά την επιτέλεση του θελήματος του Θεού ; Ο Ιησούς είπε στους μαθητές του : « Αν κάποιος θέλει να έρθει πίσω μου , ας απαρνηθεί τον εαυτό του και ας σηκώσει το ξύλο του βασανισμού του και ας με ακολουθεί συνεχώς » . 
 Με αυτά τα λόγια επισήμανε τρία πράγματα που πρέπει να κάνουμε . 
 Πρώτον , “ απαρνούμαστε ” τον εαυτό μας . 
 Με άλλα λόγια , λέμε όχι στις ιδιοτελείς , ατελείς μας τάσεις , ενώ λέμε ναι στις συμβουλές και στην κατεύθυνση του Θεού . 
 Δεύτερον , “ σηκώνουμε το ξύλο του βασανισμού μας ” . 
 Στις ημέρες του Ιησού , το ξύλο του βασανισμού ήταν σύμβολο ντροπής και παθημάτων . 
 Ως Χριστιανοί , αποδεχόμαστε το δικό μας μερίδιο παθημάτων για χάρη των καλών νέων . 
 Μολονότι ο κόσμος ίσως μας χλευάζει ή μας ονειδίζει , εμείς , όπως και ο Χριστός , “ καταφρονούμε την ντροπή ” και χαιρόμαστε επειδή γνωρίζουμε ότι ευαρεστούμε τον Θεό . 
 Τέλος , ακολουθούμε τον Ιησού « συνεχώς » . — Ψαλμός 73 : 26 · 119 : 44 · 145 : 2 . 
 Είναι ενδιαφέρον ότι ακόμα και μερικοί εναντιούμενοι αναγνωρίζουν την αφιέρωση που κάνουν οι Μάρτυρες του Ιεχωβά στον Θεό για να τον υπηρετούν ανεπιφύλακτα . 
 Για παράδειγμα , στο στρατόπεδο συγκέντρωσης του Μπούχενβαλντ στη ναζιστική Γερμανία , οι Μάρτυρες που αρνούνταν να αποκηρύξουν την πίστη τους υποχρεώνονταν να υπογράψουν την ακόλουθη έντυπη δήλωση : « Εξακολουθώ να είμαι αφοσιωμένος Σπουδαστής της Γραφής και δεν θα παραβιάσω ποτέ τον όρκο που έχω κάνει στον Ιεχωβά » . 
 Ασφαλώς , αυτή η δήλωση εκφράζει εύστοχα τη στάση όλων των αφιερωμένων , πιστών υπηρετών του Θεού ! — Πράξεις 5 : 32 . 
 Προσδιορίζεται ως Μάρτυρας του Ιεχωβά 
 Ποιο προνόμιο λαβαίνει κάποιος που βαφτίζεται ; 
 Η δεύτερη ερώτηση ρωτάει κατ ’ αρχάς τον υποψήφιο αν κατανοεί ότι το βάφτισμά του τον προσδιορίζει ως Μάρτυρα του Ιεχωβά . 
 Μετά την κατάδυσή του στο νερό , γίνεται χειροτονημένος διάκονος που φέρει το όνομα του Ιεχωβά . 
 Αυτό αποτελεί μεγάλο προνόμιο αλλά και σοβαρή ευθύνη . 
 Δίνει επίσης σε εκείνον που βαφτίζεται την προοπτική της αιώνιας σωτηρίας , υπό την προϋπόθεση ότι θα μείνει πιστός στον Ιεχωβά . — Ματθαίος 24 : 13 . 
 Ποια υποχρέωση συνοδεύει την τιμή τού να φέρουμε το όνομα του Ιεχωβά ; 
 Ασφαλώς , είναι μοναδική τιμή να φέρουμε το όνομα του παντοδύναμου Θεού , του Ιεχωβά . 
 Ο προφήτης Μιχαίας είπε : « Όλοι μεν οι λαοί θα περπατούν ο καθένας σύμφωνα με το όνομα του θεού του · εμείς , όμως , θα περπατάμε σύμφωνα με το όνομα του Ιεχωβά του Θεού μας στον αιώνα , και μάλιστα για πάντα » . 
 Ωστόσο , αυτή την τιμή τη συνοδεύει μια υποχρέωση . 
 Πρέπει να αγωνιζόμαστε να ζούμε τη ζωή μας με τρόπο ο οποίος τιμάει το όνομα που φέρουμε . 
 Όπως υπενθύμισε ο Παύλος στους Χριστιανούς της Ρώμης , αν κάποιος δεν κάνει πράξη αυτά που κηρύττει , το όνομα του Θεού « βλασφημείται » , δηλαδή δυσφημείται . — Ρωμαίους 2 : 21 - 24 . 
 Γιατί έχουν οι αφιερωμένοι υπηρέτες του Ιεχωβά την ευθύνη να δίνουν μαρτυρία για τον Θεό τους ; 
 Όταν ένα άτομο γίνεται Μάρτυρας του Ιεχωβά , αναλαμβάνει και την ευθύνη να δίνει μαρτυρία για τον Θεό του . 
 Ο Ιεχωβά κάλεσε το αφιερωμένο έθνος του Ισραήλ να γίνουν μάρτυρές του ώστε να καταθέσουν υπέρ της αιώνιας Θειότητάς του . 
 Αλλά το έθνος δεν εκπλήρωσε αυτόν το ρόλο και τελικά έχασε εντελώς την εύνοια του Ιεχωβά . 
 Σήμερα , οι αληθινοί Χριστιανοί είναι περήφανοι που έχουν το προνόμιο να δίνουν μαρτυρία για τον Ιεχωβά . 
 Το κάνουμε αυτό επειδή τον αγαπούμε και επιθυμούμε διακαώς να αγιαστεί το όνομά του . 
 Πώς μπορούμε να μένουμε σιωπηλοί όταν γνωρίζουμε την αλήθεια για τον ουράνιο Πατέρα μας και το σκοπό του ; Νιώθουμε όπως ένιωθε ο απόστολος Παύλος όταν είπε : « Έχει τεθεί πάνω μου ανάγκη . 
 Πραγματικά , αλίμονο σε εμένα αν δεν διακηρύξω τα καλά νέα ! » — 1 Κορινθίους 9 : 16 . 
 14 , 15 . ( α ) Ποιο ρόλο παίζει η οργάνωση του Ιεχωβά στην πνευματική μας ανάπτυξη ; ( β ) Ποιες προμήθειες είναι διαθέσιμες για την πνευματική μας βοήθεια ; 
 Η δεύτερη ερώτηση υπενθυμίζει επίσης στον υποψήφιο την ευθύνη που έχει να συνεργάζεται με την οργάνωση του Ιεχωβά η οποία κατευθύνεται από το πνεύμα του . 
 Δεν είμαστε μόνοι στην υπηρεσία του Θεού και χρειαζόμαστε τη βοήθεια , την υποστήριξη και την ενθάρρυνση που προσφέρει “ ολόκληρη η αδελφότητα ” . 
 Η οργάνωση του Θεού παίζει ζωτικό ρόλο στην πνευματική μας ανάπτυξη . 
 Παρέχει πλούτο Γραφικών εντύπων τα οποία μας βοηθούν να αυξάνουμε σε ακριβή γνώση , να ενεργούμε σοφά όταν αντιμετωπίζουμε προβλήματα και να καλλιεργούμε στενή σχέση με τον Θεό . 
 Σαν μια μητέρα που εξασφαλίζει την καλή διατροφή και τη φροντίδα του παιδιού της , « ο πιστός και φρόνιμος δούλος » παρέχει αφθονία επίκαιρης πνευματικής τροφής για την πνευματική μας πρόοδο . — Ματθαίος 24 : 45 - 47 · 1 Θεσσαλονικείς 2 : 7 , 8 . 
 Στις εβδομαδιαίες συναθροίσεις , τα μέλη του λαού του Ιεχωβά λαβαίνουν την αναγκαία εκπαίδευση και ενθάρρυνση ώστε να είναι πιστοί Μάρτυρες του Ιεχωβά . 
 Η Σχολή Θεοκρατικής Διακονίας μάς διδάσκει να μιλάμε δημόσια και η Συνάθροιση Υπηρεσίας μάς εκπαιδεύει ώστε να παρουσιάζουμε το άγγελμά μας αποτελεσματικά . 
 Τόσο στις συναθροίσεις μας όσο και μέσω προσωπικής μελέτης των Γραφικών εντύπων , βλέπουμε πώς επενεργεί το πνεύμα του Ιεχωβά , κατευθύνοντας την οργάνωσή του . 
 Μέσω αυτών των τακτικών προμηθειών , ο Θεός μάς προειδοποιεί για τους κινδύνους , μας εκπαιδεύει ώστε να είμαστε αποτελεσματικοί διάκονοι και μας βοηθάει να παραμένουμε πνευματικά άγρυπνοι . — Ψαλμός 19 : 7 , 8 , 11 · 1 Θεσσαλονικείς 5 : 6 , 11 · 1 Τιμόθεο 4 : 13 . 
 Το Κίνητρο που Οδηγεί στην Απόφαση 
 Τι μας υποκινεί να αφιερωθούμε στον Ιεχωβά ; 
 Συνεπώς , οι δύο ερωτήσεις για το βάφτισμα υπενθυμίζουν στους υποψηφίους τη σημασία του βαφτίσματος και τις ευθύνες που συνεπάγεται αυτό . 
 Τι πρέπει , λοιπόν , να τους υποκινεί να πάρουν την απόφαση να βαφτιστούν ; Γινόμαστε βαφτισμένοι μαθητές , όχι επειδή κάποιος μας αναγκάζει , αλλά επειδή μας “ ελκύει ” ο Ιεχωβά . 
 Εφόσον « ο Θεός είναι αγάπη » , κυβερνάει το σύμπαν με αγάπη , όχι με εξαναγκασμό . 
 Ελκυόμαστε στον Ιεχωβά από τις φιλάγαθες ιδιότητές του και από τον τρόπο με τον οποίο πολιτεύεται μαζί μας . 
 Ο Ιεχωβά έδωσε τον μονογενή του Γιο για εμάς και μας προσφέρει το καλύτερο δυνατό μέλλον . 
 Εμείς με τη σειρά μας υποκινούμαστε να του προσφέρουμε — να του αφιερώσουμε — τη ζωή μας . — Παροιμίες 3 : 9 · 2 Κορινθίους 5 : 14 , 15 . 
 Σε τι δεν έχουμε αφιερωθεί ; 
 Αφιερωνόμαστε , όχι σε κάποιον σκοπό ή σε κάποιο έργο , αλλά στον ίδιο τον Ιεχωβά . 
 Το έργο που έχει ο Θεός για το λαό του θα αλλάξει , αλλά η αφιέρωσή τους σε αυτόν παραμένει η ίδια . 
 Για παράδειγμα , αυτό που είπε στον Αβραάμ να κάνει ήταν πολύ διαφορετικό από αυτό που είπε στον Ιερεμία να κάνει . 
 Εντούτοις , και οι δύο εκτέλεσαν το συγκεκριμένο έργο που τους ανέθεσε ο Θεός επειδή αγαπούσαν τον Ιεχωβά και επιθυμούσαν να κάνουν το θέλημά του πιστά . 
 Σε αυτόν τον καιρό του τέλους , όλοι οι βαφτισμένοι ακόλουθοι του Χριστού αγωνίζονται να εκτελούν την εντολή του Χριστού να κηρύττουν τα καλά νέα της Βασιλείας και να κάνουν μαθητές . 
 Το να επιτελούμε αυτό το έργο ολόκαρδα είναι ένας θαυμάσιος τρόπος για να δείχνουμε ότι αγαπάμε τον ουράνιο Πατέρα μας και ότι είμαστε αληθινά αφιερωμένοι σε εκείνον . — 1 Ιωάννη 5 : 3 . 
 18 , 19 . ( α ) Ποια δημόσια δήλωση κάνουμε μέσω του βαφτίσματός μας ; ( β ) Τι θα εξεταστεί στο επόμενο άρθρο ; 
 Χωρίς αμφιβολία , το βάφτισμα ανοίγει το δρόμο για πολλές ευλογίες , αλλά είναι ένα βήμα που δεν πρέπει να το παίρνουμε στα ελαφρά . 
 Εκφράζει μια απόφαση η οποία πρέπει να έχει προτεραιότητα έναντι οποιασδήποτε άλλης ευθύνης . 
 Όταν βαφτιζόμαστε , στην πραγματικότητα κάνουμε την εξής δημόσια δήλωση : « Αυτός ο Θεός είναι ο Θεός μας στον αιώνα , και μάλιστα για πάντα . 
 Αυτός θα μας οδηγεί ώσπου να πεθάνουμε » . — Ψαλμός 48 : 14 . 
 Το ακόλουθο άρθρο θα εξετάσει άλλα ερωτήματα που μπορεί να εγερθούν σε σχέση με το βάφτισμα . 
 Θα μπορούσαν να υπάρχουν βάσιμοι λόγοι για να διστάζει ένα άτομο να βαφτιστεί ; Θα πρέπει η ηλικία να παίζει κάποιον ρόλο ; Πώς μπορούν όλοι να συμβάλλουν στην αξιοπρέπεια της περίστασης του βαφτίσματος ; 
 Μπορείτε να Εξηγήσετε ; 
 • Γιατί χρειάζεται κάθε Χριστιανός να μετανοήσει προτού βαφτιστεί ; 
 • Τι περιλαμβάνει η αφιέρωση στον Θεό ; 
 • Ποιες ευθύνες συνεπάγεται η τιμή τού να φέρουμε το όνομα του Ιεχωβά ; 
 • Τι πρέπει να μας υποκινεί να πάρουμε την απόφαση να βαφτιστούμε ; 
 [ Πλαίσιο / ​ Εικόνα στη σελίδα 22 ] 
 Οι Δύο Ερωτήσεις για το Βάφτισμα 
 Με βάση τη θυσία του Ιησού Χριστού , έχετε μετανιώσει για τις αμαρτίες σας και έχετε αφιερώσει τον εαυτό σας στον Ιεχωβά για να κάνετε το θέλημά του ; 
 Κατανοείτε ότι η αφιέρωση και το βάφτισμά σας σάς προσδιορίζουν ως Μάρτυρα του Ιεχωβά , συνταυτισμένο με την οργάνωση του Θεού που κατευθύνεται από το πνεύμα του ; 
 [ Εικόνα στη σελίδα 23 ] 
 Η αφιέρωση είναι μια επίσημη υπόσχεση που δίνεται στον Ιεχωβά με προσευχή 
 [ Εικόνα στη σελίδα 25 ] 
 Το έργο κηρύγματος που κάνουμε καταδεικνύει την αφιέρωσή μας στον Θεό 
 Ανταπόκριση στις Απαιτήσεις για το Χριστιανικό Βάφτισμα 
 « Τι με εμποδίζει να βαφτιστώ ; » — ΠΡΑΞΕΙΣ 8 : 36 . 
 1 , 2 . 
 Πώς άρχισε συζήτηση ο Φίλιππος με κάποιον Αιθίοπα αξιωματούχο , και τι δείχνει ότι εκείνος ο άνθρωπος είχε πνευματικά ενδιαφέροντα ; 
 ΕΝΑ ή δύο χρόνια μετά το θάνατο του Ιησού , κάποιος κυβερνητικός αξιωματούχος ταξίδευε προς τα νότια στο δρόμο που οδηγούσε από την Ιερουσαλήμ στη Γάζα . 
 Είχε μπροστά του κουραστικό ταξίδι — έπρεπε να διανύσει με άρμα απόσταση περίπου χιλίων πεντακοσίων χιλιομέτρων . 
 Αυτός ο ευλαβής άνθρωπος είχε ταξιδέψει από την Αιθιοπία στην Ιερουσαλήμ για να λατρέψει τον Ιεχωβά . 
 Στο μακρύ ταξίδι της επιστροφής , αξιοποιούσε σοφά το χρόνο του διαβάζοντας το Λόγο του Θεού — τέτοια πίστη είχε . 
 Ο Ιεχωβά πρόσεξε αυτόν τον ειλικρινή άνθρωπο και , μέσω ενός αγγέλου , κατηύθυνε τον μαθητή Φίλιππο να του κηρύξει . — Πράξεις 8 : 26 - 28 . 
 Ο Φίλιππος δεν δυσκολεύτηκε να αρχίσει συζήτηση , επειδή ο Αιθίοπας αξιωματούχος διάβαζε μεγαλόφωνα , όπως συνηθιζόταν εκείνη την εποχή . 
 Ως εκ τούτου , ο Φίλιππος μπόρεσε να ακούσει ότι διάβαζε από το ρόλο του Ησαΐα . 
 Μια απλή ερώτηση που έκανε ο Φίλιππος κίνησε το ενδιαφέρον του αξιωματούχου : « Καταλαβαίνεις πραγματικά αυτά που διαβάζεις ; » Αυτό οδήγησε σε μια συζήτηση γύρω από τα εδάφια Ησαΐας 53 : 7 , 8 . 
 Τελικά , ο Φίλιππος « του διακήρυξε τα καλά νέα σχετικά με τον Ιησού » . — Πράξεις 8 : 29 - 35 . 
 3 , 4 . ( α ) Γιατί βάφτισε ο Φίλιππος τον Αιθίοπα χωρίς καθυστέρηση ; ( β ) Ποια ερωτήματα θα εξετάσουμε τώρα ; 
 Μέσα σε λίγη ώρα , ο Αιθίοπας κατανόησε το ρόλο του Ιησού στο σκοπό του Θεού , καθώς και την ανάγκη που υπήρχε να γίνει βαφτισμένος μαθητής του Χριστού . 
 « Τι με εμποδίζει να βαφτιστώ ; » ρώτησε τον Φίλιππο μόλις είδε ένα βολικό μέρος με νερό . 
 Βέβαια , εκείνες οι περιστάσεις ήταν ιδιαίτερες . 
 Επρόκειτο για έναν άνθρωπο πίστης ο οποίος ήδη λάτρευε τον Θεό ως προσήλυτος στον Ιουδαϊσμό . 
 Πιθανότατα για πολύ καιρό δεν θα του δινόταν άλλη ευκαιρία να βαφτιστεί . 
 Κάτι ακόμα σημαντικότερο είναι ότι εκείνος ο άνθρωπος κατανοούσε τι απαιτούσε ο Θεός από αυτόν και ήθελε να ανταποκριθεί ανεπιφύλακτα . 
 Ο Φίλιππος συναίνεσε με χαρά στο αίτημά του , και ο Αιθίοπας , αφού βαφτίστηκε , « εξακολούθησε να προχωρεί στο δρόμο του χαρούμενος » . 
 Αναμφίβολα έγινε ενθουσιώδης κήρυκας των καλών νέων στην πατρίδα του . — Πράξεις 8 : 36 - 39 . 
 Μολονότι τα βήματα της αφιέρωσης και του βαφτίσματος δεν πρέπει να τα παίρνουμε στα ελαφρά ούτε να τα πραγματοποιούμε βιαστικά , το παράδειγμα του Αιθίοπα αξιωματούχου δείχνει ότι έχουν υπάρξει περιπτώσεις όπου κάποια άτομα βαφτίστηκαν σύντομα αφότου άκουσαν την αλήθεια του Λόγου του Θεού . 
 * Γι ’ αυτό , είναι κατάλληλο να εξετάσουμε τα ακόλουθα ερωτήματα : Τι είδους προετοιμασία πρέπει να προηγείται του βαφτίσματος ; Σε ποιο βαθμό πρέπει να παίζει ρόλο η ηλικία ; Ποια πνευματική πρόοδος πρέπει να είναι φανερή προτού βαφτιστεί ένα άτομο ; Πάνω από όλα , γιατί απαιτεί ο Ιεχωβά να κάνουν οι υπηρέτες του αυτό το βήμα ; 
 Επίσημη Συμφωνία 
 5 , 6 . ( α ) Πώς ανταποκρίθηκε στην αγάπη του Ιεχωβά ο λαός του στο παρελθόν ; ( β ) Ποια στενή σχέση μπορούμε να απολαμβάνουμε με τον Θεό αφού βαφτιστούμε ; 
 Όταν ο Ιεχωβά απελευθέρωσε τους Ισραηλίτες από την Αίγυπτο , προσφέρθηκε να τους δεχτεί ως « ειδική ιδιοκτησία » του , να τους αγαπάει και να τους προστατεύει , καθώς και να τους καταστήσει « άγιο έθνος » . 
 Για να λάβει , όμως , ο λαός αυτές τις ευλογίες , έπρεπε να ανταποκριθεί στην αγάπη του Θεού με συγκεκριμένο τρόπο . 
 Το έκαναν αυτό με το να συμφωνήσουν να εκτελούν “ όλα όσα είχε πει ο Ιεχωβά ” και να συνάψουν διαθήκη μαζί του . 
 Τον πρώτο αιώνα , ο Ιησούς έδωσε στους ακολούθους του την εντολή να κάνουν μαθητές από όλα τα έθνη , και όσοι ενστερνίζονταν τη διδασκαλία του βαφτίζονταν . 
 Η καλή σχέση με τον Θεό εξαρτόταν από την εκδήλωση πίστης στον Ιησού Χριστό η οποία ακολουθούνταν από το βάφτισμα . — Ματθαίος 28 : 19 , 20 · Πράξεις 2 : 38 , 41 . 
 Αυτές οι Γραφικές αφηγήσεις δείχνουν ότι ο Ιεχωβά ευλογεί εκείνους που κάνουν επίσημη συμφωνία να τον υπηρετούν και τηρούν αυτή τη συμφωνία . 
 Για τους Χριστιανούς , η αφιέρωση και το βάφτισμα είναι απαραίτητα βήματα που οδηγούν στην ευλογία του Ιεχωβά . 
 Είμαστε αποφασισμένοι να ακολουθούμε τις οδούς του και να εκζητούμε την καθοδηγία του . 
 Ο Ιεχωβά , με τη σειρά του , μας πιάνει σφιχτά από το χέρι , με μεταφορική έννοια , και μας οδηγεί στην οδό στην οποία πρέπει να περπατάμε . — Ψαλμός 73 : 23 · Ησαΐας 30 : 21 · 41 : 10 , 13 . 
 Γιατί πρέπει η αφιέρωση και το βάφτισμα να αποτελούν προσωπική απόφαση ; 
 Το κίνητρο για να κάνουμε αυτά τα βήματα πρέπει να είναι η αγάπη για τον Ιεχωβά και η επιθυμία να τον υπηρετούμε . 
 Κανείς δεν πρέπει να βαφτίζεται απλώς και μόνο επειδή κάποιος του λέει ότι έχει μελετήσει αρκετά ούτε επειδή βαφτίζονται οι φίλοι του . 
 Φυσικά , οι γονείς και άλλοι ώριμοι Χριστιανοί μπορεί να παροτρύνουν ένα άτομο να σκεφτεί την αφιέρωση και το βάφτισμα . 
 Ο απόστολος Πέτρος πρότρεψε εκείνους που τον άκουγαν την Πεντηκοστή να “ βαφτιστούν ” . 
 Εντούτοις , η αφιέρωσή μας είναι προσωπικό ζήτημα , και κανείς άλλος δεν μπορεί να την κάνει για λογαριασμό μας . 
 Η απόφαση που αφορά την επιτέλεση του θελήματος του Θεού πρέπει να είναι δική μας . — Ψαλμός 40 : 8 . 
 Επαρκής Προετοιμασία για το Βάφτισμα 
 8 , 9 . ( α ) Γιατί είναι Γραφικά απαράδεκτος ο νηπιοβαφτισμός ; ( β ) Ποια πνευματική πρόοδο πρέπει να έχουν κάνει τα νεαρά άτομα προτού βαφτιστούν ; 
 Είναι τα παιδιά σε θέση να κάνουν συνειδητή αφιέρωση ; Οι Γραφές δεν αναφέρουν κάποιο όριο ηλικίας για το βάφτισμα . 
 Ωστόσο , τα νήπια ασφαλώς δεν θα μπορούσαν να γίνουν πιστοί , να ασκήσουν πίστη και να αφιερωθούν στον Θεό . 
 Αναφορικά με τους Χριστιανούς του πρώτου αιώνα , ο ιστορικός Αύγουστος Νέανδρος δηλώνει στο βιβλίο του Γενική Ιστορία της Χριστιανικής Θρησκείας και Εκκλησίας ( General History of the Christian Religion and Church ) : « Αρχικά βαφτίζονταν μόνο ενήλικοι , καθώς ήταν κοινή η αντίληψη ότι το βάφτισμα και η πίστη είναι αλληλένδετα » . 
 Όσον αφορά τα νεαρά άτομα , μερικά αναπτύσσουν κάποιον βαθμό πνευματικότητας σε σχετικά τρυφερή ηλικία , ενώ άλλα χρειάζονται περισσότερο χρόνο . 
 Προτού , όμως , βαφτιστεί ένα νεαρό άτομο , πρέπει να έχει προσωπική σχέση με τον Ιεχωβά , ορθή κατανόηση των θεμελιωδών διδασκαλιών της Γραφής και σαφή κατανόηση του τι περιλαμβάνει η αφιέρωση , όπως συμβαίνει και με τους ενηλίκους . 
 Ποια βήματα πρέπει να προηγηθούν της αφιέρωσης και του βαφτίσματος ; 
 Ο Ιησούς έδωσε στους μαθητές του την οδηγία να διδάσκουν στα καινούρια άτομα όλα όσα είχε παραγγείλει . 
 Συνεπώς , τα καινούρια άτομα πρέπει πρώτα από όλα να αποκτήσουν ακριβή γνώση της αλήθειας , η οποία με τη σειρά της θα τους καταστήσει ικανούς να αναπτύξουν πίστη στον Ιεχωβά και στο Λόγο του . 
 Κατόπιν , όταν η Γραφική αλήθεια αγγίξει την καρδιά ενός ατόμου , το υποκινεί να μετανοήσει και να μεταστραφεί από τον προηγούμενο τρόπο ζωής του . 
 Τελικά , το άτομο φτάνει στο σημείο να επιθυμεί να αφιερωθεί στον Ιεχωβά και να βαφτιστεί , όπως πρόσταξε ο Ιησούς . 
 Γιατί είναι σημαντικό να συμμετέχουμε τακτικά στο έργο κηρύγματος πριν από το βάφτισμα ; 
 Ένα άλλο σημαντικό βήμα προόδου προς το βάφτισμα είναι η συμμετοχή στο κήρυγμα των καλών νέων της Βασιλείας . 
 Αυτό είναι το κυριότερο έργο που έχει αναθέσει ο Ιεχωβά στο λαό του σε αυτές τις τελευταίες ημέρες . 
 Οι αβάφτιστοι ευαγγελιζόμενοι μπορούν έτσι να έχουν τη χαρά να μιλούν για την πίστη τους σε άλλους . 
 Η συμμετοχή σε αυτό το έργο τούς εξαρτίζει επίσης ώστε να επιδίδονται τακτικά και με ζήλο στη διακονία αγρού μετά το βάφτισμα . — Ρωμαίους 10 : 9 , 10 , 14 , 15 . 
 Μήπως σας Εμποδίζει Κάτι να Βαφτιστείτε ; 
 Τι εμποδίζει ενδεχομένως μερικούς να βαφτιστούν ; 
 Ορισμένοι ίσως διστάζουν να βαφτιστούν επειδή είναι απρόθυμοι να αποδεχτούν την ευθύνη που φέρνει το βάφτισμα . 
 Αντιλαμβάνονται ότι για να ανταποκριθούν στους κανόνες του Ιεχωβά θα πρέπει να κάνουν σημαντικές αλλαγές στη ζωή τους . 
 Ή ίσως φοβούνται ότι θα δυσκολευτούν να ανταποκριθούν στις απαιτήσεις του Θεού μετά το βάφτισμα . 
 Μάλιστα , ορισμένοι ίσως συλλογίζονται το εξής : « Μπορεί μια μέρα να κάνω κάτι κακό και να αποκοπώ από την εκκλησία » . 
 Στις ημέρες του Ιησού , τι εμπόδιζε μερικούς να γίνουν ακόλουθοί του ; 
 Στις ημέρες του Ιησού , μερικοί επέτρεπαν σε προσωπικά ενδιαφέροντα και οικογενειακούς δεσμούς να τους εμποδίζουν να γίνουν μαθητές του . 
 Κάποιος από τους γραμματείς δήλωσε ότι θα ακολουθούσε τον Ιησού οπουδήποτε και αν πήγαινε . 
 Αλλά ο Ιησούς ανέφερε ότι ο ίδιος πολλές φορές δεν είχε μέρος να περάσει τη νύχτα . 
 Όταν ο Ιησούς κάλεσε έναν άλλον ακροατή να γίνει ακόλουθός του , εκείνος απάντησε ότι έπρεπε πρώτα να “ θάψει ” τον πατέρα του . 
 Πιθανότατα προτιμούσε να μείνει στο σπίτι του και να περιμένει ώσπου να πεθάνει ο πατέρας του αντί να ακολουθήσει τον Ιησού και να φροντίσει για εκείνη την οικογενειακή ευθύνη όταν θα προέκυπτε ανάγκη . 
 Τελικά , ένα τρίτο άτομο είπε ότι προτού ακολουθήσει τον Ιησού έπρεπε να “ αποχαιρετήσει ” το σπιτικό του . 
 Για τον Ιησού , τέτοια αναβλητικότητα ήταν σαν να “ κοιτάζει κάποιος τα πράγματα που βρίσκονται πίσω ” . 
 Άρα λοιπόν , είναι προφανές ότι όσοι θέλουν να αποφεύγουν τη Χριστιανική τους ευθύνη θα καταφέρνουν πάντοτε να βρίσκουν δικαιολογίες για να το κάνουν αυτό . — Λουκάς 9 : 57 - 62 . 
 ( α ) Πώς αντέδρασαν ο Πέτρος , ο Ανδρέας , ο Ιάκωβος και ο Ιωάννης όταν ο Ιησούς τούς κάλεσε να γίνουν ψαράδες ανθρώπων ; ( β ) Γιατί δεν πρέπει να διστάζουμε να δεχτούμε το ζυγό του Ιησού ; 
 Το παράδειγμα του Πέτρου , του Ανδρέα , του Ιακώβου και του Ιωάννη είναι εκ διαμέτρου αντίθετο . 
 Όταν ο Ιησούς τούς προσκάλεσε να τον ακολουθήσουν και να γίνουν ψαράδες ανθρώπων , « εκείνοι , εγκαταλείποντας αμέσως τα δίχτυα , τον ακολούθησαν » , δηλώνει η Γραφή . 
 Παίρνοντας αμέσως εκείνη την απόφαση , γεύτηκαν προσωπικά αυτό που τους είπε αργότερα ο Ιησούς : « Βάλτε το ζυγό μου πάνω σας και μάθετε από εμένα , διότι είμαι πράος και ταπεινός στην καρδιά , και θα βρείτε αναζωογόνηση για τις ψυχές σας . 
 Διότι ο ζυγός μου είναι καλός και το φορτίο μου είναι ελαφρό » . 
 Αν και το βάφτισμα φέρνει έναν ζυγό ευθύνης , ο Ιησούς μάς διαβεβαιώνει ότι είναι καλός και υποφερτός ζυγός ο οποίος θα μας αναζωογονήσει πάρα πολύ . 
 Πώς δείχνουν τα παραδείγματα του Μωυσή και του Ιερεμία ότι μπορούμε να αποβλέπουμε στην υποστήριξη του Θεού ; 
 Τα αισθήματα ανεπάρκειας , βέβαια , είναι φυσιολογικά . 
 Τόσο ο Μωυσής όσο και ο Ιερεμίας αρχικά ένιωθαν ανίκανοι να διεκπεραιώσουν τους διορισμούς που τους έδωσε ο Ιεχωβά . 
 Πώς τους καθησύχασε ο Θεός ; « Εγώ θα είμαι μαζί σου » , είπε στον Μωυσή . 
 « Εγώ είμαι μαζί σου για να σε ελευθερώνω » , υποσχέθηκε στον Ιερεμία . 
 Μπορούμε και εμείς να έχουμε πεποίθηση στη θεϊκή υποστήριξη . 
 Η αγάπη για τον Θεό και η εμπιστοσύνη σε αυτόν μπορούν να μας βοηθήσουν να ξεπεράσουμε τις επίμονες αμφιβολίες για το αν θα καταφέρουμε να ζήσουμε σύμφωνα με την αφιέρωσή μας . 
 « Δεν υπάρχει φόβος στην αγάπη » , έγραψε ο απόστολος Ιωάννης , « αλλά η τέλεια αγάπη διώχνει έξω το φόβο » . 
 Ένα μικρό παιδάκι ίσως φοβάται να περπατήσει μόνο του , αλλά νιώθει σιγουριά όταν περπατάει χέρι χέρι με τον πατέρα του . 
 Παρόμοια , αν εμπιστευόμαστε στον Ιεχωβά με όλη μας την καρδιά , εκείνος υπόσχεται να « κάνει ευθείς τους δρόμους » μας καθώς περπατάμε δίπλα του . — Παροιμίες 3 : 5 , 6 . 
 Αξιοπρεπής Περίσταση 
 Γιατί περιλαμβάνει το βάφτισμα πλήρη κατάδυση στο νερό ; 
 Πριν από το βάφτισμα αυτό καθαυτό εκφωνείται συνήθως μια Γραφική ομιλία η οποία εξηγεί τη σημασία του Χριστιανικού βαφτίσματος . 
 Στο τέλος αυτής της ομιλίας οι υποψήφιοι καλούνται να κάνουν δημόσια διακήρυξη της πίστης τους απαντώντας στις δύο ερωτήσεις για το βάφτισμα . 
 Κατόπιν οι υποψήφιοι βυθίζονται στο νερό , ακολουθώντας το υπόδειγμα που έθεσε ο ίδιος ο Ιησούς . 
 Η Γραφή δείχνει ότι μετά το βάφτισμά του ο Ιησούς “ ανέβηκε από το νερό ” . 
 Είναι σαφές ότι ο Ιωάννης ο Βαφτιστής είχε βυθίσει τον Ιησού εντελώς . 
 * Η πλήρης κατάδυση συμβολίζει κατάλληλα τη ριζική αλλαγή που έχουμε κάνει στη ζωή μας — πεθαίνουμε , με μεταφορική έννοια , ως προς την προηγούμενη πορεία ζωής μας και αρχίζουμε τη ζωή μας ξανά στην υπηρεσία του Θεού . 
 Πώς μπορούν τόσο οι υποψήφιοι για βάφτισμα όσο και οι παρατηρητές να συμβάλλουν στην αξιοπρέπεια της περίστασης ; 
 Το βάφτισμα αποτελεί σοβαρή αλλά και χαρωπή περίσταση . 
 Η Γραφή δείχνει ότι ο Ιησούς προσευχόταν όταν ο Ιωάννης τον βύθισε στον Ιορδάνη Ποταμό . 
 Σε αρμονία με αυτό το παράδειγμα , οι υποψήφιοι για βάφτισμα σήμερα πρέπει να δείχνουν την κατάλληλη ευπρέπεια . 
 Εφόσον δε η Γραφή μάς παροτρύνει να ντυνόμαστε με σεμνότητα στην καθημερινή ζωή , πόσο περισσότερο πρέπει να εφαρμόζουμε αυτή τη συμβουλή την ημέρα του βαφτίσματός μας ! 
 Οι παρατηρητές μπορούν επίσης να δείχνουν τον πρέποντα σεβασμό με το να ακούν προσεκτικά την ομιλία του βαφτίσματος και να παρακολουθούν το βάφτισμα με εύτακτο τρόπο . — 1 Κορινθίους 14 : 40 . 
 Ευλογίες που Απολαμβάνουν οι Βαφτισμένοι Μαθητές 
 18 , 19 . 
 Ποια προνόμια και ποιες ευλογίες φέρνει το βάφτισμα ; 
 Από τη στιγμή που έχουμε αφιερωθεί στον Θεό και βαφτιζόμαστε , γινόμαστε μέρος μιας μοναδικής οικογένειας . 
 Πρώτα από όλα , ο Ιεχωβά γίνεται Πατέρας και Φίλος μας . 
 Ήμασταν αποξενωμένοι από τον Θεό προτού βαφτιστούμε , ενώ τώρα συμφιλιωνόμαστε . 
 Μέσω της θυσίας του Χριστού , έχουμε πλησιάσει τον Θεό και εκείνος πλησιάζει εμάς . 
 Ο προφήτης Μαλαχίας περιγράφει πώς ο Ιεχωβά δίνει προσοχή και ακούει εκείνους που χρησιμοποιούν και φέρουν το όνομά του , και συμπεριλαμβάνει τα ονόματά τους στο βιβλίο ενθύμησής του . 
 « Αυτοί θα γίνουν δικοί μου » , λέει ο Θεός , « και θα δείξω συμπόνια σε αυτούς , όπως ακριβώς ένας άνθρωπος δείχνει συμπόνια στο γιο του ο οποίος τον υπηρετεί » . — Μαλαχίας 3 : 16 - 18 . 
 Το βάφτισμα μας δίνει επίσης τη δυνατότητα να γίνουμε μέρος μιας παγκόσμιας αδελφότητας . 
 Όταν ο απόστολος Πέτρος ρώτησε ποιες ευλογίες θα λάβαιναν οι μαθητές του Χριστού για τις θυσίες που είχαν κάνει , ο Ιησούς υποσχέθηκε : « Όποιος άφησε σπίτια ή αδελφούς ή αδελφές ή πατέρα ή μητέρα ή παιδιά ή κτήματα για χάρη του ονόματός μου θα λάβει πολλές φορές περισσότερα και θα κληρονομήσει αιώνια ζωή » . 
 Χρόνια αργότερα , ο Πέτρος έγραψε σχετικά με « ολόκληρη την αδελφότητα » η οποία είχε εμφανιστεί « στον κόσμο » . 
 Ο Πέτρος είχε γευτεί προσωπικά την υποστήριξη και τις ευλογίες της στοργικής αδελφότητας , κάτι που μπορούμε να γευτούμε και εμείς . — 1 Πέτρου 2 : 17 · 5 : 9 . 
 Ποια ευλογητή προοπτική προσφέρει το βάφτισμα ; 
 Επιπρόσθετα , ο Ιησούς έδειξε ότι εκείνοι που τον ακολουθούν “ θα κληρονομήσουν αιώνια ζωή ” . 
 Ναι , η αφιέρωση και το βάφτισμα προσφέρουν την προοπτική να “ κρατήσουμε γερά την πραγματική ζωή ” — αιώνια ζωή στο νέο κόσμο του Θεού . 
 Ποιο καλύτερο θεμέλιο για το μέλλον θα μπορούσαμε να οικοδομήσουμε για τον εαυτό μας και για τις οικογένειές μας ; Αυτή η ευλογητή προοπτική θα μας καταστήσει ικανούς να « περπατάμε σύμφωνα με το όνομα του Ιεχωβά του Θεού μας στον αιώνα , και μάλιστα για πάντα » . — Μιχαίας 4 : 5 . 
 [ Υποσημειώσεις ] 
 Οι τρεις χιλιάδες Ιουδαίοι και προσήλυτοι που άκουσαν την ομιλία του Πέτρου την Πεντηκοστή βαφτίστηκαν παρόμοια χωρίς καθυστέρηση . 
 Βέβαια , όπως και ο Αιθίοπας ευνούχος , ήταν ήδη εξοικειωμένοι με τις βασικές διδασκαλίες και αρχές του Λόγου του Θεού . — Πράξεις 2 : 37 - 41 . 
 Η λέξη του πρωτότυπου ελληνικού κειμένου βάπτισμα αναφέρεται στη « διαδικασία της βύθισης , που περιλαμβάνει κατάδυση και ανάδυση » , σύμφωνα με Το Ερμηνευτικό Λεξικό των Λέξεων της Καινής Διαθήκης ( Expository Dictionary of New Testament Words ) , του Βάιν . 
 Μπορείτε να Εξηγήσετε ; 
 • Πώς και γιατί πρέπει να ανταποκρινόμαστε στην αγάπη του Ιεχωβά ; 
 • Ποια πνευματική πρόοδος πρέπει να προηγηθεί του βαφτίσματος ; 
 • Γιατί δεν πρέπει να επιτρέπουμε στο φόβο της αποτυχίας ή στην απροθυμία για αποδοχή ευθύνης να μας εμποδίζουν να βαφτιστούμε ; 
 • Ποιες μοναδικές ευλογίες μπορούν να απολαμβάνουν οι βαφτισμένοι μαθητές του Ιησού Χριστού ; 
 [ Εικόνα στη σελίδα 26 ] 
 « Τι με εμποδίζει να βαφτιστώ ; » 
 [ Εικόνες στη σελίδα 29 ] 
 Το βάφτισμα αποτελεί σοβαρή αλλά και χαρωπή περίσταση 
 « Εγώ Είμαι Μαζί Σας » 
 « Ο αγγελιοφόρος του Ιεχωβά συνέχισε και είπε : . . . 
 “ « Εγώ είμαι μαζί σας » , λέει ο Ιεχωβά ” » . ​ — ΑΓΓΑΙΟΣ 1 : 13 . 
 Σε ποιο προφητικό παράλληλο των ημερών μας αναφέρθηκε ο Ιησούς ; 
 ΖΟΥΜΕ σε μια μνημειώδη περίοδο της ιστορίας . 
 Όπως πιστοποιεί η εκπλήρωση των Βιβλικών προφητειών , από το 1914 και μετά βρισκόμαστε « στην ημέρα του Κυρίου » . 
 Κατά πάσα πιθανότητα έχετε μελετήσει αυτό το θέμα , οπότε γνωρίζετε ότι ο Ιησούς σύγκρινε τις « ημέρες του Γιου του ανθρώπου » , κατά τις οποίες θα είχε Βασιλική εξουσία , με τις « ημέρες του Νώε » και τις « ημέρες του Λωτ » . 
 Με αυτόν τον τρόπο λοιπόν , η Γραφή δείχνει ότι πρόκειται για προφητικό παράλληλο . 
 Υπάρχει , όμως , ένα ακόμα παράλληλο το οποίο αξίζει να λάβουμε σοβαρά υπόψη . 
 Ποιο ρόλο ανέθεσε ο Ιεχωβά στον Αγγαίο και στον Ζαχαρία ; 
 Ας εξετάσουμε μια κατάσταση που επικρατούσε στις ημέρες των Εβραίων προφητών Αγγαίου και Ζαχαρία . 
 Ποιο άγγελμα έδωσαν εκείνοι οι δύο πιστοί προφήτες το οποίο έχει σαφή εφαρμογή στο λαό του Ιεχωβά στην εποχή μας ; Ο Αγγαίος και ο Ζαχαρίας ήταν “ αγγελιοφόροι του Ιεχωβά ” στους Ιουδαίους μετά την επιστροφή τους από την αιχμαλωσία στη Βαβυλώνα . 
 Τους ανατέθηκε η αποστολή να διαβεβαιώσουν τους Ισραηλίτες ότι ο Θεός θα υποστήριζε την ανοικοδόμηση του ναού . 
 Μολονότι τα βιβλία που έγραψαν ο Αγγαίος και ο Ζαχαρίας είναι μικρά , αποτελούν μέρος “ όλης της Γραφής που είναι θεόπνευστη και ωφέλιμη για διδασκαλία , για έλεγχο , για τακτοποίηση ζητημάτων , για διαπαιδαγώγηση στη δικαιοσύνη ” . — 2 Τιμόθεο 3 : 16 . 
 Πρέπει να μας Ενδιαφέρουν 
 3 , 4 . 
 Γιατί πρέπει να μας ενδιαφέρουν τα αγγέλματα του Αγγαίου και του Ζαχαρία ; 
 Αναμφίβολα , τα αγγέλματα του Αγγαίου και του Ζαχαρία ήταν ωφέλιμα για τους Ιουδαίους των ημερών τους , και οι προφητείες τους είχαν μια εκπλήρωση τότε . 
 Γιατί , όμως , μπορούμε να είμαστε βέβαιοι ότι αυτά τα δύο βιβλία πρέπει να ενδιαφέρουν εμάς σήμερα ; Βρίσκουμε μια ένδειξη στα εδάφια Εβραίους 12 : 26 - 29 . 
 Εκεί ο απόστολος Παύλος παραθέτει τα λόγια του εδαφίου Αγγαίος 2 : 6 , το οποίο λέει ότι ο Θεός θα “ σείσει τους ουρανούς και τη γη ” . 
 Το σείσιμο επρόκειτο τελικά να “ ανατρέψει το θρόνο βασιλείων και να αφανίσει την ισχύ των βασιλείων των εθνών ” . — Αγγαίος 2 : 22 . 
 Παραθέτοντας τα λόγια του Αγγαίου , ο Παύλος δηλώνει τι θα συμβεί “ στα βασίλεια των εθνών ” και αναφέρεται στην ανωτερότητα της ακλόνητης Βασιλείας την οποία θα λάβουν οι χρισμένοι Χριστιανοί . 
 Από αυτό μπορείτε να διακρίνετε ότι οι προφητείες του Αγγαίου και του Ζαχαρία στρέφουν την προσοχή σε έναν καιρό που ήταν ακόμα μελλοντικός όταν γράφτηκε η επιστολή προς τους Εβραίους τον πρώτο αιώνα της Κοινής μας Χρονολογίας . 
 Στη γη σήμερα υπάρχει ακόμα ένα υπόλοιπο χρισμένων Χριστιανών , οι οποίοι είναι κληρονόμοι της Μεσσιανικής Βασιλείας μαζί με τον Ιησού . 
 Συνεπώς , τα βιβλία του Αγγαίου και του Ζαχαρία πρέπει να έχουν σημασία για την εποχή μας . 
 5 , 6 . 
 Μέσα σε ποιο ιστορικό πλαίσιο επιτέλεσαν την υπηρεσία τους ο Αγγαίος και ο Ζαχαρίας ; 
 Το βιβλίο του Έσδρα θέτει το ιστορικό πλαίσιο . 
 Μετά την επιστροφή των Ιουδαίων από την αιχμαλωσία στη Βαβυλώνα το 537 Π.Κ.Χ . , ο Κυβερνήτης Ζοροβάβελ και ο Αρχιερέας Ιησούς επέβλεψαν τη θεμελίωση του καινούριου ναού το 536 Π.Κ.Χ . 
 Ενώ αυτό αποτέλεσε αιτία μεγάλης χαράς , σύντομα άρχισε να καταλαμβάνει φόβος τους Ιουδαίους . 
 Κάποιοι εναντιούμενοι , « ο λαός του τόπου » , λέει το εδάφιο Έσδρας 4 : 4 , “ αποδυνάμωναν συνεχώς τα χέρια του λαού του Ιούδα και τους αποθάρρυναν από το να χτίζουν ” . 
 Τέτοιοι εχθροί , ιδιαίτερα οι Σαμαρείτες , διατύπωναν ψευδείς κατηγορίες για τους Ιουδαίους . 
 Αυτοί οι εναντιούμενοι έπεισαν το βασιλιά της Περσίας να θέσει υπό απαγόρευση το έργο οικοδόμησης του ναού . — Έσδρας 4 : 10 - 21 . 
 Ο αρχικός ενθουσιασμός για το έργο του ναού εξασθένησε . 
 Οι Ιουδαίοι στράφηκαν σε προσωπικές επιδιώξεις . 
 Εντούτοις , το 520 Π.Κ.Χ . , 16 χρόνια μετά τη θεμελίωση του ναού , ο Ιεχωβά ήγειρε τον Αγγαίο και τον Ζαχαρία για να υποκινήσουν το λαό να ξαναρχίσει το έργο στο ναό . 
 Έχοντας λάβει ώθηση από τους αγγελιοφόρους του Θεού καθώς και σαφείς αποδείξεις για την υποστήριξη του Ιεχωβά , οι Ιουδαίοι άρχισαν εκ νέου τις εργασίες στο ναό και τον ολοκλήρωσαν το 515 Π.Κ.Χ . — Έσδρας 6 : 14 , 15 . 
 Ποιο παράλληλο έχει στη σύγχρονη εποχή η κατάσταση που επικρατούσε στην εποχή των προφητών ; 
 Γνωρίζετε τη σημασία όλων αυτών των γεγονότων για εμάς ; Εμείς έχουμε ένα έργο να κάνουμε σε σχέση με το κήρυγμα των “ καλών νέων της βασιλείας ” . 
 Σε αυτό το έργο δόθηκε ιδιαίτερη έμφαση μετά τον Α ΄ Παγκόσμιο Πόλεμο . 
 Όπως ακριβώς οι αρχαίοι Ιουδαίοι απελευθερώθηκαν από την κατά γράμμα αιχμαλωσία στη Βαβυλώνα , έτσι και ο σύγχρονος λαός του Ιεχωβά απελευθερώθηκε από την αιχμαλωσία στη Βαβυλώνα τη Μεγάλη , την παγκόσμια αυτοκρατορία της ψεύτικης θρησκείας . 
 Οι χρισμένοι του Θεού αφοσιώθηκαν στο έργο κηρύγματος , διδασκαλίας και κατεύθυνσης των ανθρώπων στην αληθινή λατρεία . 
 Το εν λόγω έργο συνεχίζεται σήμερα σε ακόμα μεγαλύτερη κλίμακα , και ίσως συμμετέχετε και εσείς σε αυτό . 
 Τώρα είναι ο καιρός να γίνει το έργο , γιατί το τέλος του παρόντος πονηρού συστήματος επίκειται ! 
 Αυτό το θεόδοτο έργο πρέπει να συνεχιστεί ώσπου να παρέμβει ο Ιεχωβά στις ανθρώπινες υποθέσεις κατά τη « μεγάλη θλίψη » . 
 Έτσι θα αφανιστεί η πονηρία και θα κατασταθεί δυνατόν να επικρατήσει πλήρως η αληθινή λατρεία στη γη . 
 Γιατί μπορούμε να είμαστε πεπεισμένοι για την υποστήριξη του Θεού στο έργο μας ; 
 Όπως δείχνουν οι προφητείες του Αγγαίου και του Ζαχαρία , μπορούμε να είμαστε βέβαιοι για την υποστήριξη και την ευλογία του Ιεχωβά καθώς συμμετέχουμε ολόκαρδα σε αυτό το έργο . 
 Παρά τις προσπάθειες που καταβάλλουν μερικοί για να κατασιωπήσουν τους υπηρέτες του Θεού ή να απαγορεύσουν το έργο που τους έχει ανατεθεί , καμιά κυβέρνηση δεν έχει καταφέρει να ανακόψει την πρόοδο του ευαγγελιστικού έργου . 
 Σκεφτείτε πώς έχει ευλογήσει ο Ιεχωβά το έργο της Βασιλείας με αύξηση κατά τις δεκαετίες που ακολούθησαν τον Α ΄ Παγκόσμιο Πόλεμο και μέχρι την εποχή μας . 
 Υπάρχουν , όμως , πολλά που πρέπει να γίνουν ακόμα . 
 Σε ποια κατάσταση της αρχαιότητας πρέπει να δώσουμε προσοχή , και γιατί ; 
 Πώς μπορούν τα όσα μαθαίνουμε από τον Αγγαίο και τον Ζαχαρία να μας υποκινήσουν ακόμα περισσότερο να υπακούμε στη θεϊκή εντολή να κηρύττουμε και να διδάσκουμε ; Ας δώσουμε προσοχή σε ορισμένα διδάγματα που μπορούμε να αντλήσουμε από αυτά τα δύο βιβλία της Γραφής . 
 Για παράδειγμα , εξετάστε μερικές λεπτομέρειες που σχετίζονται με το έργο οικοδόμησης του ναού το οποίο έπρεπε να επιτελέσουν οι αποκαταστημένοι Ιουδαίοι . 
 Όπως αναφέρθηκε , οι Ιουδαίοι που επέστρεψαν από τη Βαβυλώνα στην Ιερουσαλήμ δεν συνέχισαν το έργο τους στο ναό . 
 Μετά τη θεμελίωση , έγιναν νωθροί . 
 Ποια εσφαλμένη άποψη αναπτύχθηκε ανάμεσά τους ; Και τι μπορούμε να μάθουμε εμείς από αυτό ; 
 Απόκτηση Ορθής Άποψης 
 Ποια εσφαλμένη άποψη ανέπτυξαν οι Ιουδαίοι , και με ποιο αποτέλεσμα ; 
 Οι αποκαταστημένοι Ιουδαίοι έλεγαν : « Δεν έχει έρθει ο καιρός » . 
 Όταν άρχισαν το έργο οικοδόμησης του ναού , θέτοντας το θεμέλιο το 536 Π.Κ.Χ . , δεν έλεγαν ότι « δεν έχει έρθει ο καιρός » . 
 Αλλά λίγο αργότερα επέτρεψαν στην εναντίωση από τους γείτονες και στην παρέμβαση της κυβέρνησης να τους επηρεάσουν . 
 Οι Ιουδαίοι άρχισαν να δίνουν περισσότερη έμφαση στα δικά τους σπίτια και στις δικές τους ανέσεις . 
 Με δεδομένη την αντίθεση ανάμεσα στα σπίτια τους που ήταν επενδυμένα με καλό ξύλο και στο μισοτελειωμένο ναό , ο Ιεχωβά ρώτησε : « Είναι αυτός καιρός για εσάς να κατοικείτε στα ξυλεπένδυτα σπίτια σας , ενώ αυτός ο οίκος είναι έρημος ; » — Αγγαίος 1 : 4 . 
 Γιατί χρειάστηκε να συμβουλέψει ο Ιεχωβά τους Ιουδαίους την εποχή του Αγγαίου ; 
 Ναι , οι προτεραιότητες των Ιουδαίων είχαν αλλάξει . 
 Αντί να κρατάει ο λαός του Θεού το σκοπό του Ιεχωβά για την ανοικοδόμηση του ναού στην πρώτη θέση , επικέντρωσαν την προσοχή τους στον εαυτό τους και στις κατοικίες τους . 
 Οι εργασίες στον οίκο της λατρείας του Θεού παραμελήθηκαν . 
 Ο λόγος του Ιεχωβά που είναι καταγραμμένος στο εδάφιο Αγγαίος 1 : 5 παρότρυνε τους Ιουδαίους να “ προσηλώσουν την καρδιά τους στις οδούς τους ” . 
 Ο Ιεχωβά τούς έλεγε να σταθούν και να σκεφτούν τι έκαναν , καθώς και να εξετάσουν πώς τους επηρέαζε το γεγονός ότι δεν κρατούσαν το έργο οικοδόμησης του ναού στην πρώτη θέση στη ζωή τους . 
 12 , 13 . 
 Πώς περιγράφει το εδάφιο Αγγαίος 1 : 6 την κατάσταση των Ιουδαίων , και τι σημαίνει αυτό το εδάφιο ; 
 Όπως μπορείτε να φανταστείτε , οι εσφαλμένες προτεραιότητες των Ιουδαίων τούς επηρέαζαν προσωπικά . 
 Προσέξτε την άποψη του Θεού όπως εκφράζεται στο εδάφιο Αγγαίος 1 : 6 : « Σπείρατε πολύ , αλλά η συγκομιδή είναι μικρή . 
 Τρώτε αλλά δεν χορταίνετε . 
 Πίνετε αλλά δεν φτάνετε στο σημείο να μεθύσετε . 
 Φοράτε ρούχα αλλά χωρίς να ζεσταίνεται κανείς · και αυτός που γίνεται μισθωτός , γίνεται μισθωτός για ένα τρύπιο σακούλι » . 
 Οι Ιουδαίοι βρίσκονταν στη γη την οποία τους είχε δώσει ο Θεός , αλλά αυτή δεν παρήγε όσο θα ήθελαν . 
 Ο Ιεχωβά δεν έδινε την ευλογία του , όπως είχε προειδοποιήσει . 
 Χωρίς την υποστήριξή του , οι Ιουδαίοι έσπερναν αλλά η σοδειά ήταν πενιχρή και δεν υπήρχε αρκετή τροφή για να χορτάσουν . 
 Χωρίς την ευλογία του , δεν μπορούσαν να ντυθούν με ζεστά ενδύματα . 
 Μάλιστα τα χρήματα που κέρδιζαν έμοιαζαν να μπαίνουν σε τρύπιο σακούλι , χωρίς να αποφέρουν κανένα όφελος στους ίδιους . 
 Τι θα πούμε για την έκφραση : « Πίνετε αλλά δεν φτάνετε στο σημείο να μεθύσετε » ; Δεν θα μπορούσε να υπονοεί ότι η μέθη θα αποτελούσε απόδειξη της ευλογίας του Θεού , διότι εκείνος καταδικάζει τη μέθη . 
 Απεναντίας , η έκφραση αυτή είναι άλλη μια αναφορά στην έλλειψη ευλογίας από μέρους του Θεού προς τους Ιουδαίους . 
 Όσο κρασί και αν παρήγαν θα ήταν λιγοστό , δεν θα έφτανε για να επιφέρει μέθη . 
 Η Αγία Γραφή , Μετάφραση από τα Πρωτότυπα Κείμενα αποδίδει το εδάφιο Αγγαίος 1 : 6 ως εξής : « Πίνετε μα δεν ευχαριστιέστε » . 
 14 , 15 . 
 Ποιο δίδαγμα αντλούμε από το εδάφιο Αγγαίος 1 : 6 ; 
 Το δίδαγμα που πρέπει να αντλήσουμε από όλα αυτά δεν αφορά το σχεδιασμό ή τη διακόσμηση σπιτιών . 
 Πολύ πριν από την εξορία , ο προφήτης Αμώς είχε επιπλήξει τους εύπορους στον Ισραήλ για τα “ σπίτια τους που ήταν από ελεφαντόδοντο ” και για το ότι “ πλάγιαζαν σε κλίνες από ελεφαντόδοντο ” . 
 Τα περίτεχνα σπίτια και τα διακοσμημένα έπιπλα δεν κράτησαν πολύ . 
 Τα λεηλάτησαν οι εχθροί που κατέκτησαν τη χώρα . 
 Ωστόσο , χρόνια αργότερα , έπειτα από εξορία 70 ετών , πολλοί από το λαό του Θεού δεν είχαν διδαχτεί από αυτό . 
 Εμείς θα διδαχτούμε ; Θα ήταν κατάλληλο να αναρωτηθεί ο καθένας μας : “ Ειλικρινά , πόση έμφαση δίνω εγώ στο σπίτι μου και στη διακόσμησή του ; Τι γίνεται με τα σχέδια για επιπρόσθετη εκπαίδευση που αποσκοπεί σε μεγάλη σταδιοδρομία , παρότι αυτό θα μπορούσε να απορροφά σημαντικό μέρος του χρόνου μου επί αρκετά χρόνια , παραγκωνίζοντας σπουδαίες πτυχές της πνευματικής μου ζωής ; ” — Λουκάς 12 : 20 , 21 · 1 Τιμόθεο 6 : 17 - 19 . 
 Τα όσα διαβάζουμε στο εδάφιο Αγγαίος 1 : 6 πρέπει να μας υπενθυμίζουν πόσο ανάγκη έχουμε την ευλογία του Θεού στη ζωή μας . 
 Εκείνοι οι αρχαίοι Ιουδαίοι δεν είχαν αυτή την ευλογία , πράγμα που τους ζημίωνε . 
 Είτε έχουμε αφθονία υλικών πραγμάτων είτε όχι , αν δεν λαβαίνουμε την ευλογία του Ιεχωβά , σίγουρα θα ζημιωθούμε πνευματικά . 
 Πώς , όμως , μπορούμε να λάβουμε αυτή την ευλογία ; 
 Ο Ιεχωβά Βοηθάει Μέσω του Πνεύματός Του 
 16 - 18 . 
 Τι σήμαινε το εδάφιο Ζαχαρίας 4 : 6 στο αρχαίο του γενικό πλαίσιο ; 
 Ο συνεργάτης του Αγγαίου , ο προφήτης Ζαχαρίας , παρακινήθηκε να τονίσει το μέσο με το οποίο ο Ιεχωβά υποκινούσε και ευλογούσε τα αφοσιωμένα άτομα τότε . 
 Αυτό δείχνει επίσης πώς θα ευλογήσει και εσάς . 
 Διαβάζουμε : « “ Όχι με στρατιωτική δύναμη ούτε με ισχύ , αλλά με το πνεύμα μου ” , είπε ο Ιεχωβά των στρατευμάτων » . 
 Ίσως έχετε ακούσει πολλές φορές να παρατίθεται αυτό το εδάφιο , αλλά ποια ήταν η σημασία του για τους Ιουδαίους στις ημέρες του Αγγαίου και του Ζαχαρία , και ποια είναι για εσάς ; 
 Θυμηθείτε ότι τα θεόπνευστα λόγια του Αγγαίου και του Ζαχαρία άσκησαν θαυμάσια επίδραση εκείνον τον καιρό . 
 Τα όσα είπαν αυτοί οι δύο προφήτες αναζωογόνησαν τους πιστούς Ιουδαίους . 
 Ο Αγγαίος άρχισε να προφητεύει τον έκτο μήνα του 520 Π.Κ.Χ . 
 Ο Ζαχαρίας άρχισε να προφητεύει τον όγδοο μήνα του ίδιου έτους . 
 Όπως μπορείτε να δείτε από το εδάφιο Αγγαίος 2 : 18 , οι εργασίες στα θεμέλια ξανάρχισαν με ζήλο τον ένατο μήνα . 
 Έτσι λοιπόν , οι Ιουδαίοι υποκινήθηκαν σε δράση και υπάκουσαν στον Ιεχωβά έχοντας την πεποίθηση ότι εκείνος θα τους στηρίξει . 
 Τα λόγια του εδαφίου Ζαχαρίας 4 : 6 αναφέρονται στην υποστήριξη του Θεού . 
 Όταν οι Ιουδαίοι επέστρεψαν στην πατρίδα τους το 537 Π.Κ.Χ . , δεν είχαν στρατιωτική δύναμη . 
 Εντούτοις , ο Ιεχωβά τούς προστάτευε και τους καθοδηγούσε στη διάρκεια του ταξιδιού από τη Βαβυλώνα . 
 Το δε πνεύμα του παρείχε κατεύθυνση όταν άρχισαν τις εργασίες στο ναό λίγο αργότερα . 
 Μόλις θα άρχιζαν να εργάζονται και πάλι ολόκαρδα , εκείνος θα τους υποστήριζε με το άγιο πνεύμα του . 
 Ποια ισχυρή επιρροή υπερνικήθηκε από το πνεύμα του Θεού ; 
 Μέσω μιας σειράς οχτώ οραμάτων , ο Ζαχαρίας έλαβε τη διαβεβαίωση ότι ο Ιεχωβά θα ήταν μαζί με το λαό του , ο οποίος θα επιτελούσε πιστά το έργο του ναού μέχρι τέλους . 
 Το τέταρτο όραμα , το οποίο είναι καταγραμμένο στο 3ο κεφάλαιο , δείχνει ότι ο Σατανάς αντιστεκόταν ενεργά στις προσπάθειες που κατέβαλλαν οι Ιουδαίοι για να ολοκληρώσουν την οικοδόμηση του ναού . 
 Ασφαλώς ο Σατανάς δεν θα χαιρόταν καθόλου με την προοπτική να βλέπει τον Αρχιερέα Ιησού να παρέχει τις υπηρεσίες του υπέρ του λαού σε καινούριο ναό . 
 Μολονότι ο Διάβολος εμπόδιζε ενεργά τους Ιουδαίους να οικοδομήσουν το ναό , το πνεύμα του Ιεχωβά θα συνέβαλλε καθοριστικά στο να απομακρυνθούν τα εμπόδια και να δραστηριοποιηθούν οι Ιουδαίοι ώστε να προχωρήσουν μέχρις ότου ολοκληρωνόταν ο ναός . 
 Πώς βοήθησε το άγιο πνεύμα τους Ιουδαίους να επιτελέσουν το θέλημα του Θεού ; 
 Φαινόταν σαν να υπήρχε ένα ανυπέρβλητο εμπόδιο εναντίωσης , προερχόμενο από κυβερνητικούς αξιωματούχους οι οποίοι κατάφεραν να θέσουν το έργο υπό απαγόρευση . 
 Ωστόσο , ο Ιεχωβά υποσχέθηκε ότι αυτό το φαινομενικό « βουνό » θα απομακρυνόταν και θα γινόταν « ίσιωμα » . 
 Και αυτό συνέβη ! 
 Ο Βασιλιάς Δαρείος Α ΄ έκανε έρευνα και ανακάλυψε το διάταγμα του Κύρου με το οποίο επιτρεπόταν στους Ιουδαίους να ξαναχτίσουν το ναό . 
 Ως αποτέλεσμα , ο Δαρείος αναίρεσε την απαγόρευση και επέτρεψε να δοθούν στους Ιουδαίους χρήματα από το βασιλικό θησαυροφυλάκιο για να βοηθήσει να καλυφτούν οι δαπάνες του έργου . 
 Τι καταπληκτική ανατροπή των περιστάσεων ! 
 Έπαιξε ρόλο το πνεύμα του Θεού στη συγκεκριμένη περίπτωση ; Μπορούμε να είμαστε βέβαιοι για αυτό . 
 Ο ναός ολοκληρώθηκε το 515 Π.Κ.Χ . , το έκτο έτος της βασιλείας του Δαρείου Α ΄ . — Έσδρας 6 : 1 , 15 . 
 ( α ) Στους αρχαίους καιρούς , πώς “ έσεισε ο Θεός όλα τα έθνη ” , και πώς βγήκαν « τα επιθυμητά πράγματα » ; ( β ) Ποια είναι η σύγχρονη εκπλήρωση ; 
 Στο εδάφιο Αγγαίος 2 : 5 , ο προφήτης υπενθύμισε στους Ιουδαίους τη διαθήκη την οποία είχε συνάψει ο Θεός μαζί τους στο Όρος Σινά , όταν « όλο το βουνό έτρεμε πάρα πολύ » . 
 Στις ημέρες του Αγγαίου και του Ζαχαρία , ο Ιεχωβά επρόκειτο να προκαλέσει άλλο ένα σείσιμο , όπως περιγράφεται με τη συμβολική γλώσσα των εδαφίων 6 και 7 . 
 Η κατάσταση στην Περσική Αυτοκρατορία επρόκειτο να διαταραχτεί , αλλά το έργο στο ναό θα προχωρούσε προς την ολοκλήρωσή του . 
 Μη Ιουδαίοι , « τα επιθυμητά πράγματα όλων των εθνών » , θα δόξαζαν τελικά τον Θεό μαζί με τους Ιουδαίους σε εκείνον τον τόπο λατρείας . 
 Στην εποχή μας , σε μεγάλη κλίμακα , ο Θεός έχει “ σείσει τα έθνη ” με το Χριστιανικό μας κήρυγμα , και « τα επιθυμητά πράγματα όλων των εθνών » έχουν έρθει για να λατρεύουν τον Θεό μαζί με το χρισμένο υπόλοιπο . 
 Όντως , οι χρισμένοι και τα άλλα πρόβατα μαζί γεμίζουν τώρα τον οίκο του Ιεχωβά με δόξα . 
 Αυτοί οι αληθινοί λάτρεις περιμένουν με πίστη τον καιρό κατά τον οποίο ο Ιεχωβά θα “ σείσει τους ουρανούς και τη γη ” με άλλη έννοια . 
 Αυτό θα γίνει για να ανατραπεί και να αφανιστεί η ισχύς των βασιλείων των εθνών . — Αγγαίος 2 : 22 . 
 Πώς “ σείονται ” τα έθνη , με ποιο αποτέλεσμα , και τι άλλο πρόκειται να συμβεί ; 
 Μας έρχεται στο νου η αναταραχή που έχει επέλθει σε διάφορα στοιχεία τα οποία εξεικονίζονται από « τους ουρανούς και τη γη και τη θάλασσα και την ξηρά » . 
 Κατ ’ αρχάς , ο Σατανάς ο Διάβολος και οι δαίμονές του ρίχτηκαν στη γη . 
 Επιπρόσθετα , το κήρυγμα στο οποίο ηγούνται οι χρισμένοι του Θεού έχει αναμφίβολα σείσει τα επίγεια στοιχεία αυτού του συστήματος πραγμάτων . 
 Μολαταύτα , « ένα μεγάλο πλήθος » επιθυμητών πραγμάτων από όλα τα έθνη έχει ενωθεί με τον πνευματικό Ισραήλ στην υπηρεσία του Ιεχωβά . 
 Το μεγάλο πλήθος συνεργάζεται με τους χρισμένους Χριστιανούς κηρύττοντας τα καλά νέα ότι σύντομα ο Θεός θα σείσει τα έθνη στον Αρμαγεδδώνα . 
 Αυτό το γεγονός θα ανοίξει το δρόμο για να φερθεί η αληθινή λατρεία σε τελειοποιημένη κατάσταση παγκόσμια . 
 Θυμάστε ; 
 • Πότε και υπό ποιες συνθήκες υπηρέτησαν ο Αγγαίος και ο Ζαχαρίας ; 
 • Πώς μπορείτε εσείς να εφαρμόσετε το άγγελμα που μετέδωσαν ο Αγγαίος και ο Ζαχαρίας ; 
 • Γιατί βρίσκετε ενθαρρυντικά τα λόγια του εδαφίου Ζαχαρίας 4 : 6 ; 
 [ Εικόνες στη σελίδα 20 ] 
 Τα συγγράμματα του Αγγαίου και του Ζαχαρία μάς διαβεβαιώνουν για την υποστήριξη του Θεού 
 [ Εικόνα στη σελίδα 23 ] 
 « Είναι αυτός καιρός για εσάς να κατοικείτε στα ξυλεπένδυτα σπίτια σας , ενώ αυτός ο οίκος είναι έρημος ; » 
 [ Εικόνα στη σελίδα 24 ] 
 Ο λαός του Ιεχωβά πλησιάζει τα “ επιθυμητά άτομα των εθνών ” 
 Ας Είναι Ισχυρά τα Χέρια Σας 
 « Ας είναι ισχυρά τα χέρια σας , εσείς που αυτές τις ημέρες ακούτε αυτά τα λόγια από το στόμα των προφητών » . ​ — ΖΑΧΑΡΙΑΣ 8 : 9 . 
 1 , 2 . 
 Γιατί αξίζουν την προσοχή μας τα βιβλία του Αγγαίου και του Ζαχαρία ; 
 ΟΙ ΠΡΟΦΗΤΕΙΕΣ του Αγγαίου και του Ζαχαρία γράφτηκαν πριν από περίπου 2.500 χρόνια , αλλά είναι ασφαλώς επίκαιρες για τη ζωή σας . 
 Οι Γραφικές αφηγήσεις που βρίσκονται σε αυτά τα δύο βιβλία δεν είναι απλή ιστορία . 
 Είναι μέρος “ όλων όσων γράφτηκαν παλιότερα . . . για την εκπαίδευσή μας ” . 
 Πολλά από τα όσα διαβάζουμε εκεί μας φέρνουν στο νου πραγματικές καταστάσεις οι οποίες υφίστανται από τότε που εγκαθιδρύθηκε η Βασιλεία στον ουρανό το 1914 . 
 Αναφερόμενος σε γεγονότα και περιστάσεις που είχε βιώσει ο λαός του Θεού πριν από πολύ καιρό , ο απόστολος Παύλος δήλωσε : « Αυτά συνέβαιναν σε εκείνους ως παραδείγματα και γράφτηκαν για προειδοποίηση δική μας , στους οποίους έχουν φτάσει τα τέλη των συστημάτων πραγμάτων » . 
 Γι ’ αυτό , μπορεί κάλλιστα να αναρωτιέστε : “ Ποια αξία έχουν τα βιβλία του Αγγαίου και του Ζαχαρία στην εποχή μας ; ” 
 Σε τι επικεντρώνονται ο Αγγαίος και ο Ζαχαρίας ; 
 Όπως ανέφερε το προηγούμενο άρθρο , οι προφητείες του Αγγαίου και του Ζαχαρία αφορούσαν τον καιρό κατά τον οποίο οι Ιουδαίοι επέστρεψαν στη θεόδοτη γη τους αφού απελευθερώθηκαν από την αιχμαλωσία στη Βαβυλώνα . 
 Οι δύο προφήτες έδωσαν προσοχή στην ανοικοδόμηση του ναού . 
 Οι Ιουδαίοι θεμελίωσαν το ναό το 536 Π.Κ.Χ . 
 Μολονότι μερικοί ηλικιωμένοι Ιουδαίοι ήταν προσηλωμένοι στο παρελθόν , γενικά επικράτησε μεγάλος “ αλαλαγμός χαράς ” . 
 Στην πραγματικότητα , όμως , κάτι ακόμα πιο μνημειώδες έχει συμβεί στην εποχή μας . 
 Γιατί το λέμε αυτό ; — Έσδρας 3 : 3 - 13 . 
 Τι έλαβε χώρα λίγο μετά τον Α ΄ Παγκόσμιο Πόλεμο ; 
 Λίγο μετά τον Α ΄ Παγκόσμιο Πόλεμο , οι χρισμένοι του Ιεχωβά απελευθερώθηκαν από την αιχμαλωσία στη Βαβυλώνα τη Μεγάλη . 
 Αυτό αποτελούσε σημαντική ένδειξη της υποστήριξης του Ιεχωβά . 
 Νωρίτερα φαινόταν ότι οι θρησκευτικοί ηγέτες και οι πολιτικοί συνεργάτες τους είχαν τερματίσει το δημόσιο έργο κηρύγματος και διδασκαλίας των Σπουδαστών της Γραφής . 
 Ωστόσο , ο Ιεχωβά Θεός απομάκρυνε τα εμπόδια που παρακώλυαν το έργο κηρύγματος και μαθήτευσης . 
 Στο διάβα των δεκαετιών από το 1919 και έπειτα , το έργο της Βασιλείας ακμάζει και τίποτα δεν μπόρεσε να σταματήσει την πρόοδό του . 
 5 , 6 . 
 Σε ποιο μεγαλειώδες επίτευγμα στρέφει την προσοχή το εδάφιο Ζαχαρίας 4 : 7 ; 
 Μπορούμε να είμαστε βέβαιοι ότι το κήρυγμα και η διδασκαλία που κάνουν οι υπάκουοι υπηρέτες του Ιεχωβά στην εποχή μας θα συνεχιστεί με την υποστήριξή του . 
 Στο εδάφιο Ζαχαρίας 4 : 7 διαβάζουμε : « Αυτός θα φέρει την πέτρα που μπαίνει ως κεφαλάρι . 
 Θα ακουστούν φωνές για αυτήν : “ Πόση χάρη έχει ! 
 Πόση χάρη έχει ! ” » 
 Σε ποιο μεγαλειώδες επίτευγμα της δικής μας εποχής στρέφει την προσοχή αυτό το γεγονός ; 
 Το εδάφιο Ζαχαρίας 4 : 7 στρέφει την προσοχή στον καιρό κατά τον οποίο η αληθινή λατρεία του Υπέρτατου Κυρίου θα φερθεί σε τελειοποιημένη κατάσταση στις επίγειες αυλές του πνευματικού του ναού . 
 Αυτός ο ναός είναι η διευθέτηση που έχει κάνει ο Ιεχωβά προκειμένου να Τον πλησιάζουμε για λατρεία με βάση την εξιλαστήρια θυσία του Χριστού Ιησού . 
 Είναι αλήθεια ότι ο μεγάλος πνευματικός ναός υπάρχει από τον πρώτο αιώνα Κ.Χ . 
 Ωστόσο , η αληθινή λατρεία στην επίγεια αυλή του ναού πρόκειται να τελειοποιηθεί μελλοντικά . 
 Εκατομμύρια λάτρεις υπηρετούν τώρα στην επίγεια αυλή του πνευματικού ναού . 
 Αυτοί καθώς και πλήθη αναστημένων θα φερθούν σε τελειότητα κατά τη διάρκεια της Χιλιετούς Βασιλείας του Ιησού Χριστού . 
 Στο τέλος των χιλίων ετών , μόνο οι αληθινοί λάτρεις του Θεού θα απομείνουν στην καθαρισμένη γη . 
 Ποιο ρόλο παίζει ο Ιησούς για να φερθεί η αληθινή λατρεία σε τελειοποιημένη κατάσταση στην εποχή μας , και γιατί πρέπει να είναι αυτό ενθαρρυντικό για εμάς ; 
 Ο Κυβερνήτης Ζοροβάβελ και ο Αρχιερέας Ιησούς παρέστησαν μάρτυρες της αποπεράτωσης του ναού το 515 Π.Κ.Χ . 
 Τα εδάφια Ζαχαρίας 6 : 12 , 13 προείπαν τον παρόμοιο ρόλο που θα έπαιζε ο Ιησούς για να φερθεί η αληθινή λατρεία σε τελειοποιημένη κατάσταση : « Αυτό είπε ο Ιεχωβά των στρατευμάτων : “ Να ο άνθρωπος του οποίου το όνομα είναι Βλαστός . 
 Και από τον τόπο του θα βλαστήσει και θα χτίσει το ναό του Ιεχωβά . 
 Και . . . θα βαστάξει την αξιοπρέπεια · και θα καθήσει και θα κυβερνήσει στο θρόνο του και θα γίνει ιερέας στο θρόνο του ” » . 
 Εφόσον ο Ιησούς , ο οποίος είναι στον ουρανό και κάνει τη Δαβιδική γραμμή βασιλιάδων να βλαστάνει , υποστηρίζει το έργο της Βασιλείας στον πνευματικό ναό , νομίζετε ότι μπορεί κανείς να εμποδίσει την πρόοδό του ; Ούτε κατά διάνοια ! 
 Δεν πρέπει να μας ενθαρρύνει αυτό να προχωρούμε σταθερά στη διακονία μας , χωρίς να επιτρέπουμε στις καθημερινές έγνοιες να μας κάνουν να παρεκκλίνουμε ; 
 Προτεραιότητες 
 Γιατί πρέπει να βάζουμε το έργο που κάνουμε στον πνευματικό ναό στην πρώτη θέση στη ζωή μας ; 
 Για να έχουμε την υποστήριξη και την ευλογία του Ιεχωβά , πρέπει να κρατάμε στην πρώτη θέση στη ζωή μας το έργο που κάνουμε στον πνευματικό ναό . 
 Ανόμοια με τους Ιουδαίους οι οποίοι έλεγαν : « Δεν έχει έρθει ο καιρός » , εμείς πρέπει να θυμόμαστε ότι ζούμε « στις τελευταίες ημέρες » . 
 Ο Ιησούς προείπε ότι οι όσιοι ακόλουθοί του θα κήρυτταν τα καλά νέα της Βασιλείας και θα έκαναν μαθητές . 
 Πρέπει να είμαστε προσεκτικοί ώστε να μην παραμελούμε το προνόμιο υπηρεσίας που έχουμε . 
 Το έργο κηρύγματος και διδασκαλίας , το οποίο σταμάτησε προσωρινά λόγω της εναντίωσης από τον κόσμο , ξανάρχισε το 1919 , αλλά δεν έχει ολοκληρωθεί ακόμη . 
 Μπορείτε , όμως , να είστε βέβαιοι ότι θα ολοκληρωθεί οπωσδήποτε ! 
 9 , 10 . 
 Από τι εξαρτάται η ευλογία του Ιεχωβά , και τι σημαίνει αυτό για εμάς ; 
 Στο βαθμό στον οποίο συνεχίζουμε να εργαζόμαστε ολόκαρδα θα ευλογηθούμε — ως λαός και ως άτομα . 
 Προσέξτε την υπόσχεση του Ιεχωβά η οποία μας δίνει αυτή τη διαβεβαίωση . 
 Από τότε που οι Ιουδαίοι επέστρεψαν στην ολόψυχη λατρεία και ξανάρχισαν να εργάζονται ολόκαρδα στα θεμέλια του ναού , ο Ιεχωβά είπε : « Από αυτή την ημέρα θα παρέχω ευλογία » . 
 Θα απολάμβαναν πλήρη αποκατάσταση της εύνοιάς του . 
 Σκεφτείτε τώρα τις ευλογίες που εμπεριείχε η υπόσχεση του Θεού : « Θα υπάρχει ο σπόρος της ειρήνης · το κλήμα θα δίνει τους καρπούς του και η γη θα δίνει τη σοδειά της και οι ουρανοί θα δίνουν τη δροσιά τους · και θα κάνω εκείνους που έχουν απομείνει από αυτόν το λαό να κληρονομήσουν όλα αυτά τα πράγματα » . — Ζαχαρίας 8 : 9 - 13 . 
 Όπως ο Ιεχωβά ευλόγησε εκείνους τους Ιουδαίους από πνευματική και από υλική άποψη , έτσι θα ευλογήσει και εμάς καθώς κάνουμε με επιμέλεια και χαρούμενη καρδιά το έργο που μας έχει αναθέσει . 
 Αυτές οι ευλογίες περιλαμβάνουν το να έχουμε ειρήνη μεταξύ μας , ασφάλεια , ευημερία και πνευματική ανάπτυξη . 
 Ωστόσο , μπορείτε να είστε βέβαιοι ότι η διαρκής ευλογία του Θεού εξαρτάται από το αν εμείς κάνουμε το έργο στον πνευματικό ναό με τον τρόπο που θέλει ο Ιεχωβά . 
 Πώς θα μπορούσαμε να αναλύσουμε τις προτεραιότητές μας ; 
 Τώρα είναι ο καιρός να “ προσηλώσουμε την καρδιά μας στις οδούς μας ” . 
 Πρέπει να αφιερώσουμε λίγο χρόνο για να εξετάσουμε τις προτεραιότητές μας στη ζωή . 
 Η ευλογία του Ιεχωβά πάνω μας σήμερα εξαρτάται από το βαθμό στον οποίο εμείς μεγαλύνουμε το όνομά του και προχωρούμε σταθερά στο έργο που κάνουμε στον πνευματικό ναό του . 
 Θα μπορούσατε να αναρωτηθείτε : “ Μήπως έχουν αλλάξει οι προτεραιότητές μου ; Είναι ο ζήλος μου για τον Ιεχωβά , την αλήθεια του και το έργο του όσος ήταν όταν βαφτίστηκα ; Μήπως το ενδιαφέρον για μια άνετη ζωή επηρεάζει την προσοχή που δίνω στον Ιεχωβά και στη Βασιλεία του ; Μήπως ο φόβος του ανθρώπου — η ανησυχία για τη γνώμη των άλλων — με κρατάει λίγο πίσω ; ” — Αποκάλυψη 2 : 2 - 4 . 
 Ποια κατάσταση που υπήρχε μεταξύ των Ιουδαίων τονίζεται στα εδάφια Αγγαίος 1 : 6 , 9 ; 
 Δεν θέλουμε να μας στερεί ο Θεός την πλούσια ευλογία του εξαιτίας του ότι παραμελούμε το έργο της μεγάλυνσης του ονόματός του . 
 Θυμηθείτε ότι , μετά την καλή αρχή που έκαναν , οι αποκαταστημένοι Ιουδαίοι “ έτρεχαν , ο καθένας για το δικό του σπίτι ” , όπως αναφέρει το εδάφιο Αγγαίος 1 : 9 . 
 Αφοσιώθηκαν στις δικές τους καθημερινές ανάγκες και στον τρόπο ζωής τους . 
 Κατά συνέπεια , “ η συγκομιδή ήταν μικρή ” , υπήρχε έλλειψη καλής τροφής , ποτού και ζεστών ρούχων . 
 Ο Ιεχωβά απέσυρε την ευλογία του . 
 Περιέχει αυτό κάποιο δίδαγμα για εμάς ; 
 13 , 14 . 
 Πώς μπορούμε να εφαρμόσουμε το δίδαγμα που παίρνουμε από τα εδάφια Αγγαίος 1 : 6 , 9 , και γιατί είναι σημαντικό αυτό ; 
 Δεν συμφωνείτε ότι , για να συνεχίσουμε να απολαμβάνουμε τις θεϊκές ευλογίες , πρέπει να αντιστεκόμαστε στην τάση να επιζητούμε πράγματα για τον εαυτό μας παραμελώντας τη λατρεία του Ιεχωβά ; Αυτό ισχύει είτε η δραστηριότητα ή το μέλημα που αποσπά την προσοχή μας είναι η επιδίωξη πλούτου είτε είναι τα σχέδια γρήγορου πλουτισμού είτε φιλόδοξα σχέδια για ανώτερη εκπαίδευση και μια επιθυμητή σταδιοδρομία σε αυτό το σύστημα είτε προγράμματα για την ικανοποίηση προσωπικών επιθυμιών . 
 Τέτοια πράγματα ίσως να μην είναι αυτά καθαυτά αμαρτίες . 
 Ωστόσο , δεν διακρίνετε ότι από την άποψη της αιώνιας ζωής , αυτά είναι πράγματι « νεκρά έργα » ; Με ποια έννοια ; Είναι νεκρά από πνευματική άποψη , μάταια και άκαρπα . 
 Αν κάποιος εμμένει σε αυτά , τέτοια έργα θα μπορούσαν να οδηγήσουν σε πνευματικό θάνατο . 
 Αυτό συνέβη σε μερικούς χρισμένους Χριστιανούς στις ημέρες των αποστόλων . 
 Έχει συμβεί και σε μερικά άτομα στην εποχή μας . 
 Ίσως γνωρίζετε κάποιους των οποίων η προσοχή αποσπάστηκε σταδιακά από τις Χριστιανικές δραστηριότητες και από την εκκλησία . 
 Τώρα δεν δείχνουν καμιά διάθεση να επιστρέψουν στην υπηρεσία του Ιεχωβά . 
 Ασφαλώς ελπίζουμε ότι τέτοια άτομα θα επιστρέψουν στον Ιεχωβά , αλλά το γεγονός είναι ότι η επιδίωξη “ νεκρών έργων ” μπορεί να οδηγήσει στην απώλεια της εύνοιας και της ευλογίας του . 
 Αντιλαμβάνεστε πόσο θλιβερή εξέλιξη θα ήταν αυτή . 
 Θα σήμαινε την απώλεια της χαράς και της ειρήνης που παράγει το πνεύμα του Θεού . 
 Επίσης , φανταστείτε τι απώλεια θα ήταν το να μην είμαστε μέρος της θερμής Χριστιανικής αδελφότητας ! — Γαλάτες 1 : 6 · 5 : 7 , 13 , 22 - 24 . 
 Πώς δείχνει το εδάφιο Αγγαίος 2 : 14 ότι η λατρεία μας είναι σοβαρό ζήτημα ; 
 Το ζήτημα αυτό είναι πολύ σοβαρό . 
 Προσέξτε στο εδάφιο Αγγαίος 2 : 14 πώς έβλεπε ο Ιεχωβά τους Ιουδαίους οι οποίοι παραμελούσαν τον οίκο της λατρείας του προκειμένου να επενδύσουν τα δικά τους σπίτια , κυριολεκτικά ή μεταφορικά . 
 « “ Έτσι είναι αυτός ο λαός και έτσι είναι αυτό το έθνος ενώπιόν μου ” , λέει ο Ιεχωβά , “ και έτσι είναι όλο το έργο των χεριών τους και οτιδήποτε προσφέρουν εκεί . 
 Είναι ακάθαρτο ” » . 
 Οποιεσδήποτε τυπικές θυσίες και αν πρόσφεραν με μισή καρδιά οι Ιουδαίοι στο προσωρινό θυσιαστήριο στην Ιερουσαλήμ δεν γίνονταν αποδεκτές , εφόσον εκείνοι παραμελούσαν την αληθινή λατρεία . — Έσδρας 3 : 3 . 
 Εγγυημένη Υποστήριξη 
 Με βάση τα οράματα που είδε ο Ζαχαρίας , ποια βεβαιότητα μπορούσαν να έχουν οι Ιουδαίοι ; 
 Οι υπάκουοι Ιουδαίοι που εργάζονταν για την ανοικοδόμηση του ναού του Θεού έλαβαν διαβεβαίωση για τη θεϊκή υποστήριξη , όπως έδειξε ο Θεός μέσω μιας σειράς οχτώ οραμάτων τα οποία είδε ο Ζαχαρίας . 
 Το πρώτο εγγυήθηκε την αποπεράτωση του ναού καθώς και ευημερία για την Ιερουσαλήμ και τον Ιούδα υπό την προϋπόθεση ότι οι Ιουδαίοι θα εκτελούσαν υπάκουα το έργο που είχαν να κάνουν . 
 Το δεύτερο όραμα υποσχέθηκε ότι θα τερματίζονταν όλες οι κυβερνήσεις που εναντιώνονταν στην αληθινή λατρεία . 
 Άλλα οράματα έδωσαν τη διαβεβαίωση ότι θα υπήρχε θεϊκή προστασία στο έργο της οικοδόμησης , εισροή ανθρώπων από πολλά έθνη στον αποπερατωμένο οίκο της λατρείας του Ιεχωβά , αληθινή ειρήνη και ασφάλεια , ισοπέδωση των φαινομενικά ανυπέρβλητων εμποδίων στο θεόδοτο έργο , απομάκρυνση της πονηρίας , καθώς επίσης αγγελική επίβλεψη και προστασία . 
 Ασφαλώς μπορείτε να καταλάβετε γιατί με τέτοιες εγγυήσεις για τη θεϊκή υποστήριξη , τα υπάκουα άτομα διόρθωσαν τον τρόπο της ζωής τους και επικέντρωσαν την προσοχή τους στο έργο για το οποίο τους είχε απελευθερώσει ο Θεός . 
 Λαβαίνοντας υπόψη την εγγύηση που έχουμε , τι πρέπει να αναρωτηθούμε ; 
 Παρόμοια , η εγγύηση που έχουμε για το βέβαιο θρίαμβο της αληθινής λατρείας πρέπει να μας υποκινεί σε δράση και να μας παρακινεί να κάνουμε σοβαρές σκέψεις για τον οίκο της λατρείας του Ιεχωβά . 
 Αναρωτηθείτε : “ Αν πιστεύω ότι τώρα είναι ο καιρός να γίνει το έργο κηρύγματος των καλών νέων της Βασιλείας και μαθήτευσης , εναρμονίζονται οι στόχοι μου και ο τρόπος ζωής μου με την πεποίθησή μου ; Αφιερώνω αρκετό χρόνο για να μελετάω τον προφητικό Λόγο του Θεού , να τον κάνω μέλημά μου και να συζητάω για αυτόν με συγχριστιανούς καθώς και με άλλους ανθρώπους που συναντώ ; ” 
 Τι επίκειται , σύμφωνα με το 14ο κεφάλαιο του Ζαχαρία ; 
 Ο Ζαχαρίας αναφέρθηκε στην καταστροφή της Βαβυλώνας της Μεγάλης , την οποία θα ακολουθήσει ο πόλεμος του Αρμαγεδδώνα . 
 Διαβάζουμε : « Αυτή θα είναι μία ημέρα γνωστή ως ημέρα που ανήκει στον Ιεχωβά . 
 Δεν θα είναι ημέρα ούτε θα είναι νύχτα · και σε βραδινή ώρα θα γίνει φως » . 
 Ναι , η ημέρα του Ιεχωβά θα είναι πράγματι σκοτεινή , κρύα ημέρα για τους εχθρούς του στη γη ! 
 Αλλά θα σημάνει συνεχές φως και εύνοια για τους πιστούς λάτρεις του Ιεχωβά . 
 Ο Ζαχαρίας περιέγραψε επίσης πώς το καθετί στο νέο κόσμο θα διακηρύττει την αγιότητα του Ιεχωβά . 
 Η αληθινή λατρεία στο μεγάλο πνευματικό ναό του Θεού θα είναι η μόνη μορφή λατρείας στη γη . 
 Τι εγγύηση ! 
 Θα γευτούμε την εκπλήρωση των όσων προειπώθηκαν και θα δούμε τη δικαίωση της κυριαρχίας του Ιεχωβά . 
 Πόσο μοναδική θα είναι η ημέρα η οποία θα ανήκει στον Ιεχωβά ! 
 Μόνιμες Ευλογίες 
 19 , 20 . 
 Γιατί βρίσκετε ενθαρρυντικά τα εδάφια Ζαχαρίας 14 : 8 , 9 ; 
 Έπειτα από αυτή την καταπληκτική εκπλήρωση , ο Σατανάς και οι δαίμονές του θα περιοριστούν σε μια άβυσσο αδράνειας . 
 Κατόπιν , θα ρέουν ευλογίες κατά τη διάρκεια της Χιλιετούς Βασιλείας του Χριστού . 
 Τα εδάφια Ζαχαρίας 14 : 8 , 9 λένε : « Εκείνη την ημέρα ζωντανά νερά θα βγαίνουν από την Ιερουσαλήμ , τα μισά προς την ανατολική θάλασσα και τα άλλα μισά προς τη δυτική θάλασσα . 
 Καλοκαίρι και χειμώνα θα γίνεται αυτό . 
 Και ο Ιεχωβά θα γίνει βασιλιάς όλης της γης . 
 Εκείνη την ημέρα ο Ιεχωβά θα αποδειχτεί ένας και το όνομά του ένα » . 
 Τα « ζωντανά νερά » , ή αλλιώς ο “ ποταμός νερού ζωής ” , που απεικονίζουν τις προμήθειες του Ιεχωβά για ζωή , θα ρέουν συνεχώς από την έδρα της Μεσσιανικής Βασιλείας . 
 Ένα μεγάλο πλήθος λάτρεων του Ιεχωβά , οι οποίοι θα έχουν επιζήσει από τον Αρμαγεδδώνα , θα ωφεληθούν καθώς θα απελευθερωθούν από την καταδίκη του Αδαμιαίου θανάτου . 
 Ακόμα και εκείνοι που είναι ήδη νεκροί θα ωφεληθούν μέσω ανάστασης . 
 Με αυτόν τον τρόπο θα αρχίσει μια νέα φάση της διακυβέρνησης του Ιεχωβά πάνω στη γη . 
 Οι άνθρωποι σε όλη τη γη θα αναγνωρίζουν τον Ιεχωβά ως τον Παγκόσμιο Κυρίαρχο , τον μόνο που πρέπει να λατρεύεται . 
 Τι πρέπει να είμαστε αποφασισμένοι να κάνουμε ; 
 Λαβαίνοντας υπόψη όλα όσα προείπαν ο Αγγαίος και ο Ζαχαρίας και όλα όσα έχουν εκπληρωθεί , έχουμε βάσιμους λόγους να προχωρούμε σταθερά στο έργο που μας έχει αναθέσει ο Θεός να κάνουμε στις επίγειες αυλές του πνευματικού του ναού . 
 Μέχρι τον καιρό κατά τον οποίο η αληθινή λατρεία θα φερθεί σε τελειοποιημένη κατάσταση , ας αγωνιζόμαστε όλοι να κρατάμε τα συμφέροντα της Βασιλείας στην πρώτη θέση . 
 Το εδάφιο Ζαχαρίας 8 : 9 μας προτρέπει : « Ας είναι ισχυρά τα χέρια σας , εσείς που αυτές τις ημέρες ακούτε αυτά τα λόγια από το στόμα των προφητών » . 
 Θυμάστε ; 
 • Ποιο ιστορικό παράλληλο κάνει τα βιβλία του Αγγαίου και του Ζαχαρία επίκαιρα σήμερα ; 
 • Ποιο δίδαγμα σχετικά με τις προτεραιότητες μας παρέχουν ο Αγγαίος και ο Ζαχαρίας ; 
 • Γιατί η μελέτη των βιβλίων του Αγγαίου και του Ζαχαρία μάς δίνει βάση για πεποίθηση σε σχέση με το μέλλον ; 
 [ Εικόνα στη σελίδα 26 ] 
 Ο Αγγαίος και ο Ζαχαρίας παρότρυναν τους Ιουδαίους να εργάζονται ολόψυχα και έτσι να λάβουν ευλογία 
 [ Εικόνες στη σελίδα 27 ] 
 Μήπως “ τρέχετε για το δικό σας σπίτι ” ; 
 [ Εικόνα στη σελίδα 28 ] 
 Ο Ιεχωβά υποσχέθηκε ευλογία και την έχει δώσει 
 Ποιμένες που Είναι « Παραδείγματα για το Ποίμνιο » 
 « Ποιμάνετε το ποίμνιο του Θεού που είναι στη φροντίδα σας . . . με τη θέλησή σας . . . , πρόθυμα . . . , με το να γίνεστε παραδείγματα για το ποίμνιο » . — 1 ΠΕΤΡΟΥ 5 : 2 , 3 . 
 1 , 2 . ( α ) Ποιο προνόμιο εμπιστεύτηκε ο Ιησούς στον απόστολο Πέτρο , και γιατί δεν ήταν άτοπη η εμπιστοσύνη του ; ( β ) Πώς νιώθει ο Ιεχωβά για τους διορισμένους ποιμένες ; 
 ΛΙΓΟ πριν από την Πεντηκοστή του 33 Κ.Χ . , ο Πέτρος και άλλοι έξι μαθητές έτρωγαν το πρωινό που είχε ετοιμάσει ο Ιησούς στην ακρογιαλιά της Θάλασσας της Γαλιλαίας . 
 Αυτή δεν ήταν η πρώτη φορά που ο Πέτρος έβλεπε τον αναστημένο Ιησού , και αναμφίβολα ένιωθε ενθουσιασμό καθώς γνώριζε ότι ο Ιησούς ήταν ζωντανός . 
 Αλλά ο Πέτρος ίσως ανησυχούσε κιόλας . 
 Εξάλλου , λίγες μέρες νωρίτερα είχε αρνηθεί δημόσια ακόμα και το ότι γνώριζε τον Ιησού . 
 Μήπως επέπληξε ο Ιησούς τον μετανοημένο Πέτρο για την έλλειψη πίστης που έδειξε ; Όχι . 
 Αντί για αυτό , εμπιστεύτηκε στον Πέτρο το προνόμιο να τρέφει και να ποιμαίνει τα « προβατάκια » του Ιησού . 
 Όπως δείχνει η Γραφική αφήγηση για την ιστορία της Χριστιανικής εκκλησίας του πρώτου αιώνα , η εμπιστοσύνη του Ιησού στον Πέτρο δεν ήταν άτοπη . 
 Μαζί με τους άλλους αποστόλους και τους πρεσβυτέρους της Ιερουσαλήμ , ο Πέτρος όντως ποίμανε τη Χριστιανική εκκλησία σε μια περίοδο έντονων δοκιμασιών και γοργής επέκτασης . — Πράξεις 1 : 15 - 26 · 2 : 14 · 15 : 6 - 9 . 
 Σήμερα , ο Ιεχωβά μέσω του Ιησού Χριστού έχει διορίσει άντρες με τα κατάλληλα προσόντα να υπηρετούν ως πνευματικοί ποιμένες ώστε να οδηγούν τα πρόβατά Του καθώς διέρχονται τους πιο κρίσιμους καιρούς της ανθρώπινης ιστορίας . 
 Μήπως είναι άτοπη αυτή η εμπιστοσύνη ; Η ειρηνική Χριστιανική αδελφότητα που υπάρχει παγκόσμια αποδεικνύει το αντίθετο . 
 Είναι αλήθεια ότι αυτοί οι ποιμένες είναι άνθρωποι που κάνουν λάθη , όπως έκανε και ο Πέτρος . 
 Εντούτοις , ο Ιεχωβά τούς εμπιστεύεται για να φροντίζουν τα πρόβατα που « αγόρασε με το αίμα του ίδιου του Γιου του » . 
 Ο Ιεχωβά νιώθει βαθιά στοργή για αυτούς τους άντρες και τους θεωρεί “ άξιους διπλής τιμής ” . — 1 Τιμόθεο 5 : 17 . 
 Πώς διατηρούν οι πνευματικοί ποιμένες πρόθυμο και ενθουσιώδες πνεύμα ; 
 Πώς διατηρούν οι πνευματικοί ποιμένες πρόθυμο και ενθουσιώδες πνεύμα ώστε να γίνονται παραδείγματα για το ποίμνιο ; Όπως ο Πέτρος και οι άλλοι ποιμένες του πρώτου αιώνα , στηρίζονται στο άγιο πνεύμα του Θεού , το οποίο τους δίνει τη δύναμη που χρειάζονται για να βαστάζουν το φορτίο της ευθύνης τους . 
 Επίσης , το άγιο πνεύμα παράγει σε αυτά τα άτομα τους καρπούς του — αγάπη , χαρά , ειρήνη , μακροθυμία , καλοσύνη , αγαθότητα , πίστη , πραότητα και εγκράτεια . 
 Ας εξετάσουμε συγκεκριμένους τρόπους με τους οποίους οι ποιμένες μπορούν να δίνουν το παράδειγμα εκδηλώνοντας αυτούς τους καρπούς καθώς ποιμαίνουν το ποίμνιο του Θεού που είναι στη φροντίδα τους . 
 Να Αγαπάτε Τόσο το Ποίμνιο Όσο και το Κάθε Πρόβατο Ατομικά 
 4 , 5 . ( α ) Πώς δείχνουν ο Ιεχωβά και ο Ιησούς αγάπη για το ποίμνιο ; ( β ) Ποιοι είναι μερικοί τρόποι με τους οποίους οι πνευματικοί ποιμένες δείχνουν αγάπη για το ποίμνιο ; 
 Η πρώτιστη ιδιότητα που παράγει το πνεύμα του Θεού είναι η αγάπη . 
 Ο Ιεχωβά εκδηλώνει την αγάπη του για το ποίμνιο ως σύνολο όταν του παρέχει αφθονία πνευματικής τροφής . 
 Ωστόσο , κάνει περισσότερα από το να τρέφει απλώς το ποίμνιο . 
 Έχει προσωπικό δεσμό με κάθε πρόβατο ξεχωριστά . 
 Και ο Ιησούς επίσης αγαπάει το ποίμνιο . 
 Παρέδωσε την ψυχή του για χάρη του ποιμνίου και γνωρίζει κάθε πρόβατο προσωπικά , “ με το όνομά του ” . — Ιωάννης 10 : 3 , 14 - 16 . 
 Οι πνευματικοί ποιμένες μιμούνται τον Ιεχωβά και τον Ιησού . 
 Δείχνουν αγάπη για το ποίμνιο του Θεού ως σύνολο “ επιδιδόμενοι στη διδασκαλία ” της εκκλησίας . 
 Οι Γραφικές ομιλίες τους συμβάλλουν στο να τρέφεται και να προστατεύεται το ποίμνιο , και η σκληρή τους εργασία σε αυτόν τον τομέα είναι φανερή σε όλους . 
 Λιγότερο φανερός είναι ο χρόνος που δαπανούν στην τήρηση αρχείων , στη διεκπεραίωση της αλληλογραφίας , στην κατάρτιση προγραμμάτων και στη φροντίδα για πολλές άλλες λεπτομέρειες προκειμένου να διασφαλίσουν ότι οι συναθροίσεις και άλλες δραστηριότητες γίνονται « με ευπρέπεια και με διευθέτηση » . 
 Μεγάλο μέρος αυτής της εργασίας επιτελείται χωρίς να το βλέπουν οι άλλοι και ενδεχομένως τυγχάνει μικρής αναγνώρισης . 
 Οι κόποι τους είναι αληθινά κόποι αγάπης . — Γαλάτες 5 : 13 . 
 6 , 7 . ( α ) Ποιος είναι ένας τρόπος με τον οποίο οι ποιμένες εξοικειώνονται καλύτερα με τα πρόβατα ; ( β ) Γιατί είναι μερικές φορές ωφέλιμο να μοιραζόμαστε τα αισθήματά μας με έναν πρεσβύτερο ; 
 Οι στοργικοί Χριστιανοί ποιμένες προσπαθούν να δείχνουν προσωπικό ενδιαφέρον για κάθε πρόβατο στην εκκλησία . 
 Ένας τρόπος με τον οποίο οι ποιμένες εξοικειώνονται καλύτερα με καθένα από τα πρόβατα είναι η συνεργασία με αυτά στο δημόσιο έργο κηρύγματος . 
 Ο Ιησούς έπαιρνε πολλές φορές τους ακολούθους του μαζί του στο έργο κηρύγματος και επωφελούνταν αυτών των ευκαιριών για να τους ενθαρρύνει . 
 Κάποιος έμπειρος Χριστιανός ποιμένας λέει : « Πιστεύω ότι ένας από τους καλύτερους τρόπους για να γνωρίσουμε και να ενθαρρύνουμε έναν αδελφό ή μια αδελφή είναι να συνεργαστούμε με αυτούς στη διακονία αγρού » . 
 Αν δεν είχατε πρόσφατα την ευκαιρία να συνεργαστείτε με κάποιον από τους πρεσβυτέρους στη διακονία αγρού , γιατί να μην το διευθετήσετε σύντομα ; 
 Η αγάπη υποκινούσε τον Ιησού να συμμερίζεται τις χαρές και τις λύπες των ακολούθων του . 
 Για παράδειγμα , όταν 70 μαθητές του επέστρεψαν με χαρά από το έργο κηρύγματος , ο Ιησούς « ένιωσε αγαλλίαση » . 
 Όταν , όμως , είδε πώς επέδρασε ο θάνατος του Λαζάρου στη Μαρία , καθώς και στους συγγενείς και στους φίλους της , « ο Ιησούς δάκρυσε » . 
 Παρόμοια , οι στοργικοί ποιμένες σήμερα δεν αποστασιοποιούνται συναισθηματικά από τα πρόβατα . 
 Η αγάπη τούς υποκινεί να “ χαίρονται με όσους χαίρονται ” και να “ κλαίνε με όσους κλαίνε ” . 
 Αν νιώσετε είτε χαρά είτε θλίψη στη ζωή σας , μη διστάσετε να εκφράσετε τα αισθήματά σας στους Χριστιανούς ποιμένες . 
 Αν ακούσουν για τη χαρά σας θα ενθαρρυνθούν . 
 Αν μάθουν για τις δοκιμασίες σας θα μπορέσουν να σας ενισχύσουν και να σας παρηγορήσουν . — 1 Θεσσαλονικείς 1 : 6 · 3 : 1 - 3 . 
 8 , 9 . ( α ) Πώς έδειχνε ένας πρεσβύτερος αγάπη για τη σύζυγό του ; ( β ) Πόσο σημαντικό είναι να εκδηλώνει ένας ποιμένας αγάπη για την οικογένειά του ; 
 Η αγάπη που έχει ένας ποιμένας για το ποίμνιο φαίνεται ιδιαίτερα στον τρόπο με τον οποίο φέρεται στη δική του οικογένεια . 
 Αν είναι παντρεμένος , η αγάπη και η τιμή που αποδίδει στη σύζυγό του αποτελούν παράδειγμα προς μίμηση για άλλους συζύγους . 
 Εξετάστε τα σχόλια μιας Χριστιανής ονόματι Λίντα . 
 Ο σύζυγός της υπηρέτησε ως επίσκοπος επί 20 και πλέον χρόνια μέχρι το θάνατό του . 
 Η Λίντα λέει : « Ο σύζυγός μου ήταν πάντα πολύ απασχολημένος με τη φροντίδα της εκκλησίας . 
 Αλλά με έκανε να νιώθω ότι αποτελούσαμε μια ομάδα . 
 Πολλές φορές εξέφραζε εκτίμηση για την υποστήριξή μου , και περνούσε τον ελεύθερο χρόνο του μαζί μου . 
 Ως αποτέλεσμα , ένιωθα ότι με αγαπούσε και δεν ζήλευα για το χρόνο που διέθετε υπηρετώντας την εκκλησία » . 
 Αν ένας Χριστιανός ποιμένας έχει παιδιά , ο τρόπος με τον οποίο τα διαπαιδαγωγεί στοργικά και τα επαινεί συχνά αποτελεί πρότυπο για άλλους γονείς . 
 Μάλιστα , η αγάπη που δείχνει για την οικογένειά του αποδεικνύει διαρκώς ότι ζει σε αρμονία με την παρακαταθήκη που του έχει ανατεθεί λόγω του διορισμού του από το άγιο πνεύμα . — 1 Τιμόθεο 3 : 4 , 5 . 
 Να Προάγετε τη Χαρά και την Ειρήνη Μέσω Επικοινωνίας 
 ( α ) Τι μπορεί να επιδράσει αρνητικά στη χαρά και στην ειρήνη της εκκλησίας ; ( β ) Ποιο ζήτημα απείλησε την ειρήνη της εκκλησίας του πρώτου αιώνα , και πώς λύθηκε εκείνο το ζήτημα ; 
 Το άγιο πνεύμα μπορεί να παραγάγει χαρά και ειρήνη στην καρδιά κάθε Χριστιανού , στο πρεσβυτέριο , καθώς και στην εκκλησία ως σύνολο . 
 Ωστόσο , η έλλειψη ανοιχτής επικοινωνίας μπορεί να επιδράσει αρνητικά σε αυτή τη χαρά και την ειρήνη . 
 Ο Σολομών παρατήρησε : « Τα σχέδια ανατρέπονται όπου δεν υπάρχει εμπιστευτική συζήτηση » . 
 Από την άλλη πλευρά , η ειλικρινής επικοινωνία που χαρακτηρίζεται από σεβασμό προάγει τη χαρά και την ειρήνη . 
 Για παράδειγμα , όταν το ζήτημα της περιτομής απειλούσε να διαταράξει την ειρήνη της εκκλησίας του πρώτου αιώνα , το κυβερνών σώμα στην Ιερουσαλήμ ζήτησε την κατεύθυνση του αγίου πνεύματος . 
 Εξέφρασαν επίσης τις διαφορετικές απόψεις τους επί του θέματος . 
 Κατόπιν αρκετής και ζωηρής συζήτησης κατέληξαν σε μια απόφαση . 
 Όταν ανακοίνωσαν την ομόφωνη απόφασή τους στις εκκλησίες , οι αδελφοί « χάρηκαν με την ενθάρρυνση » . 
 Αυτό προήγαγε τη χαρά και την ειρήνη . 
 Πώς μπορούν οι πρεσβύτεροι να προάγουν τη χαρά και την ειρήνη στην εκκλησία ; 
 Παρόμοια σήμερα , οι ποιμένες προάγουν τη χαρά και την ειρήνη στην εκκλησία όταν επικοινωνούν αποτελεσματικά . 
 Όποτε κάποια προβλήματα απειλούν την ειρήνη της εκκλησίας , οι πρεσβύτεροι συναθροίζονται και εκφράζουν ανοιχτά τα αισθήματά τους . 
 Ακούν με σεβασμό τα σχόλια των άλλων ποιμένων . 
 Αφού πρώτα προσεύχονται για άγιο πνεύμα , βασίζουν τις αποφάσεις τους στις Γραφικές αρχές και στις οδηγίες που έχει δημοσιεύσει « ο πιστός και φρόνιμος δούλος » . 
 Από τη στιγμή που το πρεσβυτέριο πάρει μια απόφαση με βάση τη Γραφή , κάθε πρεσβύτερος υποτάσσεται στην κατεύθυνση του αγίου πνεύματος υποστηρίζοντας αυτή την απόφαση ακόμα και αν η πλειονότητα δεν υιοθέτησε την προσωπική του άποψη . 
 Τέτοιου είδους μετριοφροσύνη προάγει τη χαρά και την ειρήνη και δίνει στα πρόβατα θαυμάσιο παράδειγμα όσον αφορά το πώς να περπατούν με τον Θεό . 
 Συνεργάζεστε εσείς , εκδηλώνοντας μετριοφροσύνη , με τις βασισμένες στη Γραφή αποφάσεις που παίρνουν οι ποιμένες στην εκκλησία ; 
 Να Είστε Μακρόθυμοι και Καλοσυνάτοι 
 Γιατί χρειαζόταν να συμπεριφέρεται ο Ιησούς με μακροθυμία και καλοσύνη στους αποστόλους ; 
 Ο Ιησούς συμπεριφερόταν στους αποστόλους με μακροθυμία και καλοσύνη , παρά τα επανειλημμένα σφάλματά τους . 
 Για παράδειγμα , ο Ιησούς προσπάθησε αρκετές φορές να τους εντυπώσει την ανάγκη να είναι ταπεινοί . 
 Εντούτοις , την τελευταία νύχτα της επίγειας ζωής του , όταν τους είχε μόλις δώσει ένα μάθημα ταπεινοφροσύνης πλένοντας τα πόδια τους , « έγινε μεταξύ τους . . . έντονη λογομαχία για το ποιος από αυτούς φαινόταν να είναι ο μεγαλύτερος » . 
 Επέπληξε ο Ιησούς τους αποστόλους ; Όχι , τους λογίκεψε με καλοσύνη , λέγοντας : « Ποιος είναι μεγαλύτερος , αυτός που πλαγιάζει μπροστά στο τραπέζι ή αυτός που διακονεί ; Δεν είναι αυτός που πλαγιάζει μπροστά στο τραπέζι ; Εγώ , όμως , είμαι ανάμεσά σας ως αυτός που διακονεί » . 
 Η μακροθυμία και η καλοσύνη του Ιησού — σε συνδυασμό με το καλό του παράδειγμα — άγγιξαν τελικά τις καρδιές των αποστόλων . 
 13 , 14 . 
 Πότε ιδιαίτερα πρέπει να είναι καλοσυνάτοι οι ποιμένες ; 
 Παρόμοια , ένας πνευματικός ποιμένας ίσως χρειάζεται να δώσει επανειλημμένα συμβουλή σε ένα άτομο για κάποια αδυναμία του . 
 Ο ποιμένας θα μπορούσε να εξοργιστεί με το άτομο . 
 Ωστόσο , αν θυμάται τις δικές του αδυναμίες καθώς “ νουθετεί τους ατάκτους ” , μπορεί να εκδηλώνει μακροθυμία και καλοσύνη στον αδελφό του . 
 Με αυτόν τον τρόπο μιμείται τον Ιησού και τον Ιεχωβά , οι οποίοι εκδηλώνουν αυτές τις ιδιότητες προς όλους τους Χριστιανούς — περιλαμβανομένων και των ποιμένων . — 1 Θεσσαλονικείς 5 : 14 · Ιακώβου 2 : 13 . 
 Μερικές φορές , οι ποιμένες ίσως χρειάζεται να δώσουν ισχυρή συμβουλή σε κάποιον που έχει διαπράξει σοβαρή αμαρτία . 
 Αν το άτομο είναι αμετανόητο , οι ποιμένες πρέπει να απομακρύνουν από την εκκλησία αυτόν που σφάλλει . 
 Ακόμα και σε αυτή την περίπτωση , ο τρόπος με τον οποίο φέρονται στο άτομο δείχνει ότι μισούν την αμαρτία , όχι τον αμαρτωλό . 
 Ο καλοσυνάτος τρόπος των ποιμένων μπορεί να διευκολύνει ένα παραστρατημένο πρόβατο να επιστρέψει τελικά στη μάντρα . — Λουκάς 15 : 11 - 24 . 
 Οι Καλές Πράξεις Υποκινούνται από Πίστη 
 Ποιος είναι ένας τρόπος με τον οποίο οι ποιμένες μιμούνται την αγαθότητα του Ιεχωβά , και τι τους υποκινεί να το κάνουν αυτό ; 
 « Ο Ιεχωβά είναι αγαθός απέναντι σε όλους » , ακόμα και σε εκείνους που δεν εκτιμούν τα όσα κάνει για αυτούς . 
 Η αγαθότητα του Ιεχωβά φαίνεται ιδιαίτερα από το ότι στέλνει το λαό του να κηρύξει τα « καλά νέα της βασιλείας » . 
 Οι ποιμένες αντανακλούν την αγαθότητα του Θεού αναλαμβάνοντας την ηγεσία σε αυτό το έργο κηρύγματος . 
 Τι τους υποκινεί να καταβάλλουν άοκνες προσπάθειες ; Η ισχυρή πίστη στον Ιεχωβά και στις υποσχέσεις του . — Ρωμαίους 10 : 10 , 13 , 14 . 
 Πώς μπορούν οι ποιμένες να “ εργάζονται το καλό ” προς τα πρόβατα ; 
 Εκτός του ότι εργάζονται « το καλό προς όλους » κηρύττοντας , οι ποιμένες έχουν την ευθύνη να εργάζονται το καλό « κυρίως προς εκείνους με τους οποίους [ είναι ] συγγενείς στην πίστη » . 
 Ένας τρόπος με τον οποίο το κάνουν αυτό είναι οι ενθαρρυντικές ποιμαντικές επισκέψεις . 
 « Μου αρέσει να κάνω ποιμαντικές επισκέψεις » , λέει ένας πρεσβύτερος . 
 « Μου δίνουν την ευκαιρία να επαινώ τους αδελφούς και τις αδελφές για τις προσπάθειές τους και να τους βοηθώ να συνειδητοποιούν ότι η σκληρή τους εργασία εκτιμάται » . 
 Μερικές φορές , οι ποιμένες ίσως εισηγούνται τρόπους με τους οποίους μπορεί κάποιος να βελτιώσει την υπηρεσία του προς τον Ιεχωβά . 
 Καθώς το κάνουν αυτό , οι σοφοί ποιμένες μιμούνται τον απόστολο Παύλο . 
 Αναλογιστείτε με ποιον τρόπο απευθύνθηκε εκείνος στους αδελφούς της Θεσσαλονίκης : « Έχουμε . . . εμπιστοσύνη στον Κύριο σχετικά με εσάς , ότι κάνετε και θα συνεχίσετε να κάνετε αυτά που παραγγέλλουμε » . 
 Τέτοιες εκφράσεις εμπιστοσύνης κάνουν έκκληση στις καλές τάσεις των προβάτων και τα διευκολύνουν να “ είναι υπάκουα σε εκείνους που αναλαμβάνουν την ηγεσία ” . 
 Όταν δέχεστε μια ενθαρρυντική ποιμαντική επίσκεψη , γιατί να μην εκφράσετε εκτίμηση για αυτήν ; 
 Η Πραότητα Απαιτεί Εγκράτεια 
 Ποιο μάθημα πήρε ο Πέτρος από τον Ιησού ; 
 Ο Ιησούς ήταν πράος , ακόμα και όταν τον προκαλούσαν . 
 Όταν προδόθηκε και συνελήφθη , εκδήλωσε πραότητα και μεγάλη εγκράτεια . 
 Ο Πέτρος , ενεργώντας παρορμητικά , τράβηξε σπαθί και ανταπέδωσε . 
 Αλλά ο Ιησούς τού υπενθύμισε : « Νομίζεις ότι δεν μπορώ να επικαλεστώ τον Πατέρα μου για να μου χορηγήσει αυτή τη στιγμή περισσότερες από δώδεκα λεγεώνες αγγέλων ; » Ο Πέτρος έμαθε καλά αυτό το μάθημα και αργότερα υπενθύμισε στους Χριστιανούς : « Ο Χριστός υπέφερε για εσάς , αφήνοντάς σας υπόδειγμα για να ακολουθήσετε τα ίχνη του πιστά . . . . 
 Όταν τον εξύβριζαν , δεν ανταπέδιδε εξυβρίζοντας . 
 Όταν υπέφερε , δεν απειλούσε » . — 1 Πέτρου 2 : 21 - 23 . 
 18 , 19 . ( α ) Πότε χρειάζεται ιδιαίτερα να εκδηλώνουν οι ποιμένες πραότητα και εγκράτεια ; ( β ) Ποια ερωτήματα θα εξετάσουμε στη συνέχεια ; 
 Παρόμοια , οι αποτελεσματικοί ποιμένες είναι πράοι ακόμα και όταν υφίστανται άδικη μεταχείριση . 
 Λόγου χάρη , μερικοί τους οποίους προσπαθούν να βοηθήσουν μέσα στην εκκλησία ίσως δεν ανταποκρίνονται ευνοϊκά . 
 Αν το άτομο που χρειάζεται βοήθεια είναι τραυματισμένο ή άρρωστο από πνευματική άποψη , μπορεί να αντιδράσει στη συμβουλή “ μιλώντας αστόχαστα σαν να δίνει χτυπήματα με σπαθί ” . 
 Ωστόσο , όπως ο Ιησούς , έτσι και οι ποιμένες δεν ανταποδίδουν με δηκτικά λόγια ούτε αντεκδικούνται . 
 Αντίθετα , ασκούν αυτοσυγκράτηση και εξακολουθούν να δείχνουν κατανόηση , πράγμα που μπορεί να αποδειχτεί ευλογία για το άτομο που χρειάζεται βοήθεια . 
 Διδάσκεστε εσείς από το παράδειγμα των πρεσβυτέρων και εκδηλώνετε πραότητα και εγκράτεια όταν λαβαίνετε συμβουλή ; 
 Χωρίς αμφιβολία , ο Ιεχωβά και ο Ιησούς εκτιμούν τη σκληρή εργασία των χιλιάδων ποιμένων οι οποίοι φροντίζουν με τη θέλησή τους το παγκόσμιο ποίμνιο . 
 Ο Ιεχωβά και ο Γιος του τρέφουν επίσης βαθιά στοργή για τους χιλιάδες διακονικούς υπηρέτες οι οποίοι υποστηρίζουν τους πρεσβυτέρους καθώς “ διακονούν τους αγίους ” . 
 Γιατί , λοιπόν , μερικοί βαφτισμένοι αδελφοί διστάζουν να επιδιώξουν αυτό το « καλό έργο » ; Επίσης , πώς εκπαιδεύει ο Ιεχωβά εκείνους που διορίζει ποιμένες ; Θα εξετάσουμε αυτά τα ερωτήματα στο επόμενο άρθρο . 
 Θυμάστε ; 
 • Ποιοι είναι μερικοί τρόποι με τους οποίους δείχνουν οι ποιμένες αγάπη για το ποίμνιο ; 
 • Πώς μπορούν όλοι στην εκκλησία να προάγουν τη χαρά και την ειρήνη ; 
 • Γιατί είναι οι ποιμένες μακρόθυμοι και καλοσυνάτοι όταν δίνουν συμβουλή ; 
 • Πώς εκδηλώνουν οι πρεσβύτεροι αγαθότητα και πίστη ; 
 [ Εικόνα στη σελίδα 18 ] 
 Οι πρεσβύτεροι υποκινούνται να υπηρετούν την εκκλησία από αγάπη 
 [ Εικόνες στη σελίδα 18 ] 
 Δαπανούν επίσης χρόνο με τις οικογένειές τους τόσο στην αναψυχή . . . 
 . . όσο και στη διακονία 
 [ Εικόνα στη σελίδα 20 ] 
 Η καλή επικοινωνία μεταξύ των πρεσβυτέρων προάγει τη χαρά και την ειρήνη στην εκκλησία 
 Ο Ιεχωβά Εκπαιδεύει Ποιμένες για το Ποίμνιό Του 
 « Ο Ιεχωβά δίνει σοφία · από το στόμα του εξέρχεται γνώση και διάκριση » . — ΠΑΡΟΙΜΙΕΣ 2 : 6 . 
 1 , 2 . 
 Γιατί επιδιώκουν οι βαφτισμένοι άντρες αυξημένες ευθύνες στην εκκλησία ; 
 « ΧΑΡΗΚΑ πάρα πολύ όταν διορίστηκα πρεσβύτερος » , λέει ο Νικ , ο οποίος υπηρετεί ως επίσκοπος εδώ και εφτά χρόνια . 
 « Είδα αυτό το προνόμιο ως ευκαιρία να επεκτείνω την υπηρεσία μου στον Ιεχωβά . 
 Ένιωθα ότι του χρωστούσα ευγνωμοσύνη για όλα όσα έχει κάνει για εμένα . 
 Ήθελα επίσης να βοηθήσω τα μέλη της εκκλησίας όσο το δυνατόν πληρέστερα , με τον ίδιο τρόπο που είχαν βοηθήσει εμένα άλλοι πρεσβύτεροι » . 
 Ωστόσο , η χαρά του ήταν ανάμεικτη με ανησυχία . 
 « Εφόσον δεν ήμουν ούτε 30 χρονών όταν διορίστηκα » , συνεχίζει ο Νικ , « φοβόμουν ότι μου έλειπαν οι απαραίτητες ικανότητες — η διάκριση και η σοφία — για να ποιμαίνω την εκκλησία αποτελεσματικά » . 
 Εκείνοι τους οποίους διορίζει ο Ιεχωβά να φροντίζουν το ποίμνιό του έχουν πολλούς λόγους να είναι ευτυχισμένοι . 
 Ο απόστολος Παύλος υπενθύμισε στους πρεσβυτέρους της Εφέσου έναν από αυτούς όταν παρέθεσε τα εξής λόγια του Ιησού : « Υπάρχει περισσότερη ευτυχία στο να δίνει κανείς παρά στο να λαβαίνει » . 
 Υπηρετώντας ως διακονικοί υπηρέτες ή πρεσβύτεροι , οι βαφτισμένοι άντρες είναι σε θέση να δίνουν στον Ιεχωβά και στην εκκλησία με επιπρόσθετους τρόπους . 
 Οι διακονικοί υπηρέτες , για παράδειγμα , συνεργάζονται με τους πρεσβυτέρους . 
 Αυτοί οι υπηρέτες φροντίζουν επίσης για πολλούς άλλους χρονοβόρους αλλά αναγκαίους διορισμούς . 
 Η αγάπη για τον Θεό και τον πλησίον υποκινεί τέτοιους αδελφούς να προσφέρουν πολύτιμη υπηρεσία . — Μάρκος 12 : 30 , 31 . 
 Γιατί ίσως διστάζουν μερικοί να επιδιώξουν εκκλησιαστικά προνόμια ; 
 Τι γίνεται αν κάποιος Χριστιανός διστάζει ίσως να επιδιώξει το προνόμιο να γίνει διακονικός υπηρέτης και αργότερα πρεσβύτερος επειδή νιώθει ανεπαρκής ; Όπως ο Νικ , μπορεί να φοβάται ότι δεν έχει τις απαραίτητες ικανότητες για να γίνει αποτελεσματικός ποιμένας . 
 Μήπως είστε και εσείς ένας από τους βαφτισμένους αδελφούς που ίσως νιώθουν έτσι ; Αυτές οι ανησυχίες δεν είναι αβάσιμες . 
 Ο Ιεχωβά θεωρεί τους διορισμένους ποιμένες υπόλογους για τον τρόπο με τον οποίο μεταχειρίζονται το ποίμνιο . 
 Ο Ιησούς είπε : « Από τον καθένα στον οποίο δόθηκε πολύ , πολύ θα απαιτηθεί · και από αυτόν στον οποίο ανέθεσαν πολύ , θα απαιτήσουν περισσότερο από το συνηθισμένο » . — Λουκάς 12 : 48 . 
 Πώς βοηθάει ο Ιεχωβά εκείνους που διορίζει να φροντίζουν τα πρόβατά του ; 
 Μήπως αναμένει ο Ιεχωβά από αυτούς που διορίζει διακονικούς υπηρέτες και πρεσβυτέρους να βαστάζουν το επιπλέον φορτίο μόνοι τους ; Τουναντίον , παρέχει πρακτική βοήθεια η οποία τους καθιστά ικανούς όχι μόνο να αντιμετωπίζουν την κατάσταση αλλά και να έχουν επιτυχία . 
 Όπως εξετάσαμε στο προηγούμενο άρθρο , ο Ιεχωβά τούς δίνει το άγιο πνεύμα του , του οποίου οι καρποί τούς βοηθούν να φροντίζουν τα πρόβατα με τρυφερότητα . 
 Επιπρόσθετα , ο Ιεχωβά τούς δίνει σοφία , γνώση και διάκριση . 
 Πώς το κάνει αυτό ; Ας εξετάσουμε τρεις τρόπους με τους οποίους εκπαιδεύει ο Ιεχωβά τα άτομα που διορίζει να φροντίζουν τα πρόβατά του . 
 Εκπαίδευση από Έμπειρους Ποιμένες 
 Γιατί ήταν ο Πέτρος και ο Ιωάννης αποτελεσματικοί ποιμένες ; 
 Όταν οι απόστολοι Πέτρος και Ιωάννης στέκονταν ενώπιον του Σάνχεδριν , οι κατά κόσμο σοφοί δικαστές εκείνου του δικαστηρίου πίστευαν ότι οι άντρες που είχαν μπροστά τους ήταν « αγράμματοι και συνηθισμένοι » . 
 Βέβαια , ήξεραν να διαβάζουν και να γράφουν , αλλά δεν είχαν λάβει καμιά ραβινική εκπαίδευση στη μελέτη των Γραφών . 
 Μολαταύτα , ο Πέτρος και ο Ιωάννης καθώς και οι άλλοι μαθητές είχαν αποδειχτεί αποτελεσματικοί δάσκαλοι , υποκινώντας πολλούς από τους ακροατές τους να γίνουν πιστοί . 
 Πώς έγιναν αυτοί οι συνηθισμένοι άνθρωποι τόσο εξαιρετικοί δάσκαλοι ; Τα μέλη του δικαστηρίου , όταν άκουσαν τον Πέτρο και τον Ιωάννη , « άρχισαν να τους αναγνωρίζουν ότι ήταν με τον Ιησού » . 
 Ομολογουμένως είχαν λάβει άγιο πνεύμα . 
 Αλλά ήταν επίσης προφανές — ακόμα και σε εκείνους τους πνευματικά τυφλούς δικαστές — ότι ο Ιησούς είχε εκπαιδεύσει αυτούς τους ανθρώπους . 
 Ενόσω ήταν μαζί τους στη γη , ο Ιησούς δίδαξε τους αποστόλους όχι μόνο πώς να συγκεντρώνουν τα προβατοειδή άτομα αλλά και πώς να τα ποιμαίνουν από τη στιγμή που αυτά θα γίνονταν μέρος του ποιμνίου . — Ματθαίος 11 : 29 · 20 : 24 - 28 · 1 Πέτρου 5 : 4 . 
 Ποιο παράδειγμα έθεσαν ο Ιησούς και ο Παύλος ως προς την εκπαίδευση άλλων ; 
 Ο Ιησούς μετά την ανάστασή του συνέχισε να εκπαιδεύει εκείνους που διορίζονταν ποιμένες . 
 Για παράδειγμα , επέλεξε προσωπικά τον Παύλο και επέβλεψε την εκπαίδευσή του . 
 Ο Παύλος εκτίμησε την εκπαίδευση που έλαβε και μετέδωσε όσα έμαθε σε άλλους πρεσβυτέρους . 
 Λόγου χάρη , αφιέρωσε πολύ χρόνο και προσπάθεια εκπαιδεύοντας τον Τιμόθεο να γίνει “ εργάτης ” « που δεν έχει τίποτα για το οποίο να ντρέπεται » στην υπηρεσία του Θεού . 
 Μεταξύ αυτών των δύο αντρών αναπτύχθηκε στενή φιλία . 
 Νωρίτερα , ο Παύλος έγραψε για τον Τιμόθεο : « Όπως ένα παιδί με τον πατέρα του υπηρέτησε ως δούλος μαζί μου στην επέκταση των καλών νέων » . 
 Ο Παύλος δεν επιδίωξε να κάνει τον Τιμόθεο ή οποιοδήποτε άλλο άτομο δικό του μαθητή . 
 Απεναντίας , παρότρυνε τους ομοπίστους του να γίνονται “ μιμητές του , όπως ήταν και αυτός του Χριστού ” . — 1 Κορινθίους 11 : 1 . 
 7 , 8 . ( α ) Ποια εμπειρία δείχνει τα καλά αποτελέσματα που προκύπτουν όταν οι πρεσβύτεροι μιμούνται τον Ιησού και τον Παύλο ; ( β ) Πότε πρέπει να αρχίζουν οι πρεσβύτεροι να εκπαιδεύουν τους μελλοντικούς διακονικούς υπηρέτες και πρεσβυτέρους ; 
 Μιμούμενοι τον Ιησού και τον Παύλο , έμπειροι ποιμένες παίρνουν την πρωτοβουλία να εκπαιδεύουν βαφτισμένους αδελφούς , με παρόμοια καλά αποτελέσματα . 
 Αναλογιστείτε την εμπειρία του Τσαντ , ο οποίος μεγάλωσε σε θρησκευτικά διαιρεμένο σπιτικό αλλά διορίστηκε πρόσφατα πρεσβύτερος . 
 Ο Τσαντ αφηγείται : « Στα χρόνια που πέρασαν , διάφοροι έμπειροι πρεσβύτεροι με βοήθησαν να προοδεύσω πνευματικά . 
 Επειδή ο πατέρας μου δεν ήταν ομόπιστος , εκείνοι οι πρεσβύτεροι έδειχναν ιδιαίτερο ενδιαφέρον για εμένα και έγιναν σαν πνευματικοί μου πατέρες . 
 Αφιέρωναν χρόνο για να με εκπαιδεύσουν στη διακονία και , αργότερα , ιδιαίτερα ένας πρεσβύτερος με εκπαίδευσε να φροντίζω για τους εκκλησιαστικούς διορισμούς που λάβαινα » . 
 Όπως δείχνει η εμπειρία του Τσαντ , οι ποιμένες που χαρακτηρίζονται από διάκριση αρχίζουν να εκπαιδεύουν τους μελλοντικούς διακονικούς υπηρέτες και πρεσβυτέρους πολύ προτού αυτοί προοδεύσουν επαρκώς ώστε να έχουν τα προσόντα για τέτοια προνόμια . 
 Γιατί ; Επειδή η Γραφή παραγγέλλει ότι τόσο οι διακονικοί υπηρέτες όσο και οι πρεσβύτεροι πρέπει να έχουν φτάσει σε υψηλό ηθικό και πνευματικό επίπεδο προτού διοριστούν να υπηρετήσουν . 
 Πρέπει “ πρώτα να δοκιμάζονται ως προς την καταλληλότητα ” . — 1 Τιμόθεο 3 : 1 - 10 . 
 Ποια ευθύνη έχουν οι ώριμοι ποιμένες , και γιατί ; 
 Δεδομένου ότι οι βαφτισμένοι αδελφοί πρέπει να δοκιμάζονται , το δίκαιο είναι να εκπαιδεύονται πρώτα . 
 Παραδείγματος χάρη : Αν ζητούσαν από έναν μαθητή να δώσει κάποιες δύσκολες εξετάσεις για τις οποίες δεν είχε λάβει καμιά συγκεκριμένη εκπαίδευση από τους δασκάλους , θα περνούσε ο μαθητής τις εξετάσεις ; Το πιθανότερο είναι ότι θα αποτύγχανε . 
 Συνεπώς , η εκπαίδευση είναι απαραίτητη . 
 Ωστόσο , οι ευσυνείδητοι δάσκαλοι εκπαιδεύουν τους μαθητές με στόχο όχι μόνο να περνούν τις εξετάσεις αλλά και να χρησιμοποιούν τη γνώση που αποκτούν . 
 Παρόμοια , οι επιμελείς πρεσβύτεροι βοηθούν τους βαφτισμένους αδελφούς να καλλιεργήσουν τις ιδιότητες που απαιτούνται από έναν διορισμένο άντρα παρέχοντάς τους συγκεκριμένη εκπαίδευση . 
 Αυτό το κάνουν , όχι μόνο για να βοηθήσουν τους εν λόγω αδελφούς να λάβουν κάποιον διορισμό υπηρεσίας , αλλά και για να τους βοηθήσουν ώστε να μπορούν να φροντίζουν το ποίμνιο επαρκώς . 
 Βέβαια , οι βαφτισμένοι αδελφοί πρέπει να κάνουν το μέρος τους και να εργάζονται σκληρά για να αποκτήσουν τα προσόντα που απαιτούνται από έναν διακονικό υπηρέτη ή πρεσβύτερο . 
 Εντούτοις , αν οι έμπειροι ποιμένες εκπαιδεύουν πρόθυμα εκείνους που επιδιώκουν ευθύνες στην εκκλησία , μπορούν να τους βοηθήσουν να προοδεύσουν γρηγορότερα . 
 10 , 11 . 
 Πώς μπορούν οι ποιμένες να εκπαιδεύουν άλλους για περαιτέρω προνόμια ; 
 Με ποιους συγκεκριμένους τρόπους μπορούν οι έμπειροι ποιμένες να εκπαιδεύουν άλλους ώστε να φροντίζουν για εκκλησιαστικά προνόμια ; Κατ ’ αρχάς , με το να δείχνουν ενδιαφέρον για τους αδελφούς στην εκκλησία — συνεργαζόμενοι τακτικά με αυτούς στη διακονία αγρού και βοηθώντας τους να βελτιώσουν την ικανότητά τους να χειρίζονται « το λόγο της αλήθειας ορθά » . 
 Οι ώριμοι ποιμένες συζητούν με αυτούς τους αδελφούς για τις χαρές που έχουν όσοι υπηρετούν άλλους και για την ικανοποίηση που νιώθουν οι ίδιοι καθώς θέτουν πνευματικούς στόχους και τους πετυχαίνουν . 
 Επίσης , κάνουν με καλοσύνη συγκεκριμένες εισηγήσεις σχετικά με το πώς μπορεί να βελτιωθεί ένας αδελφός ώστε να γίνεται “ παράδειγμα για το ποίμνιο ” . — 1 Πέτρου 5 : 3 , 5 . 
 Όταν ένας αδελφός διορίζεται διακονικός υπηρέτης , οι σοφοί ποιμένες συνεχίζουν να τον εκπαιδεύουν . 
 Ο Μπρους , ο οποίος έχει υπηρετήσει ως πρεσβύτερος επί δεκαετίες , λέει : « Μου αρέσει να κάθομαι με έναν νεοδιορισμένο διακονικό υπηρέτη και να ανασκοπώ μαζί του τις οδηγίες που έχει δημοσιεύσει ο πιστός και φρόνιμος δούλος . 
 Διαβάζουμε επίσης οποιεσδήποτε κατευθυντήριες γραμμές υπάρχουν για το συγκεκριμένο διορισμό του , και κατόπιν μου αρέσει να συνεργάζομαι με αυτόν μέχρι να εξοικειωθεί με τα καθήκοντά του » . 
 Καθώς ένας διακονικός υπηρέτης αποκτάει πείρα , μπορεί να εκπαιδευτεί και στο έργο ποίμανσης . 
 « Όταν παίρνω μαζί μου κάποιον διακονικό υπηρέτη σε ποιμαντική επίσκεψη » , συνεχίζει ο Μπρους , « τον βοηθάω να επιλέξει συγκεκριμένα εδάφια τα οποία θα ενθαρρύνουν και θα υποκινήσουν το άτομο ή την οικογένεια που πρόκειται να επισκεφτούμε . 
 Το να μάθει να χρησιμοποιεί τις Γραφές με τέτοιον τρόπο ώστε να αγγίζει την καρδιά είναι ουσιώδες προκειμένου να γίνει ο διακονικός υπηρέτης αποτελεσματικός ποιμένας » . — Εβραίους 4 : 12 · 5 : 14 . 
 Πώς μπορούν οι έμπειροι ποιμένες να εκπαιδεύουν τους νεοδιορισμένους πρεσβυτέρους ; 
 Και οι νεοδιορισμένοι ποιμένες , επίσης , ωφελούνται από την περαιτέρω εκπαίδευση . 
 Ο Νικ , που αναφέρθηκε νωρίτερα , λέει : « Η εκπαίδευση που έλαβα κυρίως από δύο μεγαλύτερους σε ηλικία επισκόπους με βοήθησε πολύ . 
 Αυτοί οι αδελφοί συνήθως καταλάβαιναν ποιος ήταν ο ενδεδειγμένος χειρισμός για ορισμένα ζητήματα . 
 Με άκουγαν πάντοτε υπομονετικά και λάβαιναν σοβαρά υπόψη τη γνώμη μου — ακόμα και όταν δεν συμφωνούσαν με αυτήν . 
 Έμαθα πολλά παρατηρώντας με πόση ταπεινοφροσύνη και σεβασμό συμπεριφέρονταν στους αδελφούς και στις αδελφές μέσα στην εκκλησία . 
 Αυτοί οι πρεσβύτεροι μου εντύπωσαν την ανάγκη να χρησιμοποιώ τη Γραφή επιδέξια όταν χειρίζομαι προβλήματα ή όταν δίνω ενθάρρυνση » . 
 Εκπαίδευση από το Λόγο του Θεού 
 ( α ) Τι χρειάζεται ένας αδελφός προκειμένου να είναι αποτελεσματικός ποιμένας ; ( β ) Γιατί είπε ο Ιησούς : « Αυτά που διδάσκω εγώ δεν είναι δικά μου » ; 
 Πράγματι , ο Λόγος του Θεού , η Αγία Γραφή , περιέχει τους νόμους , τις αρχές και τα παραδείγματα που χρειάζεται ένας ποιμένας για να γίνει « πλήρως ικανός , απόλυτα εξοπλισμένος για κάθε καλό έργο » . 
 Ένας αδελφός μπορεί να έχει καλή κοσμική εκπαίδευση , αλλά η γνώση των Γραφών και ο τρόπος με τον οποίο χρησιμοποιεί αυτή τη γνώση είναι εκείνο που τον κάνει αποτελεσματικό ποιμένα . 
 Αναλογιστείτε το παράδειγμα του Ιησού . 
 Διέθετε γνώση , διάκριση και σοφία σε μεγαλύτερο βαθμό από οποιονδήποτε πνευματικό ποιμένα που περπάτησε ποτέ στη γη . 
 Εντούτοις , ακόμα και αυτός δεν βασιζόταν στη δική του σοφία όταν δίδασκε τα πρόβατα του Ιεχωβά . 
 Ο Ιησούς είπε : « Αυτά που διδάσκω εγώ δεν είναι δικά μου , αλλά είναι εκείνου που με έστειλε » . 
 Γιατί έδινε ο Ιησούς την τιμή στον ουράνιο Πατέρα του ; Ο ίδιος εξήγησε : « Όποιος μιλάει από δική του επινόηση επιζητεί τη δική του δόξα » . — Ιωάννης 7 : 16 , 18 . 
 Πώς αποφεύγουν οι ποιμένες να επιζητούν τη δική τους δόξα ; 
 Οι όσιοι ποιμένες αποφεύγουν να επιζητούν τη δική τους δόξα . 
 Βασίζουν τις συμβουλές και την ενθάρρυνση που δίνουν , όχι στη δική τους σοφία , αλλά στο Λόγο του Θεού . 
 Αντιλαμβάνονται ότι ο διορισμός του ποιμένα είναι να βοηθάει τα πρόβατα να αποκτούν « το νου του Χριστού » , όχι το νου των πρεσβυτέρων . 
 Για παράδειγμα , τι θα γινόταν αν ένας πρεσβύτερος ο οποίος βοηθάει ένα ζευγάρι να ξεπεράσουν κάποιες δυσκολίες στο γάμο τους βάσιζε τις συμβουλές του στη δική του πείρα και όχι στις Γραφικές αρχές και στις πληροφορίες που έχει δημοσιεύσει « ο πιστός και φρόνιμος δούλος » ; Οι συμβουλές του θα μπορούσαν να είναι υπερβολικά επηρεασμένες από τα τοπικά έθιμα και να περιορίζονται από τις πεπερασμένες του γνώσεις . 
 Ομολογουμένως , ορισμένα έθιμα δεν είναι εσφαλμένα αυτά καθαυτά , και ο πρεσβύτερος μπορεί να έχει πείρα στη ζωή . 
 Αλλά τα πρόβατα ωφελούνται περισσότερο όταν οι ποιμένες τα παροτρύνουν να ακούν τη φωνή του Ιησού και τα λόγια του Ιεχωβά αντί για τις σκέψεις των ανθρώπων ή τις επιταγές των τοπικών εθίμων . — Ψαλμός 12 : 6 · Παροιμίες 3 : 5 , 6 . 
 Εκπαίδευση από “ τον Πιστό και Φρόνιμο Δούλο ” 
 Ποια αποστολή ανέθεσε ο Ιησούς στον “ πιστό και φρόνιμο δούλο ” , και ποιος είναι ένας λόγος για την επιτυχία της τάξης του δούλου ; 
 Οι ποιμένες , όπως οι απόστολοι Πέτρος , Ιωάννης και Παύλος , ήταν όλοι μέλη της ομάδας που ο Ιησούς περιέγραψε ως « ο πιστός και φρόνιμος δούλος » . 
 Αυτή η τάξη του δούλου αποτελείται από τους χρισμένους με το πνεύμα αδελφούς του Ιησού στη γη , οι οποίοι έχουν την ελπίδα να κυβερνήσουν με τον Χριστό στον ουρανό . 
 Σε αυτές τις τελευταίες ημέρες του παρόντος συστήματος , ο αριθμός των αδελφών του Χριστού που απομένουν στη γη έχει αναπόφευκτα μειωθεί . 
 Ωστόσο , το έργο που τους ανέθεσε ο Ιησούς να επιτελέσουν — το κήρυγμα των καλών νέων της Βασιλείας προτού έρθει το τέλος — είναι τώρα πιο εκτεταμένο από ποτέ . 
 Πράγματι , η τάξη του δούλου έχει σημειώσει εξαιρετική επιτυχία ! 
 Γιατί ; Εν μέρει , επειδή έχουν εκπαιδεύσει μέλη των “ άλλων προβάτων ” για να τους βοηθούν στο έργο κηρύγματος και διδασκαλίας . 
 Σήμερα , το μεγαλύτερο μέρος του έργου επιτελείται από αυτή την όσια ομάδα . 
 Πώς εκπαιδεύει η τάξη του δούλου τους διορισμένους άντρες ; 
 Πώς παρέχει η τάξη του δούλου αυτή την εκπαίδευση ; Τον πρώτο αιώνα , εκπρόσωποι της τάξης του δούλου ήταν εξουσιοδοτημένοι να εκπαιδεύουν και να διορίζουν επισκόπους στις εκκλησίες , και εκείνοι με τη σειρά τους εκπαίδευαν τα πρόβατα . 
 Το ίδιο συμβαίνει και σήμερα . 
 Το Κυβερνών Σώμα — η μικρή ομάδα χρισμένων πρεσβυτέρων που εκπροσωπούν την τάξη του δούλου — εξουσιοδοτεί τους εκπροσώπους του να εκπαιδεύουν και να διορίζουν διακονικούς υπηρέτες και πρεσβυτέρους στις δεκάδες χιλιάδες εκκλησίες παγκόσμια . 
 Επιπρόσθετα , το Κυβερνών Σώμα διοργανώνει σχολές στις οποίες εκπαιδεύονται τα μέλη των Επιτροπών Τμήματος , οι περιοδεύοντες επίσκοποι , οι πρεσβύτεροι και οι διακονικοί υπηρέτες ώστε να φροντίζουν με τον καλύτερο τρόπο τα πρόβατα . 
 Περαιτέρω κατεύθυνση παρέχεται μέσω επιστολών , σε άρθρα που δημοσιεύονται στη Σκοπιά και μέσω άλλων εντύπων , όπως το βιβλίο Οργανωμένοι για να Κάνουμε το Θέλημα του Ιεχωβά . 
 * 
 ( α ) Πώς έχει δείξει ο Ιησούς την εμπιστοσύνη του στην τάξη του δούλου ; ( β ) Πώς μπορούν οι πνευματικοί ποιμένες να δείχνουν ότι έχουν εμπιστοσύνη στην τάξη του δούλου ; 
 Ο Ιησούς είχε τόση εμπιστοσύνη στην τάξη του δούλου ώστε τη διόρισε υπεύθυνη πάνω σε « όλα τα υπάρχοντά του » — δηλαδή όλα τα πνευματικά του συμφέροντα στη γη . 
 Οι διορισμένοι ποιμένες αποδεικνύουν ότι και αυτοί επίσης έχουν εμπιστοσύνη στην τάξη του δούλου εφαρμόζοντας τις κατευθύνσεις που λαβαίνουν από το Κυβερνών Σώμα της . 
 Ναι , όταν οι ποιμένες εκπαιδεύουν άλλους , όταν επιτρέπουν στον εαυτό τους να εκπαιδεύεται από το Λόγο του Θεού και όταν εφαρμόζουν την εκπαίδευση που παρέχει η τάξη του δούλου , προάγουν την ενότητα στο ποίμνιο . 
 Πόσο ευγνώμονες είμαστε που ο Ιεχωβά έχει εκπαιδεύσει άντρες οι οποίοι ενδιαφέρονται βαθιά για κάθε μέλος της Χριστιανικής εκκλησίας ! 
 [ Υποσημείωση ] 
 Είναι έκδοση των Μαρτύρων του Ιεχωβά . 
 Πώς θα Απαντούσατε ; 
 • Πώς εκπαιδεύουν άλλους οι ώριμοι πνευματικοί ποιμένες ; 
 • Γιατί οι ποιμένες δεν διδάσκουν με βάση τις δικές τους σκέψεις ; 
 • Πώς και γιατί δείχνουν οι ποιμένες εμπιστοσύνη στην τάξη του δούλου ; 
 [ Εικόνες στη σελίδα 24 , 25 ] 
 Οι Χριστιανοί πρεσβύτεροι εκπαιδεύουν νεότερους άντρες στην εκκλησία 
 [ Εικόνες στη σελίδα 26 ] 
 « Ο πιστός και φρόνιμος δούλος » παρέχει άφθονη εκπαίδευση στους πρεσβυτέρους 
 Υπηρετούμε Όσια τον Βασιλιά Χριστό 
 « Σε αυτόν δόθηκε εξουσία διακυβέρνησης και αξιοπρέπεια και βασιλεία , ώστε όλοι οι λαοί , οι εθνότητες και οι γλώσσες να υπηρετούν αυτόν » . ​ — ΔΑΝΙΗΛ 7 : 14 . 
 1 , 2 . 
 Πώς γνωρίζουμε ότι ο Χριστός δεν ανέλαβε πλήρη Βασιλική εξουσία το 33 Κ.Χ . 
 ; 
 ΠΟΙΟΣ άρχοντας θα μπορούσε να δώσει τη ζωή του για τους υπηκόους του και παρ ’ όλα αυτά να ζήσει ξανά για να βασιλέψει ; Ποιος βασιλιάς θα μπορούσε να ζήσει στη γη , να οικοδομήσει στους υπηκόους του εμπιστοσύνη και οσιότητα και κατόπιν να βασιλέψει από τον ουρανό ; Ο μόνος που θα μπορούσε να το κάνει αυτό — και ακόμη περισσότερα — είναι ο Ιησούς Χριστός . 
 Την Πεντηκοστή του 33 Κ.Χ . , μετά το θάνατο , την ανάσταση και την ανάληψη του Χριστού στον ουρανό , ο Θεός « τον έκανε κεφαλή πάνω σε όλα όσον αφορά την εκκλησία » . 
 Με αυτόν τον τρόπο ο Χριστός άρχισε να κυβερνάει αλλά με περιορισμένη έννοια . 
 Οι πρώτοι του υπήκοοι ήταν χρισμένοι με το πνεύμα Χριστιανοί , οι οποίοι αποτέλεσαν τον πνευματικό Ισραήλ , “ τον Ισραήλ του Θεού ” . — Γαλάτες 6 : 16 · Κολοσσαείς 1 : 13 . 
 Περίπου 30 χρόνια έπειτα από εκείνη την Πεντηκοστή του 33 Κ.Χ . , ο απόστολος Παύλος επιβεβαίωσε ότι ο Χριστός δεν είχε λάβει ακόμα πλήρη Βασιλική εξουσία , αλλά βρισκόταν « στα δεξιά του Θεού , περιμένοντας από τότε και έπειτα μέχρι να τεθούν οι εχθροί του υποπόδιο για τα πόδια του » . 
 Κατόπιν , στα τέλη του πρώτου αιώνα Κ.Χ . , ο ηλικιωμένος απόστολος Ιωάννης είδε σε προφητικό όραμα τον Παγκόσμιο Κυρίαρχο , τον Ιεχωβά , να ενθρονίζει τον Χριστό Ιησού ως Βασιλιά της νεογέννητης ουράνιας Βασιλείας . 
 Από την πλεονεκτική μας θέση στην ιστορία , μπορούμε να ανασκοπήσουμε τις συντριπτικές αποδείξεις οι οποίες επιβεβαιώνουν ότι ο Χριστός άρχισε να κυβερνάει ως Μεσσιανικός Βασιλιάς στον ουρανό το 1914 . 
 * 
 ( α ) Ποια νέα διάσταση έχουν προσλάβει τα καλά νέα της Βασιλείας από το 1914 και έπειτα ; ( β ) Τι μπορούμε να αναρωτηθούμε ; 
 Συνεπώς , από το 1914 και έπειτα τα καλά νέα της Βασιλείας έχουν προσλάβει μια συναρπαστική νέα διάσταση . 
 Ο Χριστός κυβερνάει ενεργά ως Βασιλιάς της ουράνιας Βασιλείας του Θεού , αν και το κάνει αυτό « ανάμεσα στους εχθρούς [ του ] » . 
 Επιπρόσθετα , οι όσιοι υπήκοοί του σε όλη τη γη ανταποκρίνονται πρόθυμα στην εξουσία του συμμετέχοντας σε ένα παγγήινο πρόγραμμα Βιβλικής εκπαίδευσης που όμοιό του δεν έχει υπάρξει στην ανθρώπινη ιστορία . 
 Οι χρισμένοι με το πνεύμα Χριστιανοί , « οι γιοι της βασιλείας » , υπηρετούν ως “ πρεσβευτές που αναπληρώνουν τον Χριστό ” . 
 Τους υποστηρίζει όσια ένα ακμάζον πλήθος από « άλλα πρόβατα » του Χριστού , που ενεργούν ως απεσταλμένοι της Βασιλείας του Θεού . 
 Ωστόσο , χρειάζεται να αναλύσουμε αν εμείς ως άτομα αναγνωρίζουμε αληθινά την εξουσία του Χριστού . 
 Είμαστε εμείς ακλόνητα όσιοι σε αυτόν ; Πώς μπορούμε να δείχνουμε οσιότητα σε έναν Βασιλιά που κυβερνάει στον ουρανό ; Πρώτα , όμως , ας δούμε ποιους λόγους έχουμε για να είμαστε όσιοι στον Χριστό . 
 Ένας Βασιλιάς που Εμπνέει Οσιότητα 
 Τι επιτέλεσε ο Ιησούς ως Προσδιορισμένος Βασιλιάς κατά τη διάρκεια της επίγειας διακονίας του ; 
 Η οσιότητά μας στον Χριστό βασίζεται στην εκτίμηση για όσα έκανε αυτός καθώς και στις έξοχες ιδιότητές του . 
 Ενόσω ο Ιησούς βρισκόταν στη γη ως Προσδιορισμένος Βασιλιάς , έδειξε σε μικρή κλίμακα τι θα κάνει ως ανάσσων Βασιλιάς σε παγκόσμια κλίμακα στον ορισμένο καιρό του Θεού . 
 Έθρεψε τους πεινασμένους . 
 Θεράπευσε τους αρρώστους , τους τυφλούς , τους αναπήρους , τους κουφούς και τους άλαλους . 
 Επανέφερε μάλιστα και νεκρούς στη ζωή . 
 Επιπρόσθετα , η γνώση για τη ζωή του Ιησού στη γη μάς δίνει τη δυνατότητα να γνωρίσουμε τις ιδιότητές του ως μελλοντικού Άρχοντα της γης — κυρίως την αυτοθυσιαστική του αγάπη . 
 Σε σχέση με αυτό , αναφέρεται ότι ο Ναπολέων Βοναπάρτης είπε : « Ο Αλέξανδρος , ο Καίσαρας , ο Καρλομάγνος και εγώ εδραιώσαμε αυτοκρατορίες , αλλά πού βασίσαμε τις δημιουργίες της μεγαλοφυΐας μας ; Πάνω στη βία . 
 Μονάχα ο Ιησούς Χριστός εδραίωσε τη βασιλεία του πάνω στην αγάπη και μέχρι σήμερα εκατομμύρια άνθρωποι θα πέθαιναν για αυτόν » . 
 Γιατί ήταν η προσωπικότητα του Ιησού τόσο ελκυστική ; 
 Επειδή ο Ιησούς ήταν πράος και ταπεινός στην καρδιά , εκείνοι που ήταν καταβαρημένοι από πιέσεις και φορτία αναζωογονούνταν από τις εποικοδομητικές διδασκαλίες του και την καλοσυνάτη προσωπικότητά του . 
 Τα παιδιά ένιωθαν άνετα μαζί του . 
 Ταπεινοί άνθρωποι με διάκριση έγιναν πρόθυμα μαθητές του . 
 Χάρη στην περίσκεψη και στο σεβασμό που εκδήλωνε κέρδισε την οσιότητα πολλών θεοφοβούμενων γυναικών , αρκετές από τις οποίες διέθεταν το χρόνο , τις δυνάμεις και τα υλικά αποκτήματά τους για να τον φροντίζουν καθώς επιτελούσε τη διακονία του . — Λουκάς 8 : 1 - 3 . 
 Ποια τρυφερά αισθήματα αποκάλυψε ο Ιησούς όταν πέθανε ο Λάζαρος ; 
 Ο Χριστός αποκάλυψε μερικά από τα πιο τρυφερά του αισθήματα όταν πέθανε ο αγαπητός του φίλος , ο Λάζαρος . 
 Συγκινήθηκε τόσο βαθιά από την οδύνη της Μαρίας και της Μάρθας ώστε δεν μπόρεσε να συγκρατήσει έναν στεναγμό θλίψης και « δάκρυσε » . 
 « Ταράχτηκε » — αναστατώθηκε από το μεγάλο πόνο και τη θλίψη , μολονότι ήξερε ότι σε λίγο επρόκειτο να επαναφέρει τον Λάζαρο στη ζωή . 
 Έπειτα , υποκινούμενος από αγάπη και συμπόνια , ο Ιησούς άσκησε τη θεόδοτη εξουσία του και ήγειρε τον Λάζαρο από τους νεκρούς . — Ιωάννης 11 : 11 - 15 , 33 - 35 , 38 - 44 . 
 Γιατί αξίζει ο Ιησούς την οσιότητά μας ; ( Βλέπε επίσης πλαίσιο στη σελίδα 31 . ) 
 Νιώθουμε δέος βλέποντας την έντονη αγάπη του Ιησού για το σωστό και την απέχθειά του για την υποκρισία και την πονηρία . 
 Δύο φορές ενήργησε με τόλμη για να καθαρίσει το ναό από άπληστους εμπόρους . 
 Επιπρόσθετα , όταν ζούσε ως άνθρωπος στη γη ήταν εκτεθειμένος σε κάθε είδους αντιξοότητες , πράγμα που τον βοήθησε να κατανοήσει από πρώτο χέρι τις πιέσεις και τα προβλήματα που αντιμετωπίζουμε εμείς . 
 Ο Ιησούς γνώριζε επίσης τι σημαίνει να είναι κανείς θύμα μίσους και αδικίας . 
 Τελικά , υπέστη με θάρρος έναν βάναυσο θάνατο για να επιτελέσει το θέλημα του Πατέρα του και να δώσει στους υπηκόους του αιώνια ζωή . 
 Δεν σας υποκινούν αυτές οι ιδιότητες του Χριστού να συνεχίσετε να τον υπηρετείτε όσια ; Αλλά τι απαιτείται για να γίνει κανείς υπήκοος του Βασιλιά Χριστού ; 
 Απόκτηση των Προσόντων για να Γίνουμε Υπήκοοι 
 Τι απαιτείται από τους υπηκόους του Χριστού ; 
 Σκεφτείτε τον εξής παραλληλισμό : Για να γίνει κάποιος πολίτης μιας άλλης χώρας συνήθως πρέπει να διαθέτει ορισμένα βασικά προσόντα . 
 Οι υποψήφιοι πολίτες ίσως απαιτείται να έχουν καλή υπόληψη και να πληρούν συγκεκριμένες προϋποθέσεις από πλευράς υγείας . 
 Παρόμοια , οι υπήκοοι του Χριστού χρειάζεται να διακρατούν υψηλό ηθικό επίπεδο και καλή πνευματική υγεία . — 1 Κορινθίους 6 : 9 - 11 · Γαλάτες 5 : 19 - 23 . 
 Πώς μπορούμε να δείχνουμε ότι είμαστε όσιοι στον Χριστό ; 
 Ο Ιησούς Χριστός επίσης απαιτεί δικαιολογημένα να είναι οι υπήκοοί του όσιοι σε αυτόν και στη Βασιλεία του . 
 Εκείνοι δείχνουν τέτοια οσιότητα ζώντας σε αρμονία με όσα δίδαξε αυτός όταν βρισκόταν στη γη ως Προσδιορισμένος Βασιλιάς . 
 Λόγου χάρη , βάζουν τα συμφέροντα της Βασιλείας και το θέλημα του Θεού πάνω από τις υλικές μέριμνες . 
 Προσπαθούν επίσης ειλικρινά να αντανακλούν τη χριστοειδή προσωπικότητα , ακόμα και υπό τις πιο αντίξοες περιστάσεις . 
 Επίσης , οι υπήκοοι του Χριστού ακολουθούν το παράδειγμά του παίρνοντας την πρωτοβουλία να κάνουν το καλό στους άλλους . — Ματθαίος 7 : 12 · Ιωάννης 13 : 3 - 17 . 
 Πώς μπορεί η οσιότητα στον Χριστό να γίνεται έκδηλη ( α ) μέσα στην οικογένεια και ( β ) μέσα στην εκκλησία ; 
 Οι ακόλουθοι του Ιησού δείχνουν επίσης την οσιότητά τους σε αυτόν αντανακλώντας τις ιδιότητές του μέσα στην οικογένεια . 
 Για παράδειγμα , οι άντρες δείχνουν οσιότητα στον ουράνιο Βασιλιά τους συμπεριφερόμενοι με χριστοειδή τρόπο στις συζύγους και στα παιδιά τους . 
 Οι γυναίκες δείχνουν οσιότητα στον Χριστό επιδεικνύοντας αγνή διαγωγή και εκδηλώνοντας “ το ήσυχο και πράο πνεύμα ” . 
 Τα παιδιά είναι όσια στον Χριστό όταν ακολουθούν το παράδειγμα υπακοής που έθεσε εκείνος . 
 Ως νεαρός , ο Ιησούς υποτασσόταν στους γονείς του , παρότι ήταν ατελείς . 
 Οι υπήκοοι του Χριστού προσπαθούν όσια να τον μιμούνται με το να “ δείχνουν κατανόηση , να νιώθουν αδελφική στοργή ” και να είναι « τρυφερά συμπονετικοί » . 
 Αγωνίζονται να είναι σαν τον Χριστό , “ ταπεινόφρονες , να μην ανταποδίδουν κακό αντί κακού ή εξύβριση αντί εξύβρισης ” . — 1 Πέτρου 3 : 8 , 9 · 1 Κορινθίους 11 : 1 . 
 Νομοταγείς Υπήκοοι 
 Σε ποιους νόμους υποτάσσονται οι υπήκοοι του Χριστού ; 
 Όπως ακριβώς οι υποψήφιοι πολίτες μιας χώρας τηρούν τους νόμους της καινούριας τους πατρίδας , οι υπήκοοι του Χριστού υποτάσσονται στο « νόμο του Χριστού » εναρμονίζοντας τη ζωή τους με όλα όσα δίδαξε και πρόσταξε ο Ιησούς . 
 Συγκεκριμένα , τηρούν με οσιότητα « το βασιλικό νόμο » της αγάπης . 
 Τι περιλαμβάνουν αυτοί οι νόμοι ; 
 12 , 13 . 
 Πώς υποτασσόμαστε όσια στο « νόμο του Χριστού » ; 
 Οι υπήκοοι του Χριστού δεν είναι απαλλαγμένοι από ατέλειες και ελαττώματα . 
 Συνεπώς , χρειάζεται να συνεχίσουν να καλλιεργούν « ανυπόκριτη αδελφική στοργή » ώστε να “ αγαπήσουν ο ένας τον άλλον έντονα , από καρδιάς ” . 
 « Αν κανείς έχει αιτία για παράπονο εναντίον κάποιου άλλου » , οι Χριστιανοί εφαρμόζουν όσια το νόμο του Χριστού “ ανεχόμενοι ο ένας τον άλλον και συγχωρώντας ο ένας τον άλλον ανεπιφύλακτα ” . 
 Η υπακοή σε αυτόν το νόμο τούς βοηθάει να παραβλέπουν τις ατέλειες και να βρίσκουν λόγους να αγαπούν ο ένας τον άλλον . 
 Δεν νιώθετε εσείς εκτίμηση για το ότι είστε μαζί με εκείνους που , υποτασσόμενοι όσια στον στοργικό μας Βασιλιά , ντύνονται την αγάπη , τον “ τέλειο δεσμό ενότητας ” ; — Κολοσσαείς 3 : 13 , 14 . 
 Επιπρόσθετα , ο Ιησούς εξήγησε ότι η αγάπη που έδειξε εκείνος με το παράδειγμά του προχωρούσε πέρα από την αγάπη που εκδηλώνουν συνήθως οι άνθρωποι μεταξύ τους . 
 Αν αγαπάμε μόνο όσους μας αγαπούν , δεν κάνουμε τίποτα το « ασυνήθιστο » . 
 Σε αυτή την περίπτωση η αγάπη μας θα ήταν ελλιπής και ελαττωματική . 
 Ο Ιησούς μάς παρότρυνε να μιμούμαστε την αγάπη του Πατέρα του έχοντας αγάπη βασισμένη σε αρχές ακόμα και για τους εχθρούς που μας μισούν και μας διώκουν . 
 Αυτή η αγάπη υποκινεί επίσης τους υπηκόους της Βασιλείας να εμμένουν όσια στο κύριο έργο τους . 
 Ποιο είναι αυτό ; 
 Η Οσιότητα Δοκιμάζεται 
 Γιατί είναι το έργο κηρύγματος τόσο σημαντικό ; 
 Οι υπήκοοι της Βασιλείας του Θεού έχουν τώρα το κρίσιμο έργο να “ δίνουν πλήρη μαρτυρία σχετικά με τη βασιλεία του Θεού ” . 
 Είναι ζωτικό να κάνουμε αυτό το έργο επειδή η Μεσσιανική Βασιλεία θα δικαιώσει την παγκόσμια κυριαρχία του Ιεχωβά . 
 Όταν κηρύττουμε τα καλά νέα , αυτοί που μας ακούν έχουν την ευκαιρία να γίνουν υπήκοοι της Βασιλείας του Θεού . 
 Επίσης , ο τρόπος με τον οποίο αντιδρούν οι άνθρωποι στο άγγελμα αποτελεί κριτήριο , ή γνώμονα , με βάση το οποίο ο Βασιλιάς Χριστός θα μπορέσει να κρίνει την ανθρωπότητα . 
 Συνεπώς , ένας κύριος τρόπος με τον οποίο δείχνουμε την οσιότητά μας στον Χριστό είναι με το να υπακούμε στην εντολή του να λέμε σε άλλους για τη Βασιλεία . — Ματθαίος 28 : 18 - 20 . 
 Γιατί δοκιμάζεται η οσιότητα των Χριστιανών ; 
 Βέβαια , ο Σατανάς εναντιώνεται στο έργο κηρύγματος με κάθε δυνατό τρόπο , και οι ανθρώπινοι κυβερνήτες δεν αναγνωρίζουν τη θεόδοτη εξουσία του Χριστού . 
 Γι ’ αυτό , ο Ιησούς προειδοποίησε τους μαθητές του : « Ο δούλος δεν είναι μεγαλύτερος από τον κύριό του . 
 Αν επέφεραν διωγμό σε εμένα , και σε εσάς θα επιφέρουν διωγμό » . 
 Ως εκ τούτου , οι ακόλουθοι του Χριστού βρίσκονται σε πνευματικό πόλεμο ο οποίος δοκιμάζει την οσιότητά τους . — 2 Κορινθίους 10 : 3 - 5 · Εφεσίους 6 : 10 - 12 . 
 Πώς αποδίδουν οι υπήκοοι της Βασιλείας « αυτά που είναι του Θεού στον Θεό » ; 
 Παρ ’ όλα αυτά , οι υπήκοοι της Βασιλείας του Θεού παραμένουν όσιοι στον αόρατο Βασιλιά τους χωρίς να δείχνουν έλλειψη σεβασμού απέναντι στις ανθρώπινες εξουσίες . 
 Ο Ιησούς δήλωσε : « Αποδώστε αυτά που είναι του Καίσαρα στον Καίσαρα , αλλά αυτά που είναι του Θεού στον Θεό » . 
 Άρα λοιπόν , οι υπήκοοι του Χριστού υπακούν στους νόμους του κράτους που δεν συγκρούονται με τους νόμους του Θεού . 
 Ωστόσο , όταν το Ιουδαϊκό ανώτατο δικαστήριο αψήφησε τους νόμους του Θεού προστάζοντας τους μαθητές του Ιησού να πάψουν να κηρύττουν , εκείνοι είπαν με σταθερότητα αλλά και σεβασμό ότι έπρεπε να “ υπακούν στον Θεό ως άρχοντα μάλλον παρά στους ανθρώπους ” . — Πράξεις 1 : 8 · 5 : 27 - 32 . 
 Γιατί μπορούμε να αντιμετωπίζουμε τις δοκιμασίες οσιότητας με θάρρος ; 
 Φυσικά , απαιτείται πολύ θάρρος για να παραμένουν οι υπήκοοι του Χριστού όσιοι στον Βασιλιά τους όταν αντιμετωπίζουν διωγμό . 
 Εντούτοις , ο Ιησούς είπε : « Ευτυχισμένοι είστε όταν οι άνθρωποι σας ονειδίσουν και σας επιφέρουν διωγμό και με ψέματα πουν κάθε είδους πονηρό πράγμα εναντίον σας εξαιτίας μου . 
 Να χαίρεστε και να σκιρτάτε από χαρά , επειδή η ανταμοιβή σας είναι μεγάλη στους ουρανούς » . 
 Οι πρώτοι ακόλουθοι του Χριστού είχαν προσωπική πείρα τού πόσο αληθινά είναι αυτά τα λόγια . 
 Ακόμα και όταν τους έδειραν επειδή συνέχιζαν να κηρύττουν για τη Βασιλεία , εκείνοι χαίρονταν « επειδή είχαν υπολογιστεί άξιοι να ατιμαστούν για χάρη του ονόματός του . 
 Και κάθε ημέρα στο ναό και από σπίτι σε σπίτι συνέχισαν αδιάκοπα να διδάσκουν και να διακηρύττουν τα καλά νέα για τον Χριστό , τον Ιησού » . 
 Είστε αξιέπαινοι και εσείς καθώς δείχνετε το ίδιο πνεύμα οσιότητας όταν υπομένετε κακουχίες , αρρώστιες , πένθος ή εναντίωση . — Ρωμαίους 5 : 3 - 5 · Εβραίους 13 : 6 . 
 Τι δείχνουν τα λόγια που είπε ο Ιησούς στον Πόντιο Πιλάτο ; 
 Όταν ήταν ακόμα Προσδιορισμένος Βασιλιάς , ο Ιησούς εξήγησε στον Ρωμαίο Κυβερνήτη Πόντιο Πιλάτο : « Η βασιλεία μου δεν είναι μέρος αυτού του κόσμου . 
 Αν η βασιλεία μου ήταν μέρος αυτού του κόσμου , οι υπηρέτες μου θα είχαν αγωνιστεί για να μην παραδοθώ στους Ιουδαίους . 
 Τώρα όμως , η βασιλεία μου δεν έχει αυτή την προέλευση » . 
 Γι ’ αυτό , οι υπήκοοι της ουράνιας Βασιλείας δεν παίρνουν όπλα εναντίον οποιουδήποτε ούτε παίρνουν θέση στις ανθρώπινες συγκρούσεις . 
 Όντας όσιοι στον “ Άρχοντα Ειρήνης ” , παραμένουν εντελώς ουδέτεροι ως προς τα ζητήματα που διαιρούν τον κόσμο . — Ησαΐας 2 : 2 - 4 · 9 : 6 , 7 . 
 Αιώνιες Ανταμοιβές για τους Όσιους Υπηκόους 
 Γιατί μπορούν οι υπήκοοι του Χριστού να αποβλέπουν στο μέλλον με πεποίθηση ; 
 Οι όσιοι υπήκοοι του Χριστού , του “ Βασιλιά των βασιλιάδων ” , ατενίζουν το μέλλον με πεποίθηση . 
 Αναμένουν με λαχτάρα την επικείμενη εκδήλωση της υπερφυσικής βασιλικής του δύναμης . 
 Το υπόλοιπο των όσιων , χρισμένων με το πνεύμα “ γιων της βασιλείας ” αποβλέπουν στην ανεκτίμητη κληρονομιά που θα λάβουν ως βασιλιάδες με τον Χριστό στον ουρανό . 
 Τα όσια « άλλα πρόβατα » του Χριστού προσμένουν τη δήλωση επιδοκιμασίας του Βασιλιά τους : “ Ελάτε , εσείς οι ευλογημένοι από τον Πατέρα μου , κληρονομήστε την [ επίγεια Παραδεισιακή επικράτεια της ] βασιλείας που έχει ετοιμαστεί για εσάς από τη θεμελίωση του κόσμου ” . 
 Συνεπώς , είθε όλοι οι υπήκοοι της Βασιλείας να είναι αποφασισμένοι να συνεχίσουν να υπηρετούν τον Βασιλιά Χριστό όσια . 
 [ Υποσημείωση ] 
 Βλέπε Πώς να Συζητάτε Λογικά από τις Γραφές , « Γιατί οι Μάρτυρες του Ιεχωβά λένε ότι η Βασιλεία του Θεού εγκαθιδρύθηκε το 1914 ; » , σελίδες 426 - 428 , που είναι έκδοση των Μαρτύρων του Ιεχωβά . 
 Μπορείτε να Εξηγήσετε ; 
 • Γιατί αξίζει ο Χριστός την οσιότητά μας ; 
 • Πώς δείχνουν οι υπήκοοι του Χριστού την οσιότητά τους σε αυτόν ; 
 • Γιατί θέλουμε να είμαστε όσιοι στον Βασιλιά Χριστό ; 
 [ Πλαίσιο στη σελίδα 31 ] 
 ΑΛΛΕΣ ΕΞΕΧΟΥΣΕΣ ΙΔΙΟΤΗΤΕΣ ΤΟΥ ΧΡΙΣΤΟΥ 
 Απροσωποληψία — Ιωάννης 4 : 7 - 30 . 
 Ευσπλαχνία — Ματθαίος 9 : 35 - 38 · 12 : 18 - 21 · Μάρκος 6 : 30 - 34 . 
 Αυτοθυσιαστική αγάπη — Ιωάννης 13 : 1 · 15 : 12 - 15 . 
 Οσιότητα — Ματθαίος 4 : 1 - 11 · 28 : 20 · Μάρκος 11 : 15 - 18 . 
 Συμπόνια — Μάρκος 7 : 32 - 35 · Λουκάς 7 : 11 - 15 · Εβραίους 4 : 15 , 16 . 
 Λογικότητα — Ματθαίος 15 : 21 - 28 . 
 [ Εικόνα στη σελίδα 29 ] 
 Δείχνοντας αγάπη ο ένας για τον άλλον , υποτασσόμαστε όσια στο « νόμο του Χριστού » 
 [ Εικόνες στη σελίδα 31 ] 
 Σας υποκινούν οι ιδιότητες του Χριστού να τον υπηρετείτε όσια ; 
 Είστε Έτοιμοι για Επιβίωση ; 
 « Μπες , εσύ και όλο το σπιτικό σου , μέσα στην κιβωτό , επειδή εσένα είδα να είσαι δίκαιος ενώπιόν μου ανάμεσα σε αυτή τη γενιά » . — ΓΕΝΕΣΗ 7 : 1 . 
 Ποια προμήθεια για επιβίωση έκανε ο Ιεχωβά στις ημέρες του Νώε ; 
 Ο ΙΕΧΩΒΑ « επέφερε κατακλυσμό σε έναν κόσμο ασεβών ανθρώπων » στις ημέρες του Νώε , αλλά έκανε και μια προμήθεια για επιβίωση . 
 Ο αληθινός Θεός έδωσε στον δίκαιο Νώε σαφείς οδηγίες σχετικά με το πώς να κατασκευάσει μια κιβωτό για τη διατήρηση της ζωής μέσα από έναν παγγήινο κατακλυσμό . 
 Όπως θα αναμέναμε από έναν ευσυνείδητο υπηρέτη του Ιεχωβά , « ο Νώε ενήργησε σύμφωνα με όλα όσα τον είχε διατάξει ο Θεός » . 
 Πράγματι , « ενήργησε έτσι ακριβώς » . 
 Το ότι εμείς είμαστε ζωντανοί σήμερα οφείλεται εν μέρει στην υπακοή του Νώε . — Γένεση 6 : 22 . 
 2 , 3 . ( α ) Πώς αντέδρασαν οι σύγχρονοι του Νώε στη δραστηριότητά του ; ( β ) Με ποια πεποίθηση μπήκε ο Νώε στην κιβωτό ; 
 Η κατασκευή της κιβωτού δεν ήταν μικρό έργο . 
 Πιθανότατα πολλοί άνθρωποι εκπλήσσονταν με αυτό που έκαναν ο Νώε και η οικογένειά του . 
 Ωστόσο , κάτι τέτοιο δεν στάθηκε αρκετό για να τους πείσει ότι η σωτηρία εξαρτόταν από το αν θα έμπαιναν στην κιβωτό . 
 Τελικά , η υπομονή του Θεού με εκείνον τον πονηρό κόσμο εξαντλήθηκε . — Γένεση 6 : 3 · 1 Πέτρου 3 : 20 . 
 Έπειτα από δεκαετίες σκληρής εργασίας του Νώε και της οικογένειάς του , ο Ιεχωβά είπε στον Νώε : « Μπες , εσύ και όλο το σπιτικό σου , μέσα στην κιβωτό , επειδή εσένα είδα να είσαι δίκαιος ενώπιόν μου ανάμεσα σε αυτή τη γενιά » . 
 Με πίστη και πεποίθηση στο λόγο του Ιεχωβά , « μπήκε . . . ο Νώε και οι γιοι του και η σύζυγός του και οι σύζυγοι των γιων του μαζί του » . 
 Ο Ιεχωβά έκλεισε την πόρτα για να προστατέψει τους λάτρεις του . 
 Όταν ο Κατακλυσμός ήρθε πάνω στη γη , η κιβωτός αποδείχτηκε ότι ήταν η αξιόπιστη προμήθεια που είχε κάνει ο Θεός για επιβίωση . — Γένεση 7 : 1 , 7 , 10 , 16 . 
 Σύγχρονα Παράλληλα των Ημερών του Νώε 
 4 , 5 . ( α ) Με τι σύγκρινε ο Ιησούς τον καιρό της παρουσίας του ; ( β ) Ποια παράλληλα υπάρχουν μεταξύ των ημερών του Νώε και της εποχής μας ; 
 « Όπως ήταν οι ημέρες του Νώε , έτσι θα είναι η παρουσία του Γιου του ανθρώπου » . 
 Με αυτά τα λόγια ο Ιησούς έδειξε ότι ο καιρός της αόρατης παρουσίας του θα ήταν παρόμοιος με τις ημέρες του Νώε , πράγμα που έχει επαληθευτεί . 
 Ιδιαίτερα από το 1919 και έπειτα , ένα προειδοποιητικό άγγελμα παρόμοιο με αυτό που μετέδιδε ο Νώε διακηρύττεται σε ανθρώπους όλων των εθνών . 
 Γενικά , η αντίδρασή τους είναι παρόμοια με την αντίδραση των ανθρώπων στις ημέρες του Νώε . 
 Μέσω του Κατακλυσμού , ο Ιεχωβά ανέλαβε δράση εναντίον ενός κόσμου ο οποίος ήταν “ γεμάτος βία ” . 
 Το ότι ο Νώε και η οικογένειά του απείχαν από αυτή τη βία και , τουναντίον , συνέχιζαν ειρηνικά το έργο κατασκευής μιας κιβωτού ήταν προφανές σε όλους όσους τους έβλεπαν . 
 Βρίσκουμε και εδώ ένα παράλληλο με την εποχή μας . 
 Οι ειλικρινείς άνθρωποι μπορούν τώρα να “ δουν τη διαφορά ανάμεσα στον δίκαιο και στον πονηρό , ανάμεσα σε αυτόν που υπηρετεί τον Θεό και σε αυτόν που δεν τον έχει υπηρετήσει ” . 
 Η εντιμότητα , η καλοσύνη , η ειρηνική διάθεση και η επιμέλεια που δείχνουν οι Μάρτυρες του Ιεχωβά κερδίζουν το θαυμασμό των απροκατάληπτων παρατηρητών και κάνουν το λαό του Θεού να ξεχωρίζει από τον κόσμο γενικά . 
 Οι Μάρτυρες απορρίπτουν τη βία σε κάθε της μορφή και αφήνουν τον εαυτό τους να υποκινείται από το πνεύμα του Ιεχωβά . 
 Να γιατί ευλογούνται με ειρήνη και ακολουθούν δίκαιη πορεία . — Ησαΐας 60 : 17 . 
 6 , 7 . ( α ) Τι δεν αντιλήφθηκαν οι άνθρωποι στις ημέρες του Νώε , και πώς είναι η κατάσταση παρόμοια σήμερα ; ( β ) Ποια παραδείγματα δείχνουν ότι οι Μάρτυρες του Ιεχωβά αναγνωρίζονται γενικά ως διαφορετικοί ; 
 Οι σύγχρονοι του Νώε δεν αντιλήφθηκαν ότι ο Νώε είχε θεϊκή υποστήριξη και ότι ενεργούσε υπό την κατεύθυνση του Θεού . 
 Γι ’ αυτό , δεν πήραν το κήρυγμά του στα σοβαρά ούτε ενήργησαν σε αρμονία με το προειδοποιητικό του άγγελμα . 
 Τι συμβαίνει σήμερα ; Παρότι πολλοί εντυπωσιάζονται από το έργο και τη διαγωγή των Μαρτύρων του Ιεχωβά , οι περισσότεροι δεν παίρνουν τα καλά νέα και τις προειδοποιήσεις της Γραφής στα σοβαρά . 
 Οι γείτονες , οι εργοδότες ή οι συγγενείς μπορεί να μιλούν επαινετικά για τις θαυμάσιες ιδιότητες των αληθινών Χριστιανών , αλλά κατόπιν να λένε με θλίψη : « Μόνο να μην ήταν Μάρτυρες του Ιεχωβά ! » 
 Εκείνο που παραβλέπουν οι συγκεκριμένοι παρατηρητές είναι ότι οι Μάρτυρες εκδηλώνουν ιδιότητες όπως αγάπη , ειρήνη , καλοσύνη , αγαθότητα , πραότητα και εγκράτεια επειδή καθοδηγούνται από το άγιο πνεύμα του Θεού . 
 Αυτό θα έπρεπε να κάνει το άγγελμά τους πιο πιστευτό . 
 Στη Ρωσία , λόγου χάρη , οι Μάρτυρες του Ιεχωβά έχτιζαν μια Αίθουσα Βασιλείας . 
 Ένας άνθρωπος ο οποίος στάθηκε να μιλήσει με κάποιον από τους αδελφούς που εργάζονταν στην οικοδόμηση παρατήρησε : « Τι παράξενο εργοτάξιο — ούτε κάπνισμα ούτε βρισιές , και όλοι είναι νηφάλιοι ! 
 Μήπως είστε Μάρτυρας του Ιεχωβά ; » Ο αδελφός τον ρώτησε : « Αν σας έλεγα ότι δεν είμαι , θα με πιστεύατε ; » Εκείνος αμέσως απάντησε : « Μάλλον όχι » . 
 Σε μια άλλη πόλη της Ρωσίας , ο δήμαρχος εντυπωσιάστηκε πολύ όταν είδε τους Μάρτυρες να χτίζουν την καινούρια τους Αίθουσα Βασιλείας . 
 Είπε ότι , αν και στο παρελθόν θεωρούσε όλες τις θρησκευτικές ομάδες ίδιες , όταν είδε στην πράξη την ειλικρινή ανιδιοτέλεια των Μαρτύρων του Ιεχωβά , έπαψε να πιστεύει κάτι τέτοιο . 
 Αυτά είναι δύο μόνο παραδείγματα που δείχνουν ότι ο λαός του Ιεχωβά διαφέρει από εκείνους που δεν προσκολλώνται στους κανόνες της Γραφής . 
 Από τι εξαρτάται η επιβίωσή μας από το τέλος αυτού του πονηρού κόσμου ; 
 Στην τελική περίοδο του “ αρχαίου κόσμου ” ο οποίος χάθηκε στον Κατακλυσμό , ο Νώε ήταν πιστός “ κήρυκας δικαιοσύνης ” . 
 Σε αυτές τις τελευταίες ημέρες του παρόντος συστήματος πραγμάτων , ο λαός του Ιεχωβά γνωστοποιεί τους δίκαιους κανόνες του Θεού και διακηρύττει καλά νέα σχετικά με τη δυνατότητα επιβίωσης στο νέο κόσμο . 
 Όπως ακριβώς ο Νώε και η θεοφοβούμενη οικογένειά του διαφυλάχτηκαν μέσα στην κιβωτό , έτσι και η επιβίωση των ανθρώπων σήμερα εξαρτάται από το αν έχουν πίστη και είναι όσια συνταυτισμένοι με το επίγειο μέρος της παγκόσμιας οργάνωσης του Ιεχωβά . 
 Απαιτείται Πίστη για Επιβίωση 
 9 , 10 . 
 Γιατί είναι ουσιώδης η πίστη προκειμένου να επιζήσουμε από το τέλος του συστήματος πραγμάτων του Σατανά ; 
 Τι πρέπει να κάνει ένα άτομο για να επιζήσει από την επικείμενη καταστροφή αυτού του κόσμου ο οποίος βρίσκεται στην εξουσία του Σατανά ; Πρέπει πρώτα να αναγνωρίσει ότι χρειάζεται προστασία . 
 Κατόπιν πρέπει να επωφεληθεί από αυτή την προστασία . 
 Οι άνθρωποι των ημερών του Νώε συνέχισαν την καθημερινή τους ζωή όπως συνήθως και δεν διέκριναν ότι χρειάζονταν προστασία από την επερχόμενη συμφορά . 
 Τους έλειπε και κάτι άλλο — η πίστη στον Θεό . 
 Από την άλλη πλευρά , ο Νώε και η οικογένειά του αναγνώριζαν ότι χρειάζονταν προστασία και απελευθέρωση . 
 Επίσης , ασκούσαν πίστη στον Παγκόσμιο Κυρίαρχο , τον Ιεχωβά Θεό . 
 « Χωρίς πίστη είναι αδύνατον να . . . ευαρεστήσει κανείς [ τον Ιεχωβά ] » , έγραψε ο απόστολος Παύλος , « γιατί εκείνος που πλησιάζει τον Θεό πρέπει να πιστέψει ότι αυτός είναι και ότι γίνεται μισθαποδότης σε εκείνους που τον εκζητούν ένθερμα » . 
 Ο Παύλος πρόσθεσε : « Μέσω πίστης ο Νώε , αφού πρώτα του δόθηκε θεϊκή προειδοποίηση για πράγματα που δεν τα έβλεπε ακόμη , έδειξε θεοσεβή φόβο και κατασκεύασε μια κιβωτό για τη σωτηρία του σπιτικού του · και διαμέσου αυτής της πίστης καταδίκασε τον κόσμο και έγινε κληρονόμος της δικαιοσύνης που είναι σύμφωνη με την πίστη » . — Εβραίους 11 : 6 , 7 . 
 Τι μπορούμε να μάθουμε από τον τρόπο με τον οποίο ο Ιεχωβά παρείχε προστασία στο παρελθόν ; 
 Για να επιζήσουμε από το τέλος του παρόντος πονηρού συστήματος πραγμάτων , δεν αρκεί να πιστεύουμε ότι θα καταστραφεί . 
 Πρέπει να ασκούμε πίστη , επωφελούμενοι πλήρως από τις προμήθειες που έχει κάνει ο Θεός για επιβίωση . 
 Ασφαλώς χρειάζεται να ασκούμε πίστη στη λυτρωτική θυσία του Γιου του Θεού , του Ιησού Χριστού . 
 Ωστόσο , είναι καλό να θυμόμαστε ότι μόνο όσοι βρίσκονταν μέσα στην κιβωτό του Νώε επέζησαν από τον Κατακλυσμό . 
 Παρόμοια , οι πόλεις καταφυγίου στον αρχαίο Ισραήλ παρείχαν προστασία στον ακούσιο ανθρωποκτόνο μόνο αν αυτός κατέφευγε πρώτα σε μια τέτοια πόλη και έπειτα παρέμενε μέσα σε αυτήν μέχρι το θάνατο του αρχιερέα . 
 Κατά τη δέκατη πληγή εναντίον της Αιγύπτου στις ημέρες του Μωυσή , τα πρωτότοκα των Αιγυπτίων θανατώθηκαν , ενώ των Ισραηλιτών διαφυλάχτηκαν . 
 Γιατί ; Ο Ιεχωβά είχε δώσει στον Μωυσή την οδηγία : « [ Οι Ισραηλίτες ] θα πάρουν λίγο από το αίμα [ του αρνιού του Πάσχα ] και θα το τινάξουν πάνω στους δύο παραστάτες και στο ανώφλι της πόρτας των σπιτιών στα οποία θα το φάνε . . . . 
 Και κανείς από εσάς να μη βγει από την είσοδο του σπιτιού του μέχρι το πρωί » . 
 Ποιο από τα πρωτότοκα των Ισραηλιτών θα τολμούσε να αγνοήσει αυτές τις θεόδοτες οδηγίες και να βγει έξω από ένα σπίτι σημαδεμένο με το αίμα που είχε τιναχτεί πάνω στους δύο παραστάτες και στο ανώφλι της πόρτας ; 
 Τι πρέπει να αναρωτηθεί ο καθένας μας , και γιατί ; 
 Συνεπώς , έχουμε λόγους να σκεφτούμε προσεκτικά την προσωπική μας κατάσταση . 
 Βρισκόμαστε εμείς πράγματι μέσα στη διευθέτηση του Ιεχωβά για πνευματική προστασία ; Όταν ξεσπάσει η μεγάλη θλίψη , δάκρυα χαράς και ευγνωμοσύνης θα τρέχουν στα πρόσωπα εκείνων που θα έχουν αναζητήσει τέτοια προστασία . 
 Για τους άλλους θα υπάρχουν μόνο δάκρυα οδύνης και λύπης . 
 Οι Σταδιακές Προσαρμογές μάς Ετοιμάζουν 
 ( α ) Ποιο σκοπό έχουν εξυπηρετήσει οι οργανωτικές προσαρμογές ; ( β ) Εξηγήστε μερικές από τις σταδιακές εκλεπτύνσεις . 
 Ο Ιεχωβά έχει επιφέρει σταδιακές προσαρμογές στο επίγειο μέρος της οργάνωσής του . 
 Αυτές οι προσαρμογές έχουν εξωραΐσει , σταθεροποιήσει και ενισχύσει τη διευθέτηση που ο ίδιος έχει φέρει σε ύπαρξη για την πνευματική μας προστασία . 
 Από τη δεκαετία του 1870 ως το 1932 , οι πρεσβύτεροι και οι διάκονοι εκλέγονταν με ψηφοφορία από τα μέλη της εκκλησίας . 
 Το 1932 οι εκλεγμένοι πρεσβύτεροι αντικαταστάθηκαν από μια επιτροπή υπηρεσίας η οποία εκλεγόταν από την εκκλησία για να βοηθάει το διορισμένο διευθυντή υπηρεσίας . 
 Το 1938 έγιναν διευθετήσεις για το θεοκρατικό διορισμό όλων των υπηρετών στην εκκλησία . 
 Υπό την κατεύθυνση του Κυβερνώντος Σώματος των Μαρτύρων του Ιεχωβά , από το 1972 και έπειτα , γίνονται συστάσεις και , αν αυτές εγκριθούν , οι εκκλησίες λαβαίνουν επιστολές με τις οποίες διορίζονται θεοκρατικά επίσκοποι και διακονικοί υπηρέτες . 
 Στο διάβα των ετών , ο ρόλος του Κυβερνώντος Σώματος έχει ενισχυθεί και έχουν γίνει αλλαγές για να διευκολυνθεί το έργο του . 
 Ποιο εκπαιδευτικό πρόγραμμα άρχισε το 1959 ; 
 Το 1950 , η προσεκτική εξέταση του εδαφίου Ψαλμός 45 : 16 οδήγησε σε ένα συνεχιζόμενο εκπαιδευτικό πρόγραμμα . 
 Το εν λόγω εδάφιο αναφέρει : « Αντί των προπατόρων σου θα είναι οι γιοι σου , τους οποίους θα διορίσεις άρχοντες σε όλη τη γη » . 
 Οι πρεσβύτεροι που αναλαμβάνουν τώρα την ηγεσία στην εκκλησία εκπαιδεύονται για να εκτελούν θεοκρατικά καθήκοντα σήμερα , καθώς και μετά τον Αρμαγεδδώνα . 
 Η Σχολή Διακονίας της Βασιλείας ξεκίνησε το 1959 . 
 Εκείνον τον καιρό , διευθετήθηκε μια σειρά μαθημάτων διάρκειας ενός μήνα για να εκπαιδευτούν κυρίως οι υπηρέτες εκκλησίας , όπως λέγονταν τότε οι προεδρεύοντες επίσκοποι . 
 Αυτή η σχολή έχει πλέον διευρυνθεί ώστε να προσφέρει εκπαίδευση σε όλους τους επισκόπους και τους διακονικούς υπηρέτες . 
 Αυτοί οι αδελφοί με τη σειρά τους αναλαμβάνουν την ηγεσία στην εκπαίδευση των Μαρτύρων του Ιεχωβά ατομικά στις αντίστοιχες εκκλησίες τους . 
 Έτσι , όλοι λαβαίνουν πνευματική στήριξη και βοηθούνται να βελτιώνουν την αποτελεσματικότητα της διακονίας τους ως διαγγελείς των καλών νέων της Βασιλείας . — Μάρκος 13 : 10 . 
 Ποιοι είναι δύο τρόποι με τους οποίους διατηρείται η αγνότητα της Χριστιανικής εκκλησίας ; 
 Τα άτομα που επιθυμούν να γίνουν μέλη της Χριστιανικής εκκλησίας πρέπει να πληρούν ορισμένες προϋποθέσεις . 
 Όπως είναι λογικό , οι σύγχρονοι εμπαίκτες αποκλείονται , δεδομένου ότι τέτοια άτομα δεν είχαν θέση ούτε στην κιβωτό του Νώε . 
 Ιδιαίτερα από το 1952 και έπειτα , οι Μάρτυρες του Ιεχωβά έχουν δώσει αυξημένη υποστήριξη σε μια διευθέτηση η οποία συμβάλλει στην προστασία της εκκλησίας — πρόκειται για την αποκοπή των αμετανόητων αμαρτωλών . 
 Βέβαια , οι αληθινά μετανοημένοι παραβάτες βοηθούνται στοργικά να “ κάνουν ευθείς δρόμους για τα πόδια τους ” . — Εβραίους 12 : 12 , 13 · Παροιμίες 28 : 13 · Γαλάτες 6 : 1 . 
 Ποια είναι η πνευματική κατάσταση του λαού του Ιεχωβά ; 
 Η κατάσταση πνευματικής ευημερίας στην οποία βρίσκεται ο λαός του Ιεχωβά δεν είναι ούτε απρόσμενη ούτε τυχαία . 
 Μέσω του προφήτη Ησαΐα , ο Ιεχωβά είπε : « Δείτε ! 
 Οι υπηρέτες μου θα φάνε , αλλά εσείς θα πεινάσετε . 
 Δείτε ! 
 Οι υπηρέτες μου θα πιουν , αλλά εσείς θα διψάσετε . 
 Δείτε ! 
 Οι υπηρέτες μου θα χαρούν , αλλά εσείς θα ντροπιαστείτε . 
 Δείτε ! 
 Οι υπηρέτες μου θα κραυγάζουν με ευφροσύνη λόγω της ευθυμίας της καρδιάς , αλλά εσείς θα βγάζετε κραυγές εξαιτίας του πόνου της καρδιάς και θα θρηνείτε γοερά εξαιτίας της συντριβής του πνεύματος » . 
 Ο Ιεχωβά συνεχίζει να μας παρέχει αφθονία επίκαιρης και υγιούς πνευματικής τροφής η οποία μας διατηρεί πνευματικά ισχυρούς . — Ματθαίος 24 : 45 . 
 Να Είστε Έτοιμοι για Επιβίωση 
 Τι θα μας βοηθήσει να ετοιμαστούμε για επιβίωση ; 
 Τώρα όσο ποτέ άλλοτε είναι καιρός να « σκεφτόμαστε ο ένας τον άλλον ώστε να παρακινούμε σε αγάπη και καλά έργα , μη παύοντας να συναθροιζόμαστε , όπως έχουν συνήθεια μερικοί , αλλά ενθαρρύνοντας ο ένας τον άλλον » . 
 Το να προσκολλούμαστε στενά και να παραμένουμε δραστήριοι σε μια από τις 98.000 και πλέον εκκλησίες των Μαρτύρων του Ιεχωβά θα μας βοηθήσει να ετοιμαστούμε για επιβίωση . 
 Οι ομόπιστοί μας θα μας υποστηρίζουν καθώς αγωνιζόμαστε να εκδηλώνουμε « τη νέα προσωπικότητα » και προσπαθούμε ολόκαρδα να βοηθήσουμε άλλους να μάθουν για την προμήθεια που έχει κάνει ο Ιεχωβά για σωτηρία . — Εφεσίους 4 : 22 - 24 · Κολοσσαείς 3 : 9 , 10 · 1 Τιμόθεο 4 : 16 . 
 Γιατί είστε αποφασισμένοι να παραμένετε κοντά στη Χριστιανική εκκλησία ; 
 Ο Σατανάς και ο πονηρός κόσμος του λαχταρούν να μας δελεάσουν ώστε να απομακρυνθούμε από τη Χριστιανική εκκλησία . 
 Ωστόσο , εμείς μπορούμε να συνεχίσουμε να αποτελούμε μέρος της και να επιζήσουμε από το τέλος του παρόντος πονηρού συστήματος πραγμάτων . 
 Είθε η αγάπη για τον Ιεχωβά και η ευγνωμοσύνη για τις στοργικές του προμήθειες να μας υποκινούν να είμαστε πιο αποφασισμένοι από ποτέ να ανατρέψουμε τις προσπάθειες του Σατανά . 
 Ο στοχασμός γύρω από τις σημερινές μας ευλογίες θα ενισχύσει την αποφασιστικότητά μας . 
 Μερικές από αυτές τις ευλογίες θα εξεταστούν στο επόμενο άρθρο . 
 Ποιες Είναι οι Απαντήσεις Σας ; 
 • Πώς παραλληλίζονται οι καιροί μας με τις ημέρες του Νώε ; 
 • Ποια ιδιότητα είναι ουσιώδης για επιβίωση ; 
 • Ποιες σταδιακές προσαρμογές έχουν ενισχύσει τη διευθέτηση που έχει κάνει ο Ιεχωβά για την προστασία μας ; 
 • Πώς μπορούμε να ετοιμαστούμε προσωπικά για επιβίωση ; 
 [ Εικόνα στη σελίδα 22 ] 
 Οι σύγχρονοι του Νώε δεν τον πήραν στα σοβαρά 
 [ Εικόνα στη σελίδα 23 ] 
 Αξίζει να πάρει κάποιος στα σοβαρά τα προειδοποιητικά αγγέλματα του Θεού 
 [ Εικόνα στη σελίδα 24 ] 
 Ποιο σκοπό εξυπηρετεί η Σχολή Διακονίας της Βασιλείας ; 
 [ Εικόνα στη σελίδα 25 ] 
 Τώρα είναι καιρός να παραμένουμε κοντά στη Χριστιανική εκκλησία 
 Αιτίες για Χαρά Καθώς Περπατάμε με Ακεραιότητα 
 « Η ευλογία του Ιεχωβά πλουτίζει , και εκείνος δεν προσθέτει πόνο σε αυτήν » . — ΠΑΡΟΙΜΙΕΣ 10 : 22 . 
 1 , 2 . 
 Γιατί πρέπει να προσέχουμε ώστε να μη μας απορροφά υπερβολικά το μέλλον ; 
 « ΑΝ ΕΙΜΑΣΤΕ απορροφημένοι από το μέλλον . . . δεν μπορούμε να δούμε το παρόν έτσι όπως είναι » , σχολίασε ένας Αμερικανός φιλόσοφος . 
 Αυτό αληθεύει για παιδιά τα οποία είναι τόσο απορροφημένα από τα προνόμια που συνεπάγεται η ενηλικίωση ώστε παραβλέπουν τα οφέλη της παιδικής ηλικίας μέχρις ότου αυτή έχει περάσει ανεπιστρεπτί . 
 Ακόμα και οι λάτρεις του Ιεχωβά δεν είναι άτρωτοι σε αυτόν τον τρόπο σκέψης . 
 Αναλογιστείτε τι μπορεί να συμβεί . 
 Επιθυμούμε βαθιά να δούμε την εκπλήρωση της υπόσχεσης του Θεού σχετικά με τη δημιουργία ενός παραδείσου στη γη . 
 Περιμένουμε με λαχτάρα μια ζωή απαλλαγμένη από τις αρρώστιες , τα γηρατειά , τον πόνο και τα παθήματα . 
 Ενώ είναι καλό να προσμένουμε αυτά τα πράγματα , τι γίνεται αν οι μελλοντικές υλικές ευλογίες αρχίσουν να μας απορροφούν τόσο πολύ ώστε να μη βλέπουμε τις σημερινές μας πνευματικές ευλογίες ; Τι κρίμα θα ήταν να συμβεί κάτι τέτοιο ! 
 Θα μπορούσαμε εύκολα να αποθαρρυνθούμε και να νιώσουμε ότι “ η καρδιά μας αρρωσταίνει επειδή οι προσδοκίες μας έχουν αναβληθεί ” περισσότερο από όσο φανταζόμασταν . 
 Τα προβλήματα και οι δυσκολίες της ζωής μπορεί να μας ρίξουν στην παγίδα της απελπισίας ή της αυτολύπησης . 
 Αντί να αγωνιζόμαστε να τα βγάζουμε πέρα με αντίξοες καταστάσεις , θα μπορούσαμε να αναπτύξουμε στάση γογγυσμού . 
 Όλα αυτά μπορούν να αποφευχθούν αν στοχαζόμαστε με εκτίμηση τις τωρινές μας ευλογίες . 
 Σε τι θα εστιάσουμε την προσοχή μας σε αυτό το άρθρο ; 
 « Η ευλογία του Ιεχωβά πλουτίζει , και εκείνος δεν προσθέτει πόνο σε αυτήν » , δηλώνει το εδάφιο Παροιμίες 10 : 22 . 
 Δεν είναι άραγε η πνευματική ευημερία των σύγχρονων υπηρετών του Ιεχωβά μια ευλογία για την οποία πρέπει να χαιρόμαστε ; Ας εξετάσουμε μερικές πτυχές της πνευματικής μας ευημερίας και ας δούμε τι σημαίνουν για εμάς προσωπικά . 
 Το να αφιερώνουμε χρόνο για να συλλογιζόμαστε τα καλά πράγματα με τα οποία έχει κατακλύσει ο Ιεχωβά “ τον δίκαιο που περπατάει με ακεραιότητα ” θα ενισχύσει πραγματικά την αποφασιστικότητά μας να συνεχίσουμε να υπηρετούμε χαρούμενα τον ουράνιο Πατέρα μας . — Παροιμίες 20 : 7 . 
 “ Ευλογίες που μας Πλουτίζουν ” Τώρα 
 4 , 5 . 
 Ποια Γραφική διδασκαλία εκτιμάτε εσείς ιδιαίτερα , και γιατί ; 
 Ακριβής γνώση των Γραφικών διδασκαλιών . 
 Οι θρησκείες του Χριστιανικού κόσμου ισχυρίζονται γενικά ότι πιστεύουν στην Αγία Γραφή . 
 Ωστόσο , δεν συμφωνούν όσον αφορά το τι διδάσκει . 
 Ακόμα και μέλη της ίδιας θρησκευτικής ομάδας έχουν συχνά διαφορετικές απόψεις για το τι διδάσκουν πράγματι οι Γραφές . 
 Πόσο διαφέρει η κατάστασή τους από την κατάσταση των υπηρετών του Ιεχωβά ! 
 Ανεξάρτητα από το εθνικό ή το πολιτιστικό μας υπόβαθρο , εμείς λατρεύουμε τον Θεό τον οποίο γνωρίζουμε ονομαστικά . 
 Δεν πρόκειται για κάποιον μυστηριώδη τριαδικό θεό . 
 Γνωρίζουμε επίσης ότι το ύψιστης σημασίας ζήτημα της παγκόσμιας κυριαρχίας του Θεού πρόκειται να τακτοποιηθεί και ότι , διακρατώντας την ακεραιότητά μας σε αυτόν , ο καθένας μας περιλαμβάνεται προσωπικά σε αυτό το ζήτημα . 
 Ξέρουμε την αλήθεια σχετικά με τους νεκρούς και είμαστε απαλλαγμένοι από το νοσηρό φόβο ενός Θεού για τον οποίο λένε ότι βασανίζει ανθρώπους στην κόλαση ή ότι τους στέλνει στο καθαρτήριο . — Εκκλησιαστής 9 : 5 , 10 . 
 Επιπρόσθετα , πόσο χαιρόμαστε που γνωρίζουμε ότι δεν αποτελούμε τυχαίο προϊόν τυφλής εξέλιξης ! 
 Απεναντίας , είμαστε δημιούργημα του Θεού , πλασμένοι κατά την εικόνα του . 
 « Θα σε εξυμνώ επειδή με φοβερό και θαυμαστό τρόπο είμαι πλασμένος » , είπε ο ψαλμωδός στον Θεό του . 
 « Θαυμαστά είναι τα έργα σου , όπως γνωρίζει πολύ καλά η ψυχή μου » . — Ψαλμός 139 : 14 . 
 6 , 7 . 
 Ποιες αλλαγές στη ζωή σας ή στη ζωή άλλων ατόμων που γνωρίζετε έχουν αποδειχτεί ευλογία ; 
 Απαλλαγή από επιβλαβείς συνήθειες και πράξεις . 
 Οι προειδοποιήσεις για τους κινδύνους του καπνίσματος , του υπερβολικού ποτού και της αχαλίνωτης σεξουαλικής συμπεριφοράς αφθονούν στα μέσα μαζικής επικοινωνίας . 
 Ως επί το πλείστον , οι άνθρωποι δεν δίνουν προσοχή σε αυτές τις προειδοποιήσεις . 
 Τι συμβαίνει , όμως , όταν ένα ειλικρινές άτομο μαθαίνει ότι ο αληθινός Θεός καταδικάζει αυτά τα πράγματα και θλίβεται εξαιτίας εκείνων που τα πράττουν ; Το άτομο αυτό υποκινείται να αποκλείσει τέτοιες πράξεις από τη ζωή του ! 
 Μολονότι το κάνει αυτό πρωτίστως για να ευαρεστήσει τον Ιεχωβά Θεό , ωφελείται και με άλλους τρόπους — καλύτερη υγεία και ειρήνη διάνοιας . 
 Για πολλούς το να κόψουν τις κακές συνήθειες είναι ιδιαίτερα δύσκολο . 
 Ωστόσο , κάθε χρόνο δεκάδες χιλιάδες άτομα τα καταφέρνουν . 
 Αφιερώνονται στον Ιεχωβά και βαφτίζονται , δείχνοντας έτσι δημόσια ότι έχουν εξαλείψει από τη ζωή τους τις πράξεις που δυσαρεστούν τον Θεό . 
 Τι ενθάρρυνση είναι αυτή για όλους εμάς ! 
 Ενισχύεται η αποφασιστικότητά μας να παραμείνουμε ελεύθεροι από την υποδούλωση στην αμαρτωλή και επιζήμια διαγωγή . 
 Ποιες Γραφικές συμβουλές συμβάλλουν στην οικογενειακή ευτυχία ; 
 Ευτυχισμένη οικογενειακή ζωή . 
 Σε πολλές χώρες η οικογενειακή ζωή καταρρέει . 
 Πολλοί γάμοι καταλήγουν σε διαζύγιο , αφήνοντας συχνά πίσω παιδιά με βαθιά τραύματα . 
 Σε μερικές ευρωπαϊκές χώρες , οι μονογονεϊκές οικογένειες αποτελούν σχεδόν το 20 τοις εκατό του συνόλου των σπιτικών . 
 Πώς μας έχει βοηθήσει ο Ιεχωβά να περπατάμε στην οδό της ακεραιότητας από αυτή την άποψη ; Παρακαλούμε διαβάστε τα εδάφια Εφεσίους 5 : 22 – 6 : 4 και προσέξτε τις θαυμάσιες συμβουλές που δίνει ο Λόγος του Θεού στους άντρες , στις γυναίκες και στα παιδιά . 
 Η εφαρμογή των όσων αναφέρονται εκεί καθώς και σε άλλα σημεία των Γραφών ασφαλώς ενισχύει το γαμήλιο δεσμό , βοηθάει τους γονείς να ανατρέφουν τα παιδιά τους σωστά και συμβάλλει σε ευτυχισμένη οικογενειακή ζωή . 
 Δεν είναι αυτή μια ευλογία για την οποία πρέπει να χαιρόμαστε ; 
 9 , 10 . 
 Πώς διαφέρει η εικόνα που έχουμε εμείς για το μέλλον από αυτήν που έχει ο κόσμος ; 
 Διαβεβαίωση ότι τα παγκόσμια προβλήματα θα λυθούν σύντομα . 
 Παρά τις επιστημονικές και τεχνολογικές γνώσεις , καθώς και τις ειλικρινείς προσπάθειες ορισμένων ηγετών , διάφορα σοβαρά προβλήματα της σημερινής ζωής παραμένουν άλυτα . 
 Ο Κλάους Σβαμπ , ιδρυτής του Παγκόσμιου Οικονομικού Φόρουμ , σχολίασε πρόσφατα ότι « ο κατάλογος των προκλήσεων που αντιμετωπίζει ο κόσμος ολοένα και μεγαλώνει , ενώ ο χρόνος που έχουμε για να τις χειριστούμε ολοένα και μειώνεται » . 
 Έκανε λόγο για « κινδύνους που υπερβαίνουν τα εθνικά σύνορα όπως η τρομοκρατία , η υποβάθμιση του περιβάλλοντος και η οικονομική αστάθεια » . 
 Ο Σβαμπ συμπέρανε : « Τώρα , περισσότερο από ποτέ , ο κόσμος αντιμετωπίζει πραγματικότητες που απαιτούν συλλογική και αποφασιστική δράση » . 
 Καθώς προχωρεί ο 21ος αιώνας , η γενική εικόνα για το μέλλον της ανθρωπότητας παραμένει ζοφερή . 
 Πόση ικανοποίηση φέρνει το να γνωρίζουμε ότι ο Ιεχωβά έχει θέσει σε λειτουργία μια διευθέτηση η οποία είναι ικανή να λύσει όλα τα προβλήματα της ανθρωπότητας — τη Μεσσιανική Βασιλεία του Θεού ! 
 Μέσω αυτής , ο αληθινός Θεός θα “ καταπαύσει τους πολέμους ” και θα φέρει « αφθονία ειρήνης » . 
 Ο χρισμένος Βασιλιάς , ο Ιησούς Χριστός , “ θα ελευθερώσει τον φτωχό , τον ταλαιπωρημένο και τον ασήμαντο από την καταδυνάστευση και τη βία ” . 
 Υπό τη διακυβέρνηση της Βασιλείας δεν θα υπάρχει πείνα . 
 Ο Ιεχωβά « θα εξαλείψει κάθε δάκρυ από τα μάτια [ μας ] , και ο θάνατος δεν θα υπάρχει πια , ούτε πένθος ούτε κραυγή ούτε πόνος δεν θα υπάρχουν πια . 
 Τα παλιά έχουν παρέλθει » . 
 Η Βασιλεία έχει ήδη εγκαθιδρυθεί στον ουρανό και σύντομα θα αναλάβει την απαραίτητη δράση για να χειριστεί κάθε ζήτημα πάνω στη γη . — Δανιήλ 2 : 44 · Αποκάλυψη 11 : 15 . 
 11 , 12 . ( α ) Φέρνει η επιδίωξη ευχαρίστησης διαρκή ευτυχία ; Εξηγήστε . ( β ) Τι φέρνει αληθινή ευτυχία ; 
 Γνωρίζουμε τι φέρνει αληθινή ευτυχία . 
 Τι φέρνει αληθινή ευτυχία ; Ένας ψυχολόγος είπε ότι για να υπάρξει ευτυχία χρειάζονται τρία συστατικά — ευχαρίστηση , ενασχόληση ( το να ασχολείται κάποιος με πράγματα όπως η εργασία και η οικογένεια ) και νόημα ( το να εργάζεται κάποιος για την επίτευξη ενός σημαντικού σκοπού ή στόχου , και όχι αποκλειστικά για τον εαυτό του ) . 
 Ο ψυχολόγος αξιολόγησε την ευχαρίστηση ως το λιγότερο σημαντικό από τα τρία συστατικά και σχολίασε : « Αυτό αποτελεί είδηση , δεδομένου ότι πάρα πολλοί άνθρωποι οικοδομούν τη ζωή τους γύρω από την επιδίωξη ευχαρίστησης » . 
 Ποια είναι η άποψη της Γραφής για αυτό το θέμα ; 
 Ο Βασιλιάς Σολομών του αρχαίου Ισραήλ δήλωσε : « Εγώ είπα μέσα στην καρδιά μου : “ Έλα τώρα να σε δοκιμάσω με τη χαρά . 
 Και απόλαυσε το καλό ” . 
 Αλλά ορίστε ! 
 και αυτό επίσης ήταν ματαιότητα . 
 Είπα στο γέλιο : “ Παραλογισμός ! ” 
 και στη χαρά : “ Τι προσφέρει αυτή ; ” » Σύμφωνα με τη Γραφή , οποιαδήποτε ευτυχία και αν προσφέρει η ευχαρίστηση είναι στην καλύτερη περίπτωση παροδική . 
 Τι θα πούμε για την ενασχόληση με κάποιο έργο ; Έχουμε να ασχοληθούμε με το πιο ουσιαστικό έργο — το έργο κηρύγματος της Βασιλείας και μαθήτευσης . 
 Μεταδίδοντας στους άλλους το άγγελμα της σωτηρίας που εκτίθεται στη Γραφή , συμμετέχουμε σε ένα έργο το οποίο είναι δυνατόν να οδηγήσει στη δική μας σωτηρία καθώς και στη σωτηρία αυτών που μας ακούν . 
 Ως « συνεργάτες του Θεού » , διαπιστώνουμε ότι « υπάρχει περισσότερη ευτυχία στο να δίνει κανείς παρά στο να λαβαίνει » . 
 Αυτό το έργο προσθέτει νόημα στη ζωή μας και παρέχει στον Δημιουργό μια απάντηση για εκείνον που τον εμπαίζει , τον Σατανά τον Διάβολο . 
 Πράγματι , ο Ιεχωβά μάς έχει δείξει ότι η θεοσεβής αφοσίωση φέρνει γνήσια και διαρκή ευτυχία . — 1 Τιμόθεο 4 : 8 . 
 ( α ) Με ποιον τρόπο αποτελεί η Σχολή Θεοκρατικής Διακονίας ευλογία για την οποία πρέπει να χαιρόμαστε ; ( β ) Πώς έχετε ωφεληθεί εσείς από τη Σχολή Θεοκρατικής Διακονίας ; 
 Σημαντικό και αποτελεσματικό εκπαιδευτικό πρόγραμμα . 
 Ο Γκέρχαρντ υπηρετεί ως πρεσβύτερος σε μια εκκλησία των Μαρτύρων του Ιεχωβά . 
 Αναπολώντας τα νιάτα του , λέει : « Όταν ήμουν νεαρός , είχα μεγάλο πρόβλημα με την ομιλία . 
 Όποτε ένιωθα πίεση , δεν μπορούσα να αρθρώσω λέξη και άρχιζα να τραυλίζω . 
 Έτσι μου δημιουργήθηκε σύμπλεγμα κατωτερότητας . 
 Οι γονείς μου φρόντισαν να παρακολουθήσω ένα πρόγραμμα λογοθεραπείας αλλά οι προσπάθειές τους δεν απέδωσαν . 
 Το πρόβλημά μου ήταν ψυχολογικό , όχι σωματικό . 
 Υπήρχε , όμως , μια θαυμάσια προμήθεια από τον Ιεχωβά — η Σχολή Θεοκρατικής Διακονίας . 
 Η εγγραφή σε αυτή τη σχολή ανανέωσε το θάρρος μου . 
 Έκανα ό , τι μπορούσα για να εφαρμόζω όσα μάθαινα . 
 Και τα κατάφερα ! 
 Άρχισα να μιλάω πιο άνετα , ξεπέρασα το σύμπλεγμα κατωτερότητας και έγινα πιο θαρραλέος στη διακονία . 
 Τώρα εκφωνώ μάλιστα και δημόσιες ομιλίες . 
 Είμαι αληθινά ευγνώμων στον Ιεχωβά , ο οποίος μου έδωσε μια καινούρια ζωή μέσω αυτής της σχολής » . 
 Δεν αποτελεί , λοιπόν , αιτία για χαρά ο τρόπος με τον οποίο μας εκπαιδεύει ο Ιεχωβά προκειμένου να κάνουμε το έργο του ; 
 14 , 15 . 
 Σε καιρούς στενοχώριας , ποια βοήθεια είναι άμεσα διαθέσιμη ; Δώστε παράδειγμα . 
 Προσωπική σχέση με τον Ιεχωβά και υποστήριξη από την ενωμένη διεθνή αδελφότητα . 
 Η Κάτριν , η οποία ζει στη Γερμανία , αναστατώθηκε πολύ όταν έμαθε τα νέα για τον ισχυρό σεισμό και το τσουνάμι που επακολούθησε στη νοτιοανατολική Ασία . 
 Η κόρη της βρισκόταν στην Ταϋλάνδη όταν συνέβη η καταστροφή . 
 Επί 32 ώρες αυτή η μητέρα δεν ήξερε αν η κόρη της ήταν ζωντανή ή ανάμεσα στα θύματα τα οποία ώρα με την ώρα αυξάνονταν . 
 Πόσο ανακουφίστηκε η Κάτριν όταν έλαβε τελικά ένα τηλεφώνημα που τη διαβεβαίωσε ότι η κόρη της ήταν ασφαλής ! 
 Τι βοήθησε την Κάτριν εκείνες τις ώρες της ανησυχίας ; Η ίδια γράφει : « Προσευχόμουν σχεδόν συνέχεια στον Ιεχωβά . 
 Ένιωσα ξανά και ξανά πόση δύναμη και ειρήνη διάνοιας μου έδινε αυτό . 
 Επιπρόσθετα , στοργικοί πνευματικοί αδελφοί ήρθαν να με δουν και μου συμπαραστάθηκαν » . 
 Πόσο χειρότερη θα ήταν η κατάστασή της αν είχε αναγκαστεί να περάσει όλες εκείνες τις ώρες της αγωνίας χωρίς το ευεργέτημα της προσευχής στον Ιεχωβά και την παρηγοριά μιας στοργικής πνευματικής αδελφότητας ! 
 Η στενή μας σχέση με τον Ιεχωβά και τον Γιο του παράλληλα με τη στενή συναναστροφή μας με τη Χριστιανική αδελφότητα αποτελεί μοναδική ευλογία , τόσο πολύτιμη ώστε δεν μπορεί να θεωρείται δεδομένη . 
 Αφηγηθείτε μια εμπειρία που δείχνει παραστατικά την αξία της ελπίδας της ανάστασης . 
 Ελπίδα να ξαναδούμε τους προσφιλείς μας που έχουν πεθάνει . 
 Ένας νεαρός ονόματι Ματίας ανατράφηκε ως Μάρτυρας του Ιεχωβά . 
 Επειδή , όμως , δεν είχε συναίσθηση των ευλογιών που απολάμβανε , απομακρύνθηκε από τη Χριστιανική εκκλησία όταν ήταν έφηβος . 
 Τώρα γράφει τα εξής : « Στην ουσία δεν είχα κάνει ποτέ βαθιές συζητήσεις με τον πατέρα μου . 
 Στην πάροδο των ετών , είχαμε λογομαχήσει πολλές φορές . 
 Παρ ’ όλα αυτά , ο πατέρας μου ήθελε πάντα το καλό μου . 
 Με αγαπούσε πολύ , πράγμα που δεν καταλάβαινα τότε . 
 Το 1996 , καθισμένος στο προσκεφάλι του , κρατώντας το χέρι του και κλαίγοντας πικρά , του είπα πόσο λυπόμουν για όλα όσα είχα κάνει και ότι τον αγαπούσα πάρα πολύ . 
 Αλλά εκείνος δεν μπορούσε να με ακούσει . 
 Ήταν άρρωστος και έπειτα από ένα σύντομο διάστημα έφυγε από τη ζωή . 
 Αν ζήσω για να δω τον πατέρα μου στην ανάσταση , θα αναπληρώσουμε ό , τι χάσαμε στο παρελθόν . 
 Και εκείνος ασφαλώς θα χαρεί να μάθει ότι υπηρετώ τώρα ως πρεσβύτερος και ότι μαζί με τη σύζυγό μου έχουμε το προνόμιο να υπηρετούμε ως σκαπανείς » . 
 Τι ευλογία είναι για εμάς η ελπίδα της ανάστασης ! 
 « Δεν Προσθέτει Πόνο σε Αυτήν » 
 Πώς πρέπει να μας βοηθάει ο στοχασμός γύρω από τις ευλογίες που παρέχει ο Ιεχωβά ; 
 Αναφορικά με τον ουράνιο Πατέρα του , ο Ιησούς Χριστός είπε : « Αυτός κάνει τον ήλιο του να ανατέλλει σε πονηρούς και αγαθούς και φέρνει βροχή σε δικαίους και αδίκους » . 
 Αν ο Ιεχωβά Θεός παρέχει ευλογίες ακόμα και στους άδικους και στους πονηρούς , πόσο περισσότερες ευλογίες παρέχει σε εκείνους που περπατούν στην οδό της ακεραιότητας ! 
 « Ο Ιεχωβά δεν θα στερήσει τίποτα καλό από εκείνους που περπατούν άψογα » , δηλώνει το εδάφιο Ψαλμός 84 : 11 . 
 Όταν στοχαζόμαστε την ιδιαίτερη φροντίδα και μέριμνα που έχει εκδηλώσει για εκείνους που τον αγαπούν , πώς ξεχειλίζουν οι καρδιές μας από ευγνωμοσύνη και χαρά ! 
 ( α ) Γιατί μπορεί να ειπωθεί ότι ο Ιεχωβά δεν προσθέτει πόνο στην ευλογία του ; ( β ) Γιατί υποφέρουν πολλοί από τους οσίους του Θεού ; 
 « Η ευλογία του Ιεχωβά » έχει χαρίσει πνευματική ευημερία στο λαό του . 
 Μας δίνεται δε η διαβεβαίωση ότι « εκείνος δεν προσθέτει πόνο σε αυτήν » . 
 Τότε γιατί πολλοί από τους οσίους του Θεού πλήττονται από δοκιμασίες που τους προξενούν μεγάλο πόνο και παθήματα ; Τρεις είναι οι βασικοί λόγοι για τους οποίους αντιμετωπίζουμε δυσκολίες και στενοχώριες . 
 ( 1 ) Η δική μας αμαρτωλή τάση . 
 ( 2 ) Ο Σατανάς και οι δαίμονές του . 
 ( 3 ) Ο πονηρός κόσμος . 
 Μολονότι ο Ιεχωβά επιτρέπει να μας συμβαίνουν κακά πράγματα , δεν τα προξενεί ο ίδιος . 
 Μάλιστα , « κάθε καλό δώρο και κάθε τέλειο δώρημα έρχεται από πάνω , γιατί κατεβαίνει από τον Πατέρα των ουράνιων φώτων » . 
 Οι ευλογίες του Ιεχωβά δεν συνοδεύονται από πόνο . 
 Τι επιφυλάσσεται για αυτούς που συνεχίζουν να περπατούν με ακεραιότητα ; 
 Για να απολαμβάνουμε πνευματική ευημερία πρέπει πάντοτε να πλησιάζουμε τον Θεό . 
 Όταν αναπτύσσουμε στενή σχέση μαζί του , “ θησαυρίζουμε για τον εαυτό μας με ασφάλεια ένα καλό θεμέλιο για το μέλλον , ώστε να κρατήσουμε γερά την πραγματική ζωή ” — την αιώνια ζωή . 
 Στο μελλοντικό νέο κόσμο που θα φέρει σε ύπαρξη ο Θεός , τα πνευματικά μας πλούτη θα συνδυάζονται με υλικές ευλογίες . 
 Η πραγματική ζωή θα είναι τότε απόκτημα όλων όσων “ ακούν τη φωνή του Ιεχωβά ” . 
 Έχοντας ενισχυμένη αποφασιστικότητα , ας συνεχίσουμε με χαρά να περπατάμε με ακεραιότητα . 
 Τι Μάθατε ; 
 • Γιατί είναι άσοφο να μας απορροφά υπερβολικά το μέλλον ; 
 • Ποιες ευλογίες απολαμβάνουμε τώρα ; 
 • Γιατί υποφέρουν οι πιστοί υπηρέτες του Θεού ; 
 Ο Ιεχωβά « από την Αρχή Λέει το Τέλος » 
 « Εκείνος που από την αρχή λέει το τέλος , και εκ των προτέρων τα πράγματα που δεν έχουν γίνει » . ​ — ΗΣΑΪΑΣ 46 : 10 . 
 1 , 2 . 
 Τι είναι αξιοσημείωτο όσον αφορά τα γεγονότα που συνδέονται με την ανατροπή της Βαβυλώνας , και τι δείχνει αυτό για τον Ιεχωβά ; 
 ΜΕΣΑ στη σιγαλιά της νύχτας , οι στρατιώτες του εχθρού προχωρούν αθόρυβα στην κοίτη του ποταμού Ευφράτη κατευθυνόμενοι προς το στόχο τους , την ισχυρή πόλη της Βαβυλώνας . 
 Καθώς πλησιάζουν στην είσοδο της πόλης , τα μάτια τους αντικρίζουν ένα απίστευτο θέαμα . 
 Οι κολοσσιαίες δίφυλλες πόρτες του τείχους της Βαβυλώνας έχουν μείνει ανοιχτές ! 
 Ανεβαίνουν από την κοίτη του ποταμού και μπαίνουν στην πόλη . 
 Η πόλη πέφτει γρήγορα . 
 Ο Κύρος , ο αρχηγός τους , αναλαμβάνει αμέσως τον έλεγχο της κατακτημένης χώρας και αργότερα εκδίδει ένα διάταγμα με το οποίο απελευθερώνει τους Ισραηλίτες αιχμαλώτους . 
 Χιλιάδες εξόριστοι επιστρέφουν στην πατρίδα τους για να αποκαταστήσουν τη λατρεία του Ιεχωβά στην Ιερουσαλήμ . — 2 Χρονικών 36 : 22 , 23 · Έσδρας 1 : 1 - 4 . 
 Εκείνα τα γεγονότα που έλαβαν χώρα τα έτη 539 - 537 Π.Κ.Χ . έχουν τεκμηριωθεί τώρα από τους ιστορικούς . 
 Το αξιοσημείωτο , όμως , είναι ότι τα γεγονότα αυτά ήταν γνωστά περίπου 200 χρόνια προτού συμβούν . 
 Ο Ιεχωβά ενέπνευσε τον προφήτη του τον Ησαΐα να περιγράψει την πτώση της Βαβυλώνας πολύ καιρό προτού αυτή συμβεί . 
 Ο Θεός αποκάλυψε όχι μόνο τις συνθήκες υπό τις οποίες θα λάβαινε χώρα η ανατροπή της Βαβυλώνας αλλά και το όνομα του ηγέτη που θα την κατακτούσε . 
 * Απευθυνόμενος στους Ισραηλίτες , οι οποίοι ήταν μάρτυρές του εκείνη την εποχή , ο Ιεχωβά είπε : « Θυμηθείτε τα πρώτα πράγματα της αρχαιότητας , ότι εγώ είμαι ο Θεϊκός και δεν υπάρχει άλλος Θεός ούτε κανείς όμοιός μου · Εκείνος που από την αρχή λέει το τέλος , και εκ των προτέρων τα πράγματα που δεν έχουν γίνει » . 
 Αληθινά , ο Ιεχωβά είναι Θεός που μπορεί να γνωρίζει εκ των προτέρων τι πρόκειται να συμβεί . 
 Τις απαντήσεις σε ποια ερωτήματα θα εξετάσουμε τώρα ; 
 Σε ποιο βαθμό γνωρίζει ο Θεός το μέλλον ; Γνωρίζει ο Ιεχωβά εκ των προτέρων τι θα κάνει ο καθένας από εμάς ; Αλήθεια , είναι το μέλλον μας προκαθορισμένο ; Θα εξετάσουμε τις απαντήσεις της Αγίας Γραφής σε αυτά και άλλα συναφή ερωτήματα σε τούτο και στο επόμενο άρθρο . 
 Ιεχωβά — Θεός Προφητειών 
 Ποιος είναι η Πηγή των προφητειών που είναι καταγραμμένες στη Γραφή ; 
 Εφόσον ο Ιεχωβά είναι σε θέση να προγνωρίζει το μέλλον , ενέπνευσε τους υπηρέτες του στους Βιβλικούς χρόνους να καταγράψουν πολλές προφητείες , οι οποίες μας επιτρέπουν να γνωρίζουμε εκ των προτέρων τι σκοπεύει να κάνει . 
 « Τα πρώτα πράγματα ήρθαν , αλλά νέα πράγματα εξαγγέλλω » , δηλώνει ο Ιεχωβά . 
 « Προτού αρχίσουν να αναφύονται , σας κάνω να τα ακούσετε » . 
 Πόσο προνομιούχος είναι ο λαός του Θεού ! 
 Ποια ευθύνη συνεπάγεται η εκ των προτέρων γνώση των όσων θα κάνει ο Ιεχωβά ; 
 Ο προφήτης Αμώς μάς διαβεβαιώνει : « Ο Υπέρτατος Κύριος Ιεχωβά δεν θα κάνει τίποτα χωρίς να αποκαλύψει το εμπιστευτικό του ζήτημα στους υπηρέτες του τους προφήτες » . 
 Αυτή η εκ των προτέρων γνώση συνεπαγόταν ευθύνη . 
 Προσέξτε το δυναμικό παράδειγμα που χρησιμοποιεί έπειτα ο Αμώς : « Λιοντάρι βρυχήθηκε ! 
 Ποιος δεν θα φοβηθεί ; » Όπως ακριβώς ο βρυχηθμός του λιονταριού προκαλεί την άμεση αντίδραση τόσο των ανθρώπων όσο και των ζώων που βρίσκονται εκεί γύρω , έτσι και οι προφήτες όπως ο Αμώς διακήρυτταν αμέσως τις εξαγγελίες του Ιεχωβά . 
 « Ο Υπέρτατος Κύριος Ιεχωβά μίλησε ! 
 Ποιος δεν θα προφητεύσει ; » . — Αμώς 3 : 7 , 8 . 
 Ο « Λόγος » του Ιεχωβά Έχει « Βέβαιη Επιτυχία » 
 Με ποιον τρόπο επικράτησε η « βουλή » του Ιεχωβά σε σχέση με την πτώση της Βαβυλώνας ; 
 Μέσω του Ησαΐα του προφήτη του , ο Ιεχωβά είπε : « Η βουλή μου θα σταθεί , και οτιδήποτε με ευχαριστεί θα το εκτελέσω » . 
 Η « βουλή » του Θεού , δηλαδή το θέλημά του ή ο σκοπός του όσον αφορά τη Βαβυλώνα , περιλάμβανε το να καλέσει τον Κύρο από την Περσία για να κατακτήσει τη Βαβυλώνα και να επιφέρει την πτώση της . 
 Ο Ιεχωβά εξήγγειλε αυτόν το σκοπό πολύ νωρίτερα . 
 Όπως αναφέρθηκε ήδη , ο σκοπός του εκπληρώθηκε με συνέπεια το έτος 539 Π.Κ.Χ . 
 Γιατί μπορούμε να είμαστε πεπεισμένοι ότι ο « λόγος » του Ιεχωβά έχει πάντοτε επιτυχία ; 
 Περίπου τέσσερις αιώνες προτού κατακτήσει ο Κύρος τη Βαβυλώνα , ο Βασιλιάς Ιωσαφάτ του Ιούδα αντιμετώπισε τα συνασπισμένα στρατεύματα του Αμμών και του Μωάβ . 
 Ο Ιωσαφάτ προσευχήθηκε με πεποίθηση : « Ιεχωβά , Θεέ των προπατόρων μας , εσύ δεν είσαι Θεός στους ουρανούς και εσύ δεν εξουσιάζεις όλα τα βασίλεια των εθνών και στο χέρι σου δεν βρίσκεται δύναμη και κραταιότητα ώστε κανείς δεν μπορεί να σου αντισταθεί ; » Ανάλογη πεποίθηση εξέφρασε και ο Ησαΐας όταν δήλωσε : « Ο ίδιος ο Ιεχωβά των στρατευμάτων βουλεύτηκε , και ποιος μπορεί να το ματαιώσει ; Και το χέρι του είναι αυτό που έχει απλωθεί , και ποιος μπορεί να το στρέψει πίσω ; » Αργότερα , όταν ξαναδόθηκαν στον Βασιλιά Ναβουχοδονόσορα της Βαβυλώνας τα λογικά του ύστερα από μια περίοδο παραφροσύνης , ο βασιλιάς αναγνώρισε ταπεινά : « Δεν υπάρχει κανείς που να μπορεί να εμποδίσει το χέρι του [ Θεού ] ή που να μπορεί να του πει : “ Τι έκανες ; ” » Ναι , ο Ιεχωβά διαβεβαιώνει το λαό του : « Ο λόγος μου . . . δεν θα επιστρέψει σε εμένα χωρίς αποτελέσματα , αλλά θα εκτελέσει οπωσδήποτε αυτό που με ευχαριστεί , και θα έχει βέβαιη επιτυχία σε εκείνο για το οποίο τον έχω στείλει » . 
 Μπορούμε να είμαστε πλήρως πεπεισμένοι ότι ο « λόγος » του Ιεχωβά επαληθεύεται πάντοτε . 
 Ο σκοπός του Θεού δεν αποτυχαίνει . 
 Ο “ Αιώνιος Σκοπός ” του Θεού 
 Ποιος είναι ο “ αιώνιος σκοπός ” του Θεού ; 
 Στην επιστολή του προς τους Εφέσιους Χριστιανούς , ο απόστολος Παύλος ανέφερε ότι ο Θεός έχει « αιώνιο σκοπό » . 
 Ο σκοπός αυτός δεν είναι απλώς ένα σχέδιο δράσης , σαν να χρειαζόταν να σχεδιάσει ο Θεός τον τρόπο με τον οποίο θα ενεργούσε . 
 Απεναντίας , συνδέεται με το ότι ο Ιεχωβά είναι αποφασισμένος να πραγματοποιήσει την αρχική του πρόθεση για την ανθρωπότητα και τη γη . 
 Κάτι που θα μας βοηθήσει να αντιληφθούμε ότι ο σκοπός του Ιεχωβά δεν αποτυχαίνει είναι η εξέταση της πρώτης προφητείας που έχει καταγραφεί στην Αγία Γραφή . 
 Πώς σχετίζεται το εδάφιο Γένεση 3 : 15 με το σκοπό του Θεού ; 
 Η υπόσχεση που είναι καταγραμμένη στο εδάφιο Γένεση 3 : 15 δείχνει πως , αμέσως μετά την αμαρτία του Αδάμ και της Εύας , ο Ιεχωβά αποφάσισε ότι η συμβολική γυναίκα του θα γεννούσε ένα σπέρμα , δηλαδή έναν γιο . 
 Ο Ιεχωβά προείδε επίσης το αποτέλεσμα της έχθρας ανάμεσα στη γυναίκα του και στον Σατανά και ανάμεσα στα αντιμαχόμενα σπέρματά τους . 
 Μολονότι ο Ιεχωβά θα επέτρεπε να δεχτεί το Σπέρμα της γυναίκας του Θεού πλήγμα στη φτέρνα , στον ορισμένο καιρό του Θεού το Σπέρμα θα έπληττε το φίδι , τον Σατανά τον Διάβολο , στο κεφάλι . 
 Στο μεταξύ , ο σκοπός του Ιεχωβά εξελισσόταν με συνέπεια μέσω της επιλεγμένης γενεαλογικής γραμμής ώσπου εμφανίστηκε ο Ιησούς ως ο υποσχεμένος Μεσσίας . — Λουκάς 3 : 15 , 23 - 38 · Γαλάτες 4 : 4 . 
 Τι Προορίζει ο Ιεχωβά 
 Προκαθόρισε ο Ιεχωβά εξαρχής ότι ο Αδάμ και η Εύα θα αμάρταναν ; Εξηγήστε . 
 Μιλώντας σχετικά με το ρόλο που έπαιξε ο Ιησούς στο σκοπό του Θεού , ο απόστολος Πέτρος έγραψε : « Αυτός [ ο Ιησούς ] προγνωρίστηκε πριν από τη θεμελίωση του κόσμου , αλλά φανερώθηκε στο τέλος των καιρών για χάρη σας » . 
 Μήπως ο Ιεχωβά προκαθόρισε εξαρχής ότι ο Αδάμ και η Εύα θα αμάρταναν και ότι θα χρειαζόταν η λυτρωτική θυσία που προσφέρθηκε μέσω του Ιησού Χριστού ; Όχι . 
 Η λέξη καταβολή του πρωτότυπου ελληνικού κειμένου , η οποία αποδίδεται « θεμελίωση » , κατά κυριολεξία σημαίνει « καταγής ρίξιμο » και μπορεί να αναφέρεται στη “ σύλληψη σπέρματος ” . 
 Είχε λάβει χώρα “ σύλληψη σπέρματος ” , δηλαδή σύλληψη ανθρώπινων απογόνων πριν από την αμαρτία του Αδάμ και της Εύας ; Όχι . 
 Ο Αδάμ και η Εύα απέκτησαν παιδιά μόνο μετά την πράξη ανυπακοής τους . 
 Έτσι λοιπόν , μετά το στασιασμό αλλά προτού ο Αδάμ και η Εύα συλλάβουν απογόνους , ο Ιεχωβά προόρισε την εμφάνιση του “ σπέρματος ” . 
 Ο θάνατος και η ανάσταση του Ιησού πρόσφεραν τη στοργική διευθέτηση του λύτρου , μέσω της οποίας η κληρονομημένη αμαρτία και όλες οι προσπάθειες του Σατανά θα εκμηδενιστούν . — Ματθαίος 20 : 28 · Εβραίους 2 : 14 · 1 Ιωάννη 3 : 8 . 
 Ποια εξέλιξη προόρισε ο Ιεχωβά στα πλαίσια της επεξεργασίας του σκοπού του ; 
 Ο Θεός προόρισε άλλη μια εξέλιξη στην επεξεργασία του σκοπού του . 
 Αυτό υποδηλώνουν τα όσα έγραψε ο Παύλος στους Εφεσίους , ότι δηλαδή ο Θεός θα « ξανασυγκεντρώσει όλα τα πράγματα στον Χριστό , τα πράγματα που είναι στους ουρανούς και τα πράγματα που είναι στη γη » . 
 Κατόπιν , αναφερόμενος στα « πράγματα που είναι στους ουρανούς » , δηλαδή σε εκείνους που έχουν εκλεγεί ως συγκληρονόμοι του Χριστού , ο Παύλος εξήγησε : « Προοριστήκαμε σύμφωνα με το σκοπό εκείνου ο οποίος ενεργεί όλα τα πράγματα σύμφωνα με τη βούληση του θελήματός του » . 
 Ναι , ο Ιεχωβά όρισε εκ των προτέρων ότι ένας περιορισμένος αριθμός ατόμων θα αποτελούσαν το δευτερεύον μέρος του σπέρματος της γυναίκας του Θεού και μαζί με τον Χριστό θα χορηγούσαν τα οφέλη του λύτρου . 
 Ο απόστολος Πέτρος αναφέρεται σε αυτούς ως « άγιο έθνος » . 
 Ο απόστολος Ιωάννης είχε το προνόμιο να μάθει σε όραμα τον αριθμό εκείνων που θα γίνονταν συγκληρονόμοι του Χριστού — 144.000 . 
 Σε ενότητα με τον Βασιλιά Χριστό , αυτοί υπηρετούν « για τον αίνο της δόξας του [ Θεού ] » . — Εφεσίους 1 : 12 - 14 . 
 Πώς γνωρίζουμε ότι οι 144.000 δεν είναι προκαθορισμένοι ως άτομα ; 
 Το γεγονός ότι ο αριθμός των 144.000 ήταν προορισμένος δεν σημαίνει ότι είχαν προκαθοριστεί κάποια συγκεκριμένα άτομα να υπηρετήσουν τον Θεό πιστά με αυτόν τον τρόπο . 
 Στην πραγματικότητα , οι νουθεσίες που περιέχονται στις Χριστιανικές Ελληνικές Γραφές γράφτηκαν πρωτίστως για να καθοδηγούν και να ενισχύουν τους χρισμένους ώστε να διακρατήσουν ακεραιότητα και να παραμείνουν αντάξιοι της ουράνιας κλήσης τους . 
 Ο Ιεχωβά γνωρίζει εκ των προτέρων ότι 144.000 άτομα θα έχουν τα προσόντα για να υπηρετήσουν το σκοπό του . 
 Το ποιοι θα είναι τελικά αυτοί εξαρτάται από το πώς επιλέγουν να ζήσουν τη ζωή τους εκείνοι που προσκαλούνται ατομικά , μια απόφαση την οποία πρέπει να πάρει ο καθένας τους προσωπικά . — Ματθαίος 24 : 13 . 
 Τι Προγνωρίζει ο Ιεχωβά 
 13 , 14 . 
 Με τι εναρμονίζεται ο τρόπος με τον οποίο ασκεί ο Ιεχωβά την πρόγνωσή του , και γιατί ; 
 Εφόσον ο Ιεχωβά είναι Θεός προφητειών και σκοπού , πώς ασκεί την πρόγνωσή του ; Κατ ’ αρχάς , μας δίνεται η διαβεβαίωση ότι όλες οι οδοί του Θεού είναι αληθινές , δίκαιες και στοργικές . 
 Όταν ο απόστολος Παύλος έγραψε στους Εβραίους Χριστιανούς του πρώτου αιώνα Κ.Χ . , επιβεβαίωσε ότι ο όρκος του Θεού και η υπόσχεσή του είναι “ δύο αμετάβλητα πράγματα σε σχέση με τα οποία είναι αδύνατον να πει ψέματα ο Θεός ” . 
 Ο Παύλος εξέφρασε αυτή τη σκέψη και στην επιστολή του προς τον μαθητή Τίτο , όταν έγραψε ότι ο Θεός « δεν μπορεί να πει ψέματα » . — Τίτο 1 : 2 . 
 Επιπρόσθετα , μολονότι ο Ιεχωβά έχει απεριόριστη δύναμη , δεν ενεργεί ποτέ άδικα . 
 Ο Μωυσής είπε ότι ο Ιεχωβά είναι « Θεός πιστότητας , στον οποίο δεν υπάρχει αδικία · δίκαιος και ευθύς είναι αυτός » . 
 Οτιδήποτε κάνει ο Ιεχωβά εναρμονίζεται με τη θαυμάσια προσωπικότητά του . 
 Οι ενέργειές του φανερώνουν την τέλεια αρμονία των βασικών του ιδιοτήτων , της αγάπης , της σοφίας , της δικαιοσύνης και της δύναμης . 
 15 , 16 . 
 Ποιες προοπτικές έθεσε ο Ιεχωβά ενώπιον του Αδάμ στον κήπο της Εδέμ ; 
 Αναλογιστείτε πώς συνδέονται όλα αυτά με τα γεγονότα στον κήπο της Εδέμ . 
 Ως στοργικός Πατέρας , ο Ιεχωβά προμήθευσε καθετί που χρειάζονταν τα ανθρώπινα πλάσματα . 
 Προίκισε τον Αδάμ με την ικανότητα να σκέφτεται , να κάνει λογικούς συλλογισμούς γύρω από κάποιο ζήτημα και να βγάζει συμπεράσματα . 
 Ανόμοια με τη ζωική κτίση , που καθοδηγείται κυρίως από το ένστικτο , ο Αδάμ είχε την ικανότητα να κάνει επιλογές . 
 Το αποτέλεσμα ήταν ότι ο Θεός κοίταξε από τον ουράνιο θρόνο του και είδε « καθετί που είχε κάνει , και ήταν πολύ καλό » . — Γένεση 1 : 26 - 31 · 2 Πέτρου 2 : 12 . 
 Όταν ο Ιεχωβά επέλεξε να δώσει στον Αδάμ την εντολή να μη φάει από « το δέντρο της γνώσης του καλού και του κακού » , του προμήθευσε επαρκείς οδηγίες ώστε να μπορεί να αποφασίσει τι θα κάνει . 
 Του επέτρεψε να τρώει από « κάθε δέντρο του κήπου » εκτός από ένα και τον προειδοποίησε για τις μοιραίες συνέπειες που θα επέφερε η βρώση του καρπού του απαγορευμένου δέντρου . 
 Έθεσε ενώπιον του Αδάμ τις συνέπειες που θα είχαν οι πράξεις του . 
 Τι θα έκανε ο Αδάμ ; 
 Γιατί μπορούμε να πούμε ότι ο Ιεχωβά ασκεί την πρόγνωσή του επιλεκτικά ; 
 Ο Ιεχωβά προφανώς επέλεξε να μην προβλέψει τι θα έκανε ο Αδάμ — και η Εύα — παρότι έχει την ικανότητα να γνωρίζει τα πάντα εκ των προτέρων . 
 Το ζήτημα λοιπόν είναι , όχι αν ο Ιεχωβά μπορεί να προβλέψει το μέλλον , αλλά αν επιλέγει να το κάνει αυτό . 
 Επιπρόσθετα , μπορούμε να κάνουμε το λογικό συλλογισμό ότι ο Ιεχωβά , ο οποίος είναι Θεός αγάπης , δεν θα προκαθόριζε εν γνώσει του και με σκληρότητα ότι θα λάβαινε χώρα ο στασιασμός μαζί με όλες τις θλιβερές συνέπειές του . 
 Συνεπώς , ο Ιεχωβά ασκεί την πρόγνωσή του επιλεκτικά . 
 Γιατί το γεγονός ότι ο Ιεχωβά ασκεί την πρόγνωσή του επιλεκτικά δεν αποτελεί ένδειξη ατέλειας από μέρους του ; 
 Μήπως το γεγονός ότι ο Ιεχωβά ασκεί την πρόγνωσή του επιλεκτικά σημαίνει ότι ο ίδιος είναι κάπως ελλιπής , ατελής ; Όχι . 
 Ο Μωυσής είπε ότι ο Ιεχωβά είναι « ο Βράχος » και πρόσθεσε : « Οι ενέργειές του είναι τέλειες » . 
 Δεν έφταιγε αυτός για τις συνέπειες της ανθρώπινης αμαρτίας . 
 Οι καταστροφικές επιπτώσεις που είναι αισθητές σε όλους εμάς σήμερα προέρχονται από εκείνη την άδικη πράξη ανυπακοής . 
 Ο απόστολος Παύλος έκανε το σαφή συλλογισμό ότι « μέσω ενός ανθρώπου μπήκε η αμαρτία στον κόσμο και μέσω της αμαρτίας ο θάνατος , και έτσι ο θάνατος απλώθηκε σε όλους τους ανθρώπους , επειδή όλοι είχαν αμαρτήσει » . — Δευτερονόμιο 32 : 4 , 5 · Ρωμαίους 5 : 12 · Ιερεμίας 10 : 23 . 
 Ποια ερωτήματα θα εξεταστούν στο επόμενο άρθρο ; 
 Μέχρι στιγμής στη μελέτη μας είδαμε ότι δεν υπάρχει αδικία στον Ιεχωβά . 
 Απεναντίας , οι ικανότητες , οι ηθικές ιδιότητες και οι κανόνες του Ιεχωβά υποστηρίζουν το σκοπό του . 
 Ως Θεός προφητειών , ο Ιεχωβά « από την αρχή λέει το τέλος , και εκ των προτέρων τα πράγματα που δεν έχουν γίνει » . 
 Είδαμε επίσης ότι η άσκηση της πρόγνωσής του είναι επιλεκτική . 
 Ποια είναι , λοιπόν , η δική μας θέση ; Πώς μπορούμε να διασφαλίσουμε ότι οι αποφάσεις μας συμβαδίζουν με το στοργικό σκοπό του Θεού ; Ποιες ευλογίες θα μας φέρει αυτό ; Το επόμενο άρθρο θα ασχοληθεί με τα παραπάνω ερωτήματα . 
 [ Υποσημείωση ] 
 Βλέπε το ειδικό βιβλιάριο Ένα Βιβλίο για Όλους τους Ανθρώπους , σελίδα 28 , που είναι έκδοση των Μαρτύρων του Ιεχωβά . 
 Μπορείτε να Εξηγήσετε ; 
 • Ποια αρχαία παραδείγματα πιστοποιούν ότι ο « λόγος » του Θεού έχει πάντοτε « βέβαιη επιτυχία » ; 
 • Τι έχει προορίσει ο Ιεχωβά σε σχέση με τον « αιώνιο σκοπό » του ; 
 • Με ποιον τρόπο ασκεί ο Ιεχωβά την πρόγνωσή του ; 
 [ Εικόνα στη σελίδα 22 ] 
 Ο Ιωσαφάτ είχε πεποίθηση στον Ιεχωβά 
 [ Εικόνα στη σελίδα 23 ] 
 Ο Θεός προείπε το θάνατο και την ανάσταση του Ιησού 
 [ Εικόνα στη σελίδα 24 ] 
 Προκαθόρισε ο Ιεχωβά τι θα έκαναν ο Αδάμ και η Εύα ; 
 “ Διαλέξτε τη Ζωή για να Παραμείνετε Ζωντανοί ” 
 « Έθεσα μπροστά σου τη ζωή και το θάνατο , την ευλογία και την κατάρα · και πρέπει να διαλέξεις τη ζωή για να παραμείνεις ζωντανός » . — ΔΕΥΤΕΡΟΝΟΜΙΟ 30 : 19 . 
 1 , 2 . 
 Από ποιες απόψεις δημιουργήθηκε ο άνθρωπος κατά την εικόνα του Θεού ; 
 « ΑΣ ΚΑΝΟΥΜΕ άνθρωπο κατά την εικόνα μας , σύμφωνα με την ομοίωσή μας » . 
 Αυτή η θεϊκή δήλωση είναι καταγραμμένη στο πρώτο κεφάλαιο της Αγίας Γραφής . 
 Σε αρμονία με αυτήν , « άρχισε ο Θεός να δημιουργεί τον άνθρωπο κατά την εικόνα του · κατά την εικόνα του Θεού τον δημιούργησε » , αναφέρουν τα εδάφια Γένεση 1 : 26 , 27 . 
 Συνεπώς , ο πρώτος άνθρωπος διέφερε από όλα τα άλλα δημιουργήματα που υπήρχαν στη γη . 
 Έμοιαζε στον Δημιουργό του , επειδή ήταν ικανός να αντανακλά θεοειδή στάση με τον τρόπο σκέψης του και με τις ιδιότητες της αγάπης , της δικαιοσύνης , της σοφίας και της δύναμης τις οποίες εκδήλωνε . 
 Είχε τη λειτουργία της συνείδησης για να τον βοηθάει να παίρνει αποφάσεις οι οποίες θα ωφελούσαν τον ίδιο και θα ευαρεστούσαν τον ουράνιο Γονέα του . 
 Με λίγα λόγια , ο Αδάμ είχε ελεύθερη βούληση . 
 Παρατηρώντας πώς ήταν πλασμένος ο επίγειος γιος του , ο Ιεχωβά αξιολόγησε το έργο των χεριών του ως εξής : « [ Είναι ] πολύ καλό » . — Γένεση 1 : 31 · Ψαλμός 95 : 6 . 
 Ως απόγονοι του Αδάμ , και εμείς επίσης είμαστε πλασμένοι κατά την εικόνα και την ομοίωση του Θεού . 
 Έχουμε , όμως , πράγματι δυνατότητα επιλογής όσον αφορά τις πράξεις μας ; Μολονότι ο Ιεχωβά έχει την ικανότητα να γνωρίζει εκ των προτέρων τι θα συμβεί , δεν προκαθορίζει τις πράξεις του καθενός μας ατομικά ούτε το πώς θα εξελιχθεί το μέλλον του . 
 Ουδέποτε επιτρέπει να εξουσιάζονται τα επίγεια παιδιά του από τον προκαθορισμό . 
 Για να μπορέσουμε να αντιληφθούμε πόσο σημαντικό είναι να ασκούμε την ελεύθερη βούλησή μας για να κάνουμε σωστές επιλογές , ας πάρουμε πρώτα από όλα ένα δίδαγμα από το έθνος του Ισραήλ . — Ρωμαίους 15 : 4 . 
 Ελευθερία Επιλογής στον Ισραήλ 
 Ποια ήταν η πρώτη από τις Δέκα Εντολές , και πώς επέλεξαν οι πιστοί Ισραηλίτες να υπακούν σε αυτήν ; 
 « Εγώ είμαι ο Ιεχωβά ο Θεός σου , που σε έβγαλα από τη γη της Αιγύπτου , από το σπίτι των δούλων » , είπε ο Ιεχωβά στους Ισραηλίτες . 
 Το 1513 Π.Κ.Χ . , το έθνος του Ισραήλ απελευθερώθηκε θαυματουργικά από τη δουλεία στην Αίγυπτο , οπότε δεν είχε κανέναν λόγο να αμφιβάλλει για εκείνα τα λόγια . 
 Στην πρώτη από τις Δέκα Εντολές , ο Ιεχωβά δήλωσε μέσω του εκπροσώπου του , του Μωυσή : « Δεν πρέπει να έχεις άλλους θεούς εναντίον του προσώπου μου » . 
 Σε εκείνη την περίπτωση , το έθνος του Ισραήλ επέλεξε να υπακούει . 
 Έδωσαν πρόθυμα στον Ιεχωβά την αποκλειστική τους αφοσίωση . — Έξοδος 20 : 5 · Αριθμοί 25 : 11 . 
 ( α ) Ποια επιλογή έθεσε ο Μωυσής μπροστά στους Ισραηλίτες ; ( β ) Ποια επιλογή έχουμε εμείς σήμερα ; 
 Περίπου 40 χρόνια αργότερα , ο Μωυσής υπενθύμισε δυναμικά σε μια άλλη γενιά Ισραηλιτών ποια επιλογή είχαν μπροστά τους . 
 « Βάζω μάρτυρες εναντίον σας σήμερα τους ουρανούς και τη γη » , δήλωσε , « ότι έθεσα μπροστά σου τη ζωή και το θάνατο , την ευλογία και την κατάρα · και πρέπει να διαλέξεις τη ζωή για να παραμείνεις ζωντανός , εσύ και οι απόγονοί σου » . 
 Παρόμοια και εμείς σήμερα μπορούμε να διαλέξουμε . 
 Ναι , μπορούμε να κάνουμε την επιλογή να υπηρετούμε τον Ιεχωβά πιστά με την προοπτική της αιώνιας ζωής ή μπορούμε να επιλέξουμε να τον παρακούσουμε και να υποστούμε τις συνέπειες . 
 Εξετάστε δύο παραδείγματα ανθρώπων που έκαναν αντίθετες επιλογές . 
 5 , 6 . 
 Ποια επιλογή έκανε ο Ιησούς του Ναυή , και με ποιο αποτέλεσμα ; 
 Το 1473 Π.Κ.Χ . , ο Ιησούς του Ναυή οδήγησε τους Ισραηλίτες στην Υποσχεμένη Γη . 
 Με μια δυναμική προτροπή που έδωσε προτού πεθάνει , ο Ιησούς του Ναυή παρακάλεσε ολόκληρο το έθνος : « Τώρα , αν φαίνεται κακό στα μάτια σας να υπηρετείτε τον Ιεχωβά , διαλέξτε σήμερα ποιον θα υπηρετείτε , είτε τους θεούς που υπηρετούσαν οι προπάτορές σας οι οποίοι ήταν στην άλλη πλευρά του Ποταμού είτε τους θεούς των Αμορραίων στων οποίων τη γη κατοικείτε » . 
 Κατόπιν , αναφερόμενος στην οικογένειά του , συνέχισε : « Όσο για εμένα και το σπιτικό μου , εμείς θα υπηρετούμε τον Ιεχωβά » . — Ιησούς του Ναυή 24 : 15 . 
 Νωρίτερα , ο Ιεχωβά είχε παροτρύνει τον Ιησού του Ναυή να είναι θαρραλέος και ισχυρός συμβουλεύοντάς τον παράλληλα να μην παρεκκλίνει από την υπακοή στο Νόμο του Θεού . 
 Απεναντίας , αν ο Ιησούς του Ναυή διάβαζε χαμηλόφωνα το βιβλίο του Νόμου ημέρα και νύχτα , θα μπορούσε να έχει επιτυχία στην οδό του . 
 Και όντως έτσι έγινε . 
 Η επιλογή που έκανε ο Ιησούς του Ναυή οδήγησε σε ευλογίες . 
 « Ούτε μια υπόσχεση δεν απέτυχε από όλες τις καλές υποσχέσεις που είχε δώσει ο Ιεχωβά στον οίκο του Ισραήλ » , δήλωσε ο Ιησούς του Ναυή . 
 « Όλες βγήκαν αληθινές » . — Ιησούς του Ναυή 21 : 45 . 
 Στις ημέρες του Ησαΐα , ποια επιλογή έκαναν μερικοί Ισραηλίτες , και με ποιες συνέπειες ; 
 Αντιπαραβάλετε αυτό το παράδειγμα με την κατάσταση που επικρατούσε στον Ισραήλ περίπου 700 χρόνια αργότερα . 
 Εκείνον τον καιρό , πολλοί Ισραηλίτες τηρούσαν ειδωλολατρικά έθιμα . 
 Για παράδειγμα , την τελευταία ημέρα του χρόνου οι άνθρωποι μαζεύονταν γύρω από ένα τραπέζι όπου παρέθεταν ποικιλία νόστιμων φαγητών και γλυκό κρασί . 
 Δεν επρόκειτο για απλή οικογενειακή συγκέντρωση . 
 Ήταν θρησκευτική τελετουργία προς τιμήν δύο ειδωλολατρικών θεοτήτων . 
 Ο προφήτης Ησαΐας κατέγραψε την άποψη του Θεού για αυτή την απιστία : « Εσείς είστε εκείνοι που εγκαταλείπουν τον Ιεχωβά , που ξεχνούν το άγιο βουνό μου , που στρώνουν τραπέζι για το θεό της Καλής Τύχης και βάζουν ανάμεικτο κρασί για το θεό του Πεπρωμένου » . 
 Πίστευαν ότι η σοδειά της χρονιάς εξαρτόταν , όχι από το αν είχαν την ευλογία του Ιεχωβά , αλλά από τον εξευμενισμό “ του θεού της Καλής Τύχης ” και “ του θεού του Πεπρωμένου ” . 
 Στην πραγματικότητα , όμως , η στασιαστική πορεία τους και η εκούσια επιλογή τους καθόρισαν την κατάληξή τους . 
 « Θα σας προορίσω για το σπαθί » , δήλωσε ο Ιεχωβά , « και όλοι σας θα σκύψετε για να σφαχτείτε · επειδή φώναξα , αλλά δεν απαντήσατε · μίλησα , αλλά δεν ακούσατε · και εξακολουθήσατε να πράττετε το κακό στα μάτια μου , και αυτό που δεν με ευχαριστούσε διαλέξατε » . 
 Η άσοφη επιλογή τους προκάλεσε την καταστροφή τους , και οι θεοί του Πεπρωμένου και της Καλής Τύχης στάθηκαν ανίσχυροι να την εμποδίσουν . 
 Πώς να Κάνουμε τη Σωστή Επιλογή 
 Σύμφωνα με το εδάφιο Δευτερονόμιο 30 : 20 , τι απαιτείται για να κάνουμε τη σωστή επιλογή ; 
 Όταν ο Μωυσής παρότρυνε τον Ισραήλ να διαλέξει τη ζωή , υπέδειξε τρία βήματα που έπρεπε να κάνουν : « Με το να αγαπάς τον Ιεχωβά τον Θεό σου , με το να ακούς τη φωνή του και με το να προσκολλάσαι σε αυτόν » . 
 Ας εξετάσουμε το καθένα από αυτά ώστε να μπορέσουμε να κάνουμε τη σωστή επιλογή . 
 Πώς μπορούμε να δείχνουμε την αγάπη μας για τον Ιεχωβά ; 
 Με το να αγαπάμε τον Ιεχωβά τον Θεό μας : Επιλέγουμε να υπηρετούμε τον Ιεχωβά επειδή τον αγαπάμε . 
 Δίνοντας προσοχή στα προειδοποιητικά παραδείγματα που έχουμε από την εποχή του Ισραήλ , αντιστεκόμαστε σε όλους τους πειρασμούς για διάπραξη ανηθικότητας και αποφεύγουμε τρόπους ζωής που μπορεί να μας βυθίσουν στο τέλμα του υλισμού αυτού του κόσμου . 
 Μένουμε προσκολλημένοι στον Ιεχωβά και τηρούμε τις διατάξεις του . 
 Πριν από την είσοδο των Ισραηλιτών στην Υποσχεμένη Γη , ο Μωυσής τούς πρότρεψε : « Δείτε ! 
 Σας δίδαξα διατάξεις και δικαστικές αποφάσεις , ακριβώς όπως με διέταξε ο Ιεχωβά ο Θεός μου , για να τις εκτελείτε με αυτόν τον τρόπο μέσα στη γη στην οποία πηγαίνετε για να την πάρετε στην κατοχή σας . 
 Και πρέπει να τις τηρείτε και να τις εκτελείτε , επειδή αυτό είναι απόδειξη σοφίας και κατανόησης από μέρους σας μπροστά στα μάτια των λαών που θα ακούσουν όλες αυτές τις διατάξεις » . 
 Τώρα είναι ο καιρός να δείξουμε την αγάπη μας για τον Ιεχωβά , βάζοντας το θέλημα του Ιεχωβά πρώτο στη ζωή μας . 
 Είναι βέβαιο ότι θα ευλογηθούμε αν επιλέξουμε να το κάνουμε αυτό . — Ματθαίος 6 : 33 . 
 10 - 12 . 
 Ποια διδάγματα παίρνουμε εξετάζοντας τα όσα συνέβησαν στις ημέρες του Νώε ; 
 Με το να ακούμε τη φωνή του Θεού : Ο Νώε ήταν “ κήρυκας δικαιοσύνης ” . 
 Σχεδόν όλοι οι άνθρωποι του προκατακλυσμιαίου κόσμου ήταν απασχολημένοι με άλλα πράγματα και « δεν έδωσαν προσοχή » στις προειδοποιήσεις του Νώε . 
 Ποιες ήταν οι συνέπειες ; « Ήρθε ο κατακλυσμός και τους σάρωσε όλους » . 
 Ο Ιησούς προειδοποίησε ότι οι ημέρες μας , κατά την « παρουσία του Γιου του ανθρώπου » , θα ήταν παρόμοιες . 
 Τα όσα συνέβησαν στις ημέρες του Νώε αποτελούν σαφή προειδοποίηση για τους ανθρώπους σήμερα που επιλέγουν να μη δίνουν προσοχή στο άγγελμα του Θεού . — Ματθαίος 24 : 39 . 
 Όσοι χλευάζουν τις θεϊκές προειδοποιήσεις που διακηρύττουν οι σύγχρονοι υπηρέτες του Θεού πρέπει να αντιληφθούν ποιο θα είναι το αποτέλεσμα αν δεν δώσουν προσοχή . 
 Σχετικά με τέτοιους χλευαστές , ο απόστολος Πέτρος δήλωσε : « Θεληματικά τους διαφεύγει αυτό το γεγονός , ότι υπήρχαν ουρανοί από παλιά και γη που στεκόταν συμπαγής έξω από νερό και ανάμεσα σε νερό με το λόγο του Θεού · και με εκείνα τα μέσα ο κόσμος εκείνου του καιρού υπέστη καταστροφή όταν κατακλύστηκε με νερό . 
 Και με τον ίδιο λόγο οι ουρανοί και η γη που υπάρχουν τώρα είναι αποταμιευμένα για τη φωτιά και φυλάττονται μέχρι την ημέρα της κρίσης και της καταστροφής των ασεβών ανθρώπων » . — 2 Πέτρου 3 : 3 - 7 . 
 Αντιπαραβάλετε αυτή τη στάση με την επιλογή που έκαναν ο Νώε και το σπιτικό του . 
 « Μέσω πίστης ο Νώε , αφού πρώτα του δόθηκε θεϊκή προειδοποίηση για πράγματα που δεν τα έβλεπε ακόμη , έδειξε θεοσεβή φόβο και κατασκεύασε μια κιβωτό » . 
 Το γεγονός ότι έδωσε προσοχή στην προειδοποίηση έφερε σωτηρία στο σπιτικό του . 
 Είθε να είμαστε γρήγοροι στο να ακούμε το άγγελμα του Θεού και κατόπιν να υπακούμε σε αυτό . — Ιακώβου 1 : 19 , 22 - 25 . 
 13 , 14 . ( α ) Γιατί είναι ζωτικό να “ προσκολλούμαστε στον Ιεχωβά ” ; ( β ) Πώς πρέπει να επιτρέπουμε στον Ιεχωβά , “ τον Αγγειοπλάστη μας ” , να μας διαπλάθει ; 
 Με το να προσκολλούμαστε στον Ιεχωβά : Για να “ διαλέξουμε τη ζωή και να παραμείνουμε ζωντανοί ” , πρέπει όχι μόνο να αγαπάμε τον Ιεχωβά και να τον ακούμε αλλά και να “ προσκολλούμαστε στον Ιεχωβά ” , δηλαδή να εμμένουμε στο να κάνουμε το θέλημά του . 
 « Μέσω της υπομονής σας θα αποκτήσετε τις ψυχές σας » , είπε ο Ιησούς . 
 Στην πραγματικότητα , η επιλογή που κάνουμε σε αυτόν τον τομέα αποκαλύπτει τι έχουμε στην καρδιά μας . 
 « Ευτυχισμένος είναι ο άνθρωπος που νιώθει πάντοτε τρόμο , αλλά όποιος σκληραίνει την καρδιά του θα πέσει σε συμφορά » , παρατηρεί το εδάφιο Παροιμίες 28 : 14 . 
 Ο Φαραώ της αρχαίας Αιγύπτου αποτέλεσε χαρακτηριστικό παράδειγμα ως προς αυτό . 
 Όταν καθεμιά από τις Δέκα Πληγές έπληττε την Αίγυπτο , ο Φαραώ σκλήραινε την καρδιά του αντί να εκδηλώσει θεοσεβή φόβο . 
 Ο Ιεχωβά δεν ανάγκασε τον Φαραώ να ακολουθήσει πορεία ανυπακοής , αλλά επέτρεψε σε εκείνον τον υπερήφανο άρχοντα να διαλέξει . 
 Ούτως ή άλλως , το θέλημα του Ιεχωβά έγινε , όπως εξήγησε ο απόστολος Παύλος σχετικά με την άποψη του Ιεχωβά για τον Φαραώ : « Γι ’ αυτόν το λόγο σε άφησα να παραμείνεις , για να δείξω αναφορικά με εσένα τη δύναμή μου και για να διακηρυχτεί το όνομά μου σε όλη τη γη » . — Ρωμαίους 9 : 17 . 
 Αιώνες μετά την απελευθέρωση του Ισραήλ από τον έλεγχο του Φαραώ , ο προφήτης Ησαΐας δήλωσε : « Ιεχωβά , εσύ είσαι ο Πατέρας μας . 
 Εμείς είμαστε ο πηλός και εσύ ο Αγγειοπλάστης μας · και όλοι μας είμαστε το έργο του χεριού σου » . 
 Καθώς επιτρέπουμε στον Ιεχωβά να μας διαπλάθει μέσω της προσωπικής μας μελέτης και της εφαρμογής του Λόγου του , ντυνόμαστε σταδιακά τη νέα προσωπικότητα . 
 Γινόμαστε πιο πράοι και εύπλαστοι , πράγμα που μας διευκολύνει να προσκολλούμαστε όσια στον Ιεχωβά επειδή θέλουμε ειλικρινά να τον ευαρεστούμε . — Εφεσίους 4 : 23 , 24 · Κολοσσαείς 3 : 8 - 10 . 
 « Πρέπει να τα Γνωστοποιήσεις » 
 Σύμφωνα με το εδάφιο Δευτερονόμιο 4 : 9 , ποια διπλή ευθύνη υπενθύμισε ο Μωυσής στον Ισραήλ ; 
 Στο συναγμένο έθνος του Ισραήλ που ήταν έτοιμο να μπει στην Υποσχεμένη Γη , ο Μωυσής είπε : « Μόνο πρόσεχε και φρόντιζε καλά την ψυχή σου , ώστε να μην ξεχάσεις αυτά που είδαν τα μάτια σου και ώστε να μην απομακρυνθούν αυτά από την καρδιά σου όλες τις ημέρες της ζωής σου · και πρέπει να τα γνωστοποιήσεις στους γιους σου και στους εγγονούς σου » . 
 Προκειμένου να έχει ο λαός την ευλογία του Ιεχωβά και να ευημερήσει στη γη την οποία επρόκειτο να κληρονομήσει , έπρεπε να εκπληρώνει μια διπλή ευθύνη ενώπιον του Ιεχωβά του Θεού του . 
 Δεν έπρεπε να ξεχάσουν τα θαυμαστά πράγματα που είχε κάνει ο Ιεχωβά μπροστά στα μάτια τους , και έπρεπε να τα διδάσκουν στις μελλοντικές γενιές . 
 Ως ο λαός του Θεού σήμερα , εμείς πρέπει να κάνουμε το ίδιο αν θέλουμε να “ διαλέξουμε τη ζωή και να παραμείνουμε ζωντανοί ” . 
 Τι έχουμε δει με τα μάτια μας ότι έχει κάνει ο Ιεχωβά για χάρη μας ; 
 16 , 17 . ( α ) Τι έχουν επιτελέσει στο έργο κηρύγματος της Βασιλείας οι ιεραπόστολοι που εκπαιδεύτηκαν στη Γαλαάδ ; ( β ) Ποια παραδείγματα αμείωτου ζήλου γνωρίζετε εσείς ; 
 Συγκινούμαστε βλέποντας πώς έχει ευλογήσει ο Ιεχωβά το έργο κηρύγματος και μαθήτευσης που κάνουμε . 
 Από την ίδρυση της Βιβλικής Σχολής Γαλαάδ της Σκοπιάς το 1943 , οι ιεραπόστολοι έχουν πρωτοστατήσει στο έργο μαθήτευσης σε πολλές χώρες . 
 Μέχρι σήμερα , παλιοί απόφοιτοι αυτής της σχολής διατηρούν το ζήλο τους για το κήρυγμα της Βασιλείας , παρότι βρίσκονται σε προχωρημένη ηλικία και μερικοί αντιμετωπίζουν σωματικούς περιορισμούς . 
 Ένα θαυμάσιο παράδειγμα είναι η Μαίρη Όλσον , η οποία αποφοίτησε από τη Γαλαάδ το 1944 . 
 Έχει υπηρετήσει ως ιεραπόστολος πρώτα στην Ουρουγουάη , κατόπιν στην Κολομβία και τώρα στο Πόρτο Ρίκο . 
 Αν και είναι κάπως περιορισμένη από τα σωματικά προβλήματα που επιφέρουν τα γηρατειά , η αδελφή Όλσον διατηρεί τον ενθουσιασμό της για το κήρυγμα . 
 Έχοντας μάθει ισπανικά , τα αξιοποιεί προγραμματίζοντας να συμμετέχει στη διακονία αγρού με ντόπιους ευαγγελιζομένους κάθε εβδομάδα . 
 Η Νάνσι Πόρτερ , η οποία είναι τώρα χήρα , αποφοίτησε από τη Σχολή Γαλαάδ το 1947 και εξακολουθεί να υπηρετεί στις Μπαχάμες . 
 Είναι άλλη μια ιεραπόστολος που παραμένει πολυάσχολη στο έργο κηρύγματος . 
 « Το να διδάσκω σε άλλους τη Γραφική αλήθεια αποτελεί ιδιαίτερη πηγή χαράς » , αναφέρει η αδελφή Πόρτερ στη βιογραφία της . 
 * « Με βοηθάει να ακολουθώ μια εύτακτη , πνευματική καθιερωμένη πορεία , η οποία έχει κάνει τη ζωή μου συγκροτημένη και σταθερή » . 
 Όταν η αδελφή Πόρτερ και άλλοι πιστοί υπηρέτες αναπολούν το παρελθόν , δεν ξεχνούν τι έχει κάνει ο Ιεχωβά . 
 Τι θα λεχθεί για εμάς ; Βλέπουμε με εκτίμηση τον τρόπο με τον οποίο έχει ευλογήσει ο Ιεχωβά το έργο της Βασιλείας στην περιοχή μας ; — Ψαλμός 68 : 11 . 
 Τι μπορούμε να μάθουμε διαβάζοντας τις βιογραφίες των ιεραποστόλων ; 
 Χαιρόμαστε για όσα έχουν επιτελέσει και εξακολουθούν να επιτελούν αυτοί οι παλιοί αδελφοί . 
 Το να διαβάζουμε τις βιογραφίες τους είναι πηγή ενθάρρυνσης για εμάς επειδή όταν βλέπουμε τι έχει κάνει ο Ιεχωβά για αυτά τα πιστά άτομα ενισχύεται η αποφασιστικότητά μας να υπηρετούμε τον Ιεχωβά . 
 Διαβάζετε εσείς τακτικά τέτοιες συγκινητικές αφηγήσεις που δημοσιεύονται στη Σκοπιά , και κάνετε στοχασμούς γύρω από αυτές ; 
 Πώς μπορούν οι Χριστιανοί γονείς να αξιοποιούν τις βιογραφίες που δημοσιεύονται στη Σκοπιά ; 
 Ο Μωυσής υπενθύμισε στους Ισραηλίτες ότι δεν έπρεπε να ξεχάσουν όλα όσα είχε κάνει ο Ιεχωβά για εκείνους καθώς και ότι αυτά δεν έπρεπε να απομακρυνθούν από την καρδιά τους όλες τις ημέρες της ζωής τους . 
 Κατόπιν πρόσθεσε άλλο ένα βήμα : « Πρέπει να τα γνωστοποιήσεις στους γιους σου και στους εγγονούς σου » . 
 Οι αληθινές ιστορίες κάνουν ιδιαίτερη εντύπωση . 
 Οι νεαροί χρειάζονται καλά παραδείγματα καθώς μεγαλώνουν . 
 Οι άγαμες αδελφές μπορούν να πάρουν διδάγματα από το πιστό παράδειγμα που έχουν θέσει ηλικιωμένες αδελφές των οποίων οι βιογραφίες παρουσιάζονται στη Σκοπιά . 
 Η υπηρεσία σε ξενόγλωσσο αγρό στην πατρίδα τους προσφέρει τόσο σε αδελφούς όσο και σε αδελφές διευρυμένες ευκαιρίες να ασχοληθούν δραστήρια με το κήρυγμα των καλών νέων . 
 Χριστιανοί γονείς , γιατί να μη χρησιμοποιήσετε τις εμπειρίες πιστών ιεραποστόλων της Γαλαάδ και άλλων για να δώσετε στα παιδιά σας κίνητρο ώστε να διαλέξουν μια ζωή στην ολοχρόνια υπηρεσία ; 
 Τι πρέπει να κάνουμε για να “ διαλέξουμε τη ζωή ” ; 
 Πώς μπορούμε , λοιπόν , ατομικά να “ διαλέξουμε τη ζωή ” ; Χρησιμοποιώντας το θαυμάσιο δώρο της ελεύθερης βούλησης για να δείχνουμε στον Ιεχωβά ότι τον αγαπάμε και συνεχίζοντας να κάνουμε το καλύτερο που μπορούμε στην υπηρεσία του για όσο διάστημα μας παρέχει αυτό το προνόμιο . 
 « Διότι » , όπως δήλωσε ο Μωυσής , ο Ιεχωβά « είναι η ζωή σου και η μακρότητα των ημερών σου » . — Δευτερονόμιο 30 : 19 , 20 . 
 [ Υποσημείωση ] 
 Βλέπε « Χαρούμενη και Ευγνώμων Παρά την Οδυνηρή Απώλεια » , στη Σκοπιά 1 Ιουνίου 2001 , σελίδες 23 - 27 . 
 Μπορείτε να Θυμηθείτε ; 
 • Τι έχετε μάθει από τα παραδείγματα αντίθετων επιλογών που εξετάσαμε ; 
 • Ποια βήματα πρέπει να κάνουμε για να “ διαλέξουμε τη ζωή ” ; 
 • Ποια διπλή ευθύνη παροτρυνόμαστε να εκπληρώνουμε ; 
 [ Εικόνα στη σελίδα 26 ] 
 « Έθεσα μπροστά σου τη ζωή και το θάνατο » 
 [ Εικόνα στη σελίδα 29 ] 
 Η υπακοή στη φωνή του Θεού έφερε σωτηρία στον Νώε και στην οικογένειά του 
 [ Εικόνα στη σελίδα 30 ] 
 Μαίρη Όλσον 
 [ Εικόνα στη σελίδα 30 ] 
 Νάνσι Πόρτερ 
 « Πόσο Αγαπώ το Νόμο Σου ! » 
 « Πόσο αγαπώ το νόμο σου ! 
 Όλη την ημέρα είναι μέλημά μου » . — ΨΑΛΜΟΣ 119 : 97 . 
 1 , 2 . ( α ) Ποια κατάσταση αντιμετώπιζε ο θεόπνευστος συγγραφέας του 119ου Ψαλμού ; ( β ) Πώς αντέδρασε , και γιατί ; 
 Ο ΣΥΓΓΡΑΦΕΑΣ του 119ου Ψαλμού αντιμετώπιζε μια σοβαρή δοκιμασία . 
 Αυθάδεις εχθροί οι οποίοι περιφρονούσαν το νόμο του Θεού χλεύαζαν τον ίδιο και τον σπίλωναν με ψεύδη . 
 Άρχοντες συνεννοούνταν εναντίον του και τον δίωκαν . 
 Πονηροί τον περικύκλωναν , και η ίδια του η ζωή βρισκόταν σε κίνδυνο . 
 Όλες αυτές οι καταστάσεις τον άφηναν “ ξάγρυπνο από τη λύπη ” . 
 Παρά τη δοκιμασία , ο ψαλμωδός έψαλε : « Πόσο αγαπώ το νόμο σου ! 
 Όλη την ημέρα είναι μέλημά μου » . — Ψαλμός 119 : 97 . 
 Εύλογα , θα μπορούσατε να ρωτήσετε : « Πώς ήταν δυνατόν να αποτελεί ο νόμος του Θεού πηγή ανακούφισης και παρηγοριάς για τον ψαλμωδό ; » Αυτό που τον στήριζε ήταν η πεποίθηση που είχε ότι ο Ιεχωβά ενδιαφερόταν για εκείνον . 
 Το γεγονός ότι ήταν εξοικειωμένος με τις στοργικές διατάξεις αυτού του νόμου τον έκανε ευτυχισμένο , παρά τα δεινά που έφερναν πάνω του οι ενάντιοί του . 
 Αναγνώριζε ότι ο Ιεχωβά είχε πολιτευτεί καλά μαζί του . 
 Επιπλέον , εφαρμόζοντας την καθοδηγία του νόμου του Θεού ο ψαλμωδός έγινε σοφότερος από τους εχθρούς του και μάλιστα διατηρήθηκε στη ζωή . 
 Η υπακοή στο νόμο τού χάριζε ειρήνη και καλή συνείδηση . — Ψαλμός 119 : 1 , 9 , 65 , 93 , 98 , 165 . 
 Γιατί είναι δύσκολο για τους Χριστιανούς να ζουν σύμφωνα με τους θεϊκούς κανόνες σήμερα ; 
 Ορισμένοι από τους υπηρέτες του Θεού σήμερα υφίστανται επίσης εξουθενωτικές δοκιμασίες της πίστης τους . 
 Πιθανόν εμείς να μην αντιμετωπίζουμε κάποια κατάσταση απειλητική για τη ζωή μας όπως συνέβη με τον ψαλμωδό , αλλά ζούμε σε “ κρίσιμους καιρούς , δύσκολους στην αντιμετώπισή τους ” . 
 Πολλοί με τους οποίους ερχόμαστε σε επαφή καθημερινά δεν αγαπούν τις πνευματικές αξίες — οι στόχοι τους είναι εγωκεντρικοί και υλιστικοί , ενώ υιοθετούν αλαζονική και ανευλαβή στάση . 
 Οι νεαροί Χριστιανοί είναι σε τακτική βάση αναγκασμένοι να αντιμετωπίζουν απειλές για την ηθική τους ακεραιότητα . 
 Σε τέτοιο περιβάλλον , ίσως είναι δύσκολο να διατηρήσουμε την αγάπη μας για τον Ιεχωβά και για αυτό που είναι σωστό . 
 Πώς μπορούμε να προστατευτούμε ; 
 Πώς έδειχνε ο ψαλμωδός εκτίμηση για το νόμο του Θεού , και πρέπει να κάνουν οι Χριστιανοί το ίδιο ; 
 Αυτό που βοήθησε τον ψαλμωδό να αντισταθεί στις πιέσεις τις οποίες βίωνε ήταν το ότι αφιέρωνε χρόνο για να εντρυφά στο νόμο του Θεού με εκτίμηση . 
 Με αυτόν τον τρόπο αγάπησε το νόμο . 
 Πράγματι , σχεδόν κάθε εδάφιο του 119ου Ψαλμού μνημονεύει κάποια πτυχή του νόμου του Ιεχωβά . 
 * Οι Χριστιανοί σήμερα δεν δεσμεύονται από το Μωσαϊκό Νόμο , τον οποίο έδωσε ο Θεός στο αρχαίο έθνος του Ισραήλ . 
 Ωστόσο , οι αρχές που εκτίθονταν σε εκείνον το Νόμο έχουν διαρκή αξία . 
 Αυτές οι αρχές έδιναν παρηγοριά στον ψαλμωδό και μπορούν να παρηγορούν επίσης τους υπηρέτες του Θεού οι οποίοι αγωνίζονται να τα βγάλουν πέρα με τις δυσκολίες της σύγχρονης ζωής . 
 Ποιες πτυχές του Μωσαϊκού Νόμου πρόκειται να εξετάσουμε ; 
 Ας δούμε τι είδους ενθάρρυνση μπορούμε να λάβουμε από τρεις μόλις πτυχές του Μωσαϊκού Νόμου : τη διευθέτηση του Σαββάτου , τη διάταξη για σταχυολόγηση και την εντολή κατά της πλεονεξίας . 
 Σε κάθε περίπτωση , θα διαπιστώσουμε ότι είναι ζωτικό να κατανοούμε τις αρχές στις οποίες βασίζονται αυτοί οι νόμοι προκειμένου να αντιμετωπίζουμε με επιτυχία τις δυσκολίες που χαρακτηρίζουν τους καιρούς μας . 
 Ικανοποίηση της Πνευματικής μας Ανάγκης 
 Ποιες θεμελιώδεις ανάγκες έχουν όλοι οι άνθρωποι ; 
 Ο άνθρωπος δημιουργήθηκε με διάφορες ανάγκες . 
 Η τροφή , το ποτό και η στέγη , λόγου χάρη , είναι απαραίτητα πράγματα για να διατηρήσει κάποιος καλή σωματική υγεία . 
 Ωστόσο , ο άνθρωπος πρέπει να φροντίζει και για “ την πνευματική του ανάγκη ” . 
 Δεν θα είναι αληθινά ευτυχισμένος αν δεν το κάνει αυτό . 
 Ο Ιεχωβά έκρινε ότι η ικανοποίηση αυτής της έμφυτης ανάγκης είναι τόσο θεμελιώδης ώστε διέταξε το λαό του να διακόπτει τις συνηθισμένες του δραστηριότητες μία ολόκληρη ημέρα κάθε εβδομάδα προκειμένου να δίνει προσοχή στα πνευματικά ζητήματα . 
 7 , 8 . ( α ) Πώς ξεχώρισε ο Θεός το Σάββατο από τις άλλες ημέρες ; ( β ) Ποιο σκοπό εξυπηρετούσε το Σάββατο ; 
 Η διευθέτηση του Σαββάτου υπογράμμιζε τη σπουδαιότητα των πνευματικών επιδιώξεων . 
 Η πρώτη φορά που εμφανίζεται η λέξη « σάββατο » στην Αγία Γραφή σχετίζεται με την προμήθεια του μάννα στην έρημο . 
 Στους Ισραηλίτες ειπώθηκε ότι έπρεπε να συλλέγουν αυτό το θαυματουργό ψωμί επί έξι ημέρες . 
 Την έκτη ημέρα έπρεπε να συλλέγουν « ψωμί δύο ημερών » , επειδή την έβδομη δεν θα γινόταν καμία προμήθεια . 
 Η έβδομη ημέρα θα ήταν “ άγιο σάββατο για τον Ιεχωβά ” , στη διάρκεια του οποίου ο καθένας έπρεπε να κάθεται στον τόπο του . 
 Μία από τις Δέκα Εντολές απαιτούσε να μη γίνεται καμία εργασία το Σάββατο . 
 Η ημέρα αυτή ήταν ιερή . 
 Η ποινή για τη μη τήρησή του ήταν θάνατος . — Έξοδος 20 : 8 - 11 · Αριθμοί 15 : 32 - 36 . 
 Ο νόμος του Σαββάτου έδειχνε το ενδιαφέρον του Ιεχωβά τόσο για τη σωματική όσο και για την πνευματική ευημερία του λαού του . 
 « Το σάββατο ήρθε σε ύπαρξη για χάρη του ανθρώπου » , είπε ο Ιησούς . 
 Όχι μόνο έδινε τη δυνατότητα στους Ισραηλίτες να αναπαύονται αλλά τους παρείχε και την ευκαιρία να πλησιάζουν τον Δημιουργό τους και να εκδηλώνουν αγάπη για αυτόν . 
 Ήταν μια ημέρα αφιερωμένη αποκλειστικά σε πνευματικά ενδιαφέροντα . 
 Ανάμεσα σε αυτά ήταν η απόδοση οικογενειακής λατρείας , η προσευχή και ο στοχασμός γύρω από το Νόμο του Θεού . 
 Αυτή η διευθέτηση προστάτευε τους Ισραηλίτες από το να χρησιμοποιούν όλο το χρόνο και την ενεργητικότητά τους σε υλικές επιδιώξεις . 
 Το Σάββατο τους υπενθύμιζε ότι η σχέση τους με τον Ιεχωβά ήταν το πιο σημαντικό πράγμα στη ζωή τους . 
 Ο Ιησούς επανέλαβε αυτή την αναλλοίωτη αρχή με τα εξής λόγια : « Είναι γραμμένο : “ Ο άνθρωπος πρέπει να ζει , όχι μόνο με ψωμί , αλλά με κάθε λόγο που βγαίνει από το στόμα του Ιεχωβά ” » . — Ματθαίος 4 : 4 . 
 Ποιο μάθημα αντλούν οι Χριστιανοί από τη διευθέτηση του Σαββάτου ; 
 Δεν απαιτείται πλέον από το λαό του Θεού να τηρεί μια κατά γράμμα 24ωρη ανάπαυση σαββάτου , αλλά η διευθέτηση του Σαββάτου εξακολουθεί να είναι κάτι περισσότερο από ζήτημα ιστορικού ενδιαφέροντος . 
 Δεν αποτελεί άραγε υπενθύμιση ότι και εμείς επίσης πρέπει να δίνουμε προτεραιότητα στις πνευματικές ασχολίες ; Τα ιερά πράγματα δεν πρέπει να επισκιάζονται από υλικές μέριμνες ή ψυχαγωγικές δραστηριότητες . 
 Γι ’ αυτό , μπορούμε να αναρωτηθούμε : « Τι κατέχει την πρώτη θέση στη ζωή μου ; Δίνω εγώ προτεραιότητα στη μελέτη , στην προσευχή , στην παρακολούθηση των Χριστιανικών συναθροίσεων και στο κήρυγμα των καλών νέων της Βασιλείας ; Ή μήπως καταπνίγονται αυτές οι δραστηριότητες από άλλα ενδιαφέροντα ; » Αν θέτουμε τα πνευματικά ζητήματα στην πρώτη θέση στη ζωή μας , ο Ιεχωβά μάς διαβεβαιώνει ότι δεν θα μας λείψουν τα αναγκαία για τη ζωή . — Ματθαίος 6 : 24 - 33 . 
 Πώς μπορούμε να ωφεληθούμε αν αφιερώνουμε χρόνο για τα πνευματικά ζητήματα ; 
 Ο χρόνος που αφιερώνουμε για να μελετάμε τη Γραφή και τα σχετικά έντυπα , καθώς και για να κάνουμε βαθιές σκέψεις γύρω από το περιεχόμενό τους , μπορεί να μας βοηθήσει να πλησιάσουμε περισσότερο τον Ιεχωβά . 
 Η Σούζαν , η οποία πριν από 40 περίπου χρόνια άρχισε να ξεχωρίζει χρόνο για τακτική μελέτη της Γραφής , παραδέχεται ότι στην αρχή αυτό δεν ήταν ευχάριστο . 
 Το έβλεπε σαν αγγαρεία . 
 Αλλά όσο περισσότερο διάβαζε , τόσο περισσότερο της άρεσε . 
 Τώρα , στην πραγματικότητα αισθάνεται ότι της λείπει η προσωπική μελέτη αν για κάποιον λόγο δεν μπορεί να μελετήσει . 
 « Η μελέτη με έχει βοηθήσει να γνωρίσω τον Ιεχωβά ως Πατέρα » , λέει η ίδια . 
 « Μπορώ να τον εμπιστεύομαι , να βασίζομαι σε αυτόν και να τον πλησιάζω ελεύθερα μέσω προσευχής . 
 Είναι στ ’ αλήθεια θαυμάσιο να κατανοώ πόσο πολύ αγαπάει ο Ιεχωβά τους υπηρέτες του , πώς φροντίζει για εμένα προσωπικά και πώς έχει ενεργήσει για το καλό μου » . 
 Τι μεγάλη χαρά μπορούμε και εμείς να έχουμε όταν φροντίζουμε τακτικά για τις πνευματικές μας ανάγκες ! 
 Ο Νόμος του Θεού Περί Σταχυολόγησης 
 Πώς λειτουργούσε η διευθέτηση της σταχυολόγησης ; 
 Μια δεύτερη πτυχή του Μωσαϊκού Νόμου η οποία αντανακλούσε το ενδιαφέρον του Θεού για την ευημερία του λαού του ήταν το δικαίωμα της σταχυολόγησης . 
 Ο Ιεχωβά διέταξε πως , όταν κάποιος Ισραηλίτης γεωργός θέριζε τη σοδειά από τον αγρό του , έπρεπε να επιτρέπει σε εκείνους που βρίσκονταν σε ανάγκη να συλλέγουν τα απομεινάρια που άφηναν οι θεριστές . 
 Οι γεωργοί δεν έπρεπε να θερίζουν εντελώς τις άκρες του αγρού τους ούτε έπρεπε να μαζεύουν τα υπολείμματα από τα σταφύλια ή τις ελιές . 
 Τα δεμάτια των σιτηρών που είχαν ξεχαστεί στους αγρούς δεν έπρεπε να συλλέγονται . 
 Αυτή ήταν μια στοργική διευθέτηση για να ωφελούνται οι φτωχοί , οι πάροικοι , τα ορφανά και οι χήρες . 
 Ομολογουμένως , η σταχυολόγηση απαιτούσε σκληρή εργασία από μέρους τους αλλά , μέσω αυτής , μπορούσαν να αποφύγουν την επαιτεία . — Λευιτικό 19 : 9 , 10 · Δευτερονόμιο 24 : 19 - 22 · Ψαλμός 37 : 25 . 
 Ποια ευκαιρία έδινε η διευθέτηση της σταχυολόγησης στους γεωργούς ; 
 Ο νόμος περί σταχυολόγησης δεν καθόριζε την ποσότητα της παραγωγής την οποία θα άφηναν οι γεωργοί για εκείνους που βρίσκονταν σε ανάγκη . 
 Εκείνοι θα αποφάσιζαν αν τα όρια των αθέριστων σιτηρών στις άκρες των αγρών τους θα ήταν πλατιά ή στενά . 
 Με αυτόν τον τρόπο , η συγκεκριμένη διευθέτηση δίδασκε τη γενναιοδωρία . 
 Έδινε στους γεωργούς την ευκαιρία να δείξουν την εκτίμησή τους για τον Προμηθευτή της σοδειάς , εφόσον “ αυτός που δείχνει εύνοια στον φτωχό δοξάζει τον Δημιουργό του ” . 
 Ο Βοόζ το έκανε αυτό . 
 Φρόντισε με καλοσύνη ώστε η Ρουθ , μια χήρα που σταχυολογούσε στους αγρούς του , να συλλέγει αρκετή ποσότητα σιτηρών . 
 Ο Ιεχωβά αντάμειψε πλούσια τον Βοόζ για τη γενναιοδωρία του . — Ρουθ 2 : 15 , 16 · 4 : 21 , 22 · Παροιμίες 19 : 17 . 
 Τι μας διδάσκει ο αρχαίος νόμος περί σταχυολόγησης ; 
 Η αρχή στην οποία βασιζόταν ο νόμος περί σταχυολόγησης δεν έχει αλλάξει . 
 Ο Ιεχωβά αναμένει από τους υπηρέτες του να είναι γενναιόδωροι , ιδιαίτερα απέναντι σε εκείνους που βρίσκονται σε ανάγκη . 
 Όσο πιο γενναιόδωροι είμαστε τόσο μεγαλύτερες ευλογίες θα λαβαίνουμε . 
 « Να δίνετε και οι άνθρωποι θα σας δώσουν » , είπε ο Ιησούς . 
 « Θα ρίξουν στον κόρφο σας μέτρο καλό , συμπιεσμένο , κουνημένο καλά , που θα ξεχειλίζει . 
 Διότι με το μέτρο με το οποίο μετράτε θα μετρήσουν σε εσάς , σε ανταπόδοση » . — Λουκάς 6 : 38 . 
 14 , 15 . 
 Πώς μπορούμε να εκδηλώνουμε γενναιοδωρία , και με ποια πιθανά οφέλη τόσο για εμάς όσο και για εκείνους που βοηθάμε ; 
 Ο απόστολος Παύλος συνέστησε να « εργαζόμαστε το καλό προς όλους αλλά κυρίως προς εκείνους με τους οποίους είμαστε συγγενείς στην πίστη » . 
 Επομένως , πρέπει οπωσδήποτε να μας απασχολεί το να λαβαίνουν οι συγχριστιανοί μας πνευματική βοήθεια οποτεδήποτε αντιμετωπίζουν δοκιμασίες της πίστης τους . 
 Αλλά μήπως χρειάζονται και πρακτική βοήθεια , λόγου χάρη , για τη μεταφορά τους στην Αίθουσα Βασιλείας ή για τα τακτικά τους ψώνια ; Μήπως υπάρχουν στην εκκλησία σας ηλικιωμένοι , ασθενείς ή άτομα που είναι περιορισμένα στο σπίτι τους οι οποίοι θα εκτιμούσαν μια ενθαρρυντική επίσκεψη ή ένα χέρι βοήθειας ; Αν προσπαθούμε να είμαστε ευαίσθητοι όσον αφορά τέτοιες ανάγκες , τότε ο Ιεχωβά ίσως μας χρησιμοποιήσει για να απαντήσει στις προσευχές κάποιου ατόμου που βρίσκεται σε ανάγκη . 
 Μολονότι το να φροντίζουμε ο ένας τον άλλον αποτελεί Χριστιανική υποχρέωση , αυτό βοηθάει επίσης και εκείνον που παρέχει τη φροντίδα . 
 Η εκδήλωση γνήσιας αγάπης προς τους συλλάτρεις μας αποτελεί πηγή μεγάλης χαράς και βαθιάς ικανοποίησης η οποία μας εξασφαλίζει το χαμόγελο της επιδοκιμασίας του Ιεχωβά . — Παροιμίες 15 : 29 . 
 Ένας άλλος σημαντικός τρόπος με τον οποίο οι Χριστιανοί δείχνουν ανιδιοτελή στάση είναι με το να χρησιμοποιούν το χρόνο και την ενεργητικότητά τους μιλώντας για τους σκοπούς του Θεού . 
 Οποιοσδήποτε είχε τη χαρά να βοηθήσει κάποιο άτομο να φτάσει στο σημείο να αφιερώσει τη ζωή του στον Ιεχωβά γνωρίζει πόσο αληθινά είναι τα λόγια που είπε ο Ιησούς : « Υπάρχει περισσότερη ευτυχία στο να δίνει κανείς παρά στο να λαβαίνει » . — Πράξεις 20 : 35 . 
 Προφύλαξη από την Πλεονεξία 
 16 , 17 . 
 Τι απαγόρευε η δέκατη εντολή , και γιατί ; 
 Η τρίτη πτυχή του Νόμου του Θεού στον Ισραήλ που θα εξετάσουμε είναι η δέκατη εντολή , η οποία απαγόρευε την πλεονεξία . 
 Ο Νόμος ανέφερε : « Δεν πρέπει να επιθυμήσεις το σπίτι του συνανθρώπου σου . 
 Δεν πρέπει να επιθυμήσεις τη σύζυγο του συνανθρώπου σου ούτε το δούλο του ούτε τη δούλη του ούτε τον ταύρο του ούτε το γαϊδούρι του ούτε οτιδήποτε ανήκει στο συνάνθρωπό σου » . 
 Κανένας άνθρωπος δεν μπορούσε να επιβάλει μια τέτοια εντολή , εφόσον κανένας δεν μπορεί να διαβάσει την καρδιά . 
 Εκείνη η εντολή , όμως , εξύψωνε το Νόμο σε υψηλότερο επίπεδο από αυτό της ανθρώπινης δικαιοσύνης . 
 Έκανε τον κάθε Ισραηλίτη να αντιληφθεί ότι ήταν άμεσα υπόλογος στον Ιεχωβά , ο οποίος είναι σε θέση να διαβάζει τις τάσεις της καρδιάς . 
 Επιπλέον , αυτή η εντολή έφτανε στην ίδια τη ρίζα πολλών αθέμιτων πράξεων . — Ιακώβου 1 : 14 . 
 Ο νόμος κατά της πλεονεξίας παρότρυνε το λαό του Θεού να αποφεύγει τον υλισμό , την απληστία και τα παράπονα για την κατάστασή τους στη ζωή . 
 Επίσης τους προστάτευε από τον πειρασμό να διαπράξουν κλοπή ή ανηθικότητα . 
 Πάντα θα υπάρχουν εκείνοι που έχουν υλικά υπάρχοντα τα οποία θαυμάζουμε ή που με τον έναν ή τον άλλον τρόπο φαίνεται να είναι πιο επιτυχημένοι από εμάς . 
 Αν δεν ελέγχουμε τον τρόπο σκέψης μας σε τέτοιες καταστάσεις , θα μπορούσαμε να γίνουμε δυστυχισμένοι και να νιώθουμε φθόνο για τους άλλους . 
 Η Γραφή αποκαλεί την πλεονεξία εκδήλωση “ αποδοκιμασμένης διανοητικής κατάστασης ” . 
 Θα είμαστε σε πολύ καλύτερη θέση αν την απορρίπτουμε . — Ρωμαίους 1 : 28 - 30 . 
 Ποιο πνεύμα επικρατεί στον κόσμο σήμερα , και ποιες αρνητικές συνέπειες μπορεί να επιφέρει ; 
 Το πνεύμα που επικρατεί στον κόσμο σήμερα προάγει τον υλισμό και τον ανταγωνισμό . 
 Μέσω της διαφήμισης , το εμπόριο διεγείρει επιθυμίες για νέα προϊόντα και συνήθως μεταφέρει την άποψη ότι δεν θα είμαστε ευτυχισμένοι αν δεν τα αποκτήσουμε . 
 Αυτό ακριβώς το πνεύμα καταδίκαζε ο Νόμος του Ιεχωβά . 
 Σχετική με αυτό είναι και η επιθυμία κάποιου να πάει μπροστά στη ζωή άσχετα με το τίμημα και να συσσωρεύσει πλούτο . 
 Ο απόστολος Παύλος προειδοποίησε : « Εκείνοι που είναι αποφασισμένοι να πλουτίσουν πέφτουν σε πειρασμό και παγίδα και πολλές ανόητες και βλαβερές επιθυμίες , οι οποίες βυθίζουν τους ανθρώπους σε καταστροφή και απώλεια . 
 Διότι η φιλαργυρία είναι ρίζα κάθε είδους κακών πραγμάτων , και επιδιώκοντάς την μερικοί έχουν παροδηγηθεί από την πίστη και έχουν μαχαιρώσει παντού τον εαυτό τους με πολλούς πόνους » . — 1 Τιμόθεο 6 : 9 , 10 . 
 19 , 20 . ( α ) Ποια πράγματα είναι στ ’ αλήθεια πολύτιμα για εκείνον που αγαπάει το νόμο του Ιεχωβά ; ( β ) Ποιο θα είναι το θέμα του επόμενου άρθρου ; 
 Εκείνοι που αγαπούν το νόμο του Θεού γνωρίζουν τους κινδύνους του υλιστικού πνεύματος και προστατεύονται από αυτό . 
 Ο ψαλμωδός , για παράδειγμα , προσευχήθηκε στον Ιεχωβά : « Κλίνε την καρδιά μου στις υπενθυμίσεις σου και όχι σε κέρδη . 
 Ο νόμος του στόματός σου είναι για εμένα καλύτερος από χιλιάδες κομμάτια χρυσάφι και ασήμι » . 
 Το να είμαστε πεπεισμένοι για την αληθινότητα αυτών των λόγων θα μας βοηθήσει να διατηρούμε την απαραίτητη ισορροπία προκειμένου να αποφεύγουμε τις παγίδες του υλισμού , της απληστίας και της έλλειψης ικανοποίησης για την κατάστασή μας στη ζωή . 
 « Η θεοσεβής αφοσίωση » , όχι η συσσώρευση αποκτημάτων , είναι το κλειδί για την απόκτηση του μεγαλύτερου δυνατού κέρδους . — 1 Τιμόθεο 6 : 6 . 
 Οι αρχές στις οποίες βασίζεται ο Νόμος που έδωσε ο Ιεχωβά στο αρχαίο έθνος του Ισραήλ είναι εξίσου πολύτιμες στους δύσκολους καιρούς μας όσο ήταν όταν ο Ιεχωβά έδωσε αυτόν το Νόμο στον Μωυσή . 
 Όσο περισσότερο εφαρμόζουμε αυτές τις αρχές στη ζωή μας , τόσο περισσότερο θα τις κατανοούμε , τόσο περισσότερο θα τις αγαπάμε και τόσο πιο ευτυχισμένοι θα είμαστε . 
 Ο Νόμος εμπεριέχει πολλά πολύτιμα μαθήματα για εμάς , και η ζωή καθώς και οι εμπειρίες Βιβλικών προσώπων μάς υπενθυμίζουν με ζωηρό τρόπο την αξία αυτών των μαθημάτων . 
 Μερικά από αυτά θα εξεταστούν στο επόμενο άρθρο . 
 [ Υποσημείωση ] 
 Από τα 176 εδάφια αυτού του ψαλμού , όλα εκτός από 4 αναφέρονται στις εντολές , στις δικαστικές αποφάσεις , στο νόμο , στις προσταγές , στις διατάξεις , στις υπενθυμίσεις , στα λόγια , στα νομοθετήματα , στις οδούς ή στο λόγο του Ιεχωβά . 
 Πώς θα Απαντούσατε ; 
 • Γιατί αγαπούσε ο συγγραφέας του 119ου Ψαλμού το νόμο του Ιεχωβά ; 
 • Τι μπορούν να μάθουν οι Χριστιανοί από τη διευθέτηση του Σαββάτου ; 
 • Ποια διαρκή αξία έχει ο νόμος του Θεού περί σταχυολόγησης ; 
 • Πώς μας προστατεύει η εντολή κατά της πλεονεξίας ; 
 [ Εικόνα στη σελίδα 21 ] 
 Σε τι έδινε έμφαση ο νόμος του Σαββάτου ; 
 [ Εικόνα στη σελίδα 23 ] 
 Τι μας διδάσκει ο νόμος περί σταχυολόγησης ; 
 “ Στις Υπενθυμίσεις σου Εντρυφώ ” 
 « Όλα όσα γράφτηκαν παλιότερα γράφτηκαν για την εκπαίδευσή μας » . — ΡΩΜΑΙΟΥΣ 15 : 4 . 
 Πώς μας παρέχει ο Ιεχωβά υπενθυμίσεις , και γιατί τις χρειαζόμαστε ; 
 Ο ΙΕΧΩΒΑ παρέχει στο λαό του υπενθυμίσεις προκειμένου να τους βοηθάει να αντιμετωπίζουν τις πιέσεις αυτών των δύσκολων καιρών . 
 Μερικές από αυτές τις υπενθυμίσεις έρχονται στο προσκήνιο κατά την προσωπική ανάγνωση της Γραφής , ενώ άλλες έχουν τη μορφή ύλης ή σχολίων που παρουσιάζονται στις Χριστιανικές συναθροίσεις . 
 Πολλά από όσα διαβάζουμε ή ακούμε σε αυτές τις περιστάσεις δεν είναι καινούρια σε εμάς . 
 Πιθανότατα έχουμε εξετάσει παρόμοιες πληροφορίες παλαιότερα . 
 Εφόσον , όμως , έχουμε την τάση να ξεχνάμε , χρειάζεται συνεχώς να ανανεώνουμε στη μνήμη μας τους σκοπούς , τους νόμους και τις διδασκαλίες του Ιεχωβά . 
 Πρέπει να νιώθουμε ευγνωμοσύνη για τις υπενθυμίσεις του Θεού . 
 Αυτές αναζωογονούν το πνεύμα μας βοηθώντας μας να παραμένουμε προσηλωμένοι στους λόγους που μας υποκίνησαν να υιοθετήσουμε μια θεοσεβή πορεία ζωής . 
 Κατάλληλα , ο ψαλμωδός έψαλε στον Ιεχωβά : « Στις υπενθυμίσεις σου . . . εντρυφώ » . — Ψαλμός 119 : 24 . 
 2 , 3 . ( α ) Γιατί διατήρησε ο Ιεχωβά μέχρι τις ημέρες μας τις βιογραφίες Βιβλικών προσώπων ; ( β ) Ποια περιστατικά από τις Γραφές θα εξετάσουμε σε αυτό το άρθρο ; 
 Ο Λόγος του Θεού , αν και γράφτηκε πριν από πολλούς αιώνες , έχει δύναμη . 
 Μας παρουσιάζει αληθινές αφηγήσεις από τη ζωή Βιβλικών προσώπων . 
 Μολονότι οι συνήθειες και οι απόψεις έχουν αλλάξει πολύ σε σχέση με τους Βιβλικούς χρόνους , οι δυσκολίες που αντιμετωπίζουμε είναι συνήθως παρόμοιες με αυτές που αντιμετώπιζαν οι άνθρωποι τότε . 
 Πολλές ιστορίες που διατηρήθηκαν για δικό μας όφελος στην Αγία Γραφή μάς προσφέρουν συγκινητικά παραδείγματα ανθρώπων που αγαπούσαν τον Ιεχωβά και τον υπηρετούσαν πιστά παρά τις αντίξοες περιστάσεις . 
 Άλλες αφηγήσεις εφιστούν την προσοχή στο είδος διαγωγής το οποίο μισεί ο Θεός . 
 Ο Ιεχωβά περιέλαβε στη Γραφή όλες αυτές τις προσωπικές ιστορίες , τόσο καλές όσο και κακές , ως υπενθυμίσεις . 
 Ισχύει αυτό που έγραψε ο απόστολος Παύλος : « Όλα όσα γράφτηκαν παλιότερα γράφτηκαν για την εκπαίδευσή μας , ώστε , μέσω της υπομονής μας και μέσω της παρηγοριάς από τις Γραφές , να έχουμε ελπίδα » . — Ρωμαίους 15 : 4 . 
 Ας εστιάσουμε την προσοχή μας σε τρία περιστατικά από τις Γραφές : την αφήγηση για τον τρόπο με τον οποίο φέρθηκε ο Δαβίδ στον Σαούλ , την ιστορία του Ανανία και της Σαπφείρας και την αφήγηση σχετικά με τη συμπεριφορά του Ιωσήφ απέναντι στη σύζυγο του Πετεφρή . 
 Καθένα από αυτά τα περιστατικά μάς διδάσκει πολύτιμα μαθήματα . 
 Οσιότητα στις Διευθετήσεις του Θεού 
 4 , 5 . ( α ) Ποια κατάσταση επικρατούσε μεταξύ του Βασιλιά Σαούλ και του Δαβίδ ; ( β ) Πώς αντέδρασε ο Δαβίδ στην εχθρότητα του Σαούλ ; 
 Ο Βασιλιάς Σαούλ αποδείχτηκε άπιστος στον Ιεχωβά και ανάξιος να κυβερνάει το λαό Του . 
 Γι ’ αυτό , ο Θεός τον απέρριψε και κατηύθυνε τον προφήτη Σαμουήλ να χρίσει τον Δαβίδ ως μελλοντικό βασιλιά του Ισραήλ . 
 Όταν ο Δαβίδ έδειξε εξαιρετικές ικανότητες ως πολεμιστής και ο λαός τον εγκωμίαζε , ο Σαούλ άρχισε να θεωρεί τον Δαβίδ αντίζηλο . 
 Ο Σαούλ προσπάθησε επανειλημμένα να τον σκοτώσει . 
 Ο Δαβίδ γλίτωνε κάθε φορά επειδή ο Ιεχωβά ήταν μαζί του . — 1 Σαμουήλ 18 : 6 - 12 , 25 · 19 : 10 , 11 . 
 Επί χρόνια ο Δαβίδ αναγκαζόταν να ζει ως φυγάς . 
 Όταν του δόθηκε η ευκαιρία να σκοτώσει τον Σαούλ , οι σύντροφοι του Δαβίδ τον πρότρεψαν να το κάνει αυτό λέγοντας ότι ο Ιεχωβά έδινε τον εχθρό του Δαβίδ στο χέρι του . 
 Ωστόσο , ο Δαβίδ αρνήθηκε . 
 Η οσιότητά του στον Ιεχωβά και ο σεβασμός του για τη θέση που κατείχε ο Σαούλ ως χρισμένος βασιλιάς του λαού του Θεού τον υποκίνησαν να ενεργήσει με αυτόν τον τρόπο . 
 Δεν ήταν ο Ιεχωβά εκείνος που είχε διορίσει τον Σαούλ βασιλιά του Ισραήλ ; Ο Ιεχωβά θα ήταν και πάλι εκείνος που θα τον απομάκρυνε όταν το έκρινε κατάλληλο . 
 Ο Δαβίδ συμπέρανε ότι δεν είχε δικαίωμα να παρέμβει . 
 Εφόσον έκανε ό , τι μπορούσε υπό τις συγκεκριμένες συνθήκες για να κατευνάσει το ανταγωνιστικό πνεύμα που είχε ο Σαούλ απέναντί του , ο Δαβίδ κατέληξε : « Ο Ιεχωβά θα τον πλήξει · ή θα έρθει η ημέρα του και θα πεθάνει ή θα κατεβεί στη μάχη και θα σαρωθεί . 
 Μου είναι αδιανόητο , από την άποψη του Ιεχωβά , να απλώσω το χέρι μου εναντίον του χρισμένου του Ιεχωβά ! » — 1 Σαμουήλ 24 : 3 - 15 · 26 : 7 - 20 . 
 Γιατί μας ενδιαφέρει η ιστορία του Δαβίδ και του Σαούλ ; 
 Αυτή η αφήγηση περιέχει ένα ζωτικό μάθημα . 
 Έχετε ποτέ αναρωτηθεί γιατί ανακύπτουν ορισμένα προβλήματα μέσα στη Χριστιανική εκκλησία ; Ίσως υπάρχει κάποιο άτομο που ενεργεί με ανάρμοστο τρόπο . 
 Η διαγωγή του μπορεί να μην αποτελεί χονδροειδή αδικοπραγία , αλλά σας ενοχλεί . 
 Πώς πρέπει να αντιδράσετε ; Από Χριστιανικό ενδιαφέρον για αυτό το άτομο και από οσιότητα στον Ιεχωβά , ίσως αποφασίσετε να του μιλήσετε με καλοσυνάτο τρόπο έχοντας στόχο να το κερδίσετε . 
 Τι θα γίνει , όμως , αν το πρόβλημα παραμένει ; Εφόσον κάνετε όλα όσα μπορείτε μέσα σε λογικά πλαίσια , ίσως θα πρέπει να αφήσετε το ζήτημα στα χέρια του Ιεχωβά . 
 Αυτό έκανε ο Δαβίδ . 
 Μιμούμενοι τον Δαβίδ , πώς πρέπει να αντιδρούμε αν αντιμετωπίζουμε αδικία ή προκατάληψη ; 
 Ή μπορεί να αντιμετωπίζετε προβλήματα κοινωνικής αδικίας ή θρησκευτικής προκατάληψης . 
 Επί του παρόντος ίσως μπορείτε να κάνετε ελάχιστα πράγματα , ή και τίποτα , σε σχέση με αυτά . 
 Μπορεί να είναι πολύ δύσκολο να υπομείνετε μια τέτοια κατάσταση , αλλά η αντίδραση του Δαβίδ στην αδικία μάς διδάσκει ένα μάθημα . 
 Οι ψαλμοί τους οποίους έγραψε ο Δαβίδ είναι ένα συγκινητικό υπόμνημα , όχι μόνο λόγω των εγκάρδιων προσευχών που έκανε στον Θεό ζητώντας του να τον προφυλάξει από τα χέρια του Σαούλ , αλλά και λόγω της οσιότητάς του στον Ιεχωβά καθώς και του ενδιαφέροντός του για την ενδόξαση του ονόματος του Θεού . 
 Ο Δαβίδ παρέμεινε όσιος στον Ιεχωβά παρά το ότι ο Σαούλ συνέχισε να ενεργεί με άδικο τρόπο επί χρόνια . 
 Και εμείς πρέπει να παραμένουμε πιστοί στον Ιεχωβά και στην οργάνωσή του ανεξάρτητα από τις αδικίες που υφιστάμεθα και ανεξάρτητα από το τι κάνουν οι άλλοι . 
 Μπορούμε να είμαστε βέβαιοι ότι ο Ιεχωβά γνωρίζει πολύ καλά την κατάσταση . — Ψαλμός 86 : 2 . 
 Πώς αντέδρασαν οι Μάρτυρες του Ιεχωβά στη Μοζαμβίκη όταν δοκιμάστηκε η οσιότητά τους στον Ιεχωβά ; 
 Οι Χριστιανοί στη Μοζαμβίκη αποτελούν σύγχρονο παράδειγμα ατόμων που προσκολλήθηκαν όσια στον Ιεχωβά σε καιρό δοκιμασίας . 
 Το 1984 γίνονταν επανειλημμένες επιδρομές στα χωριά τους από οπλισμένα μέλη ενός αντιστασιακού κινήματος , τα οποία λήστευαν , έκαιγαν σπίτια και σκότωναν . 
 Δεν φαινόταν να υπάρχει κάτι που μπορούσαν να κάνουν αυτοί οι αληθινοί Χριστιανοί για να αμυνθούν . 
 Οι κάτοικοι της περιοχής δέχονταν πιέσεις προκειμένου να στρατολογηθούν σε κάποιο στρατιωτικό κίνημα ή να το υποστηρίξουν με άλλους τρόπους . 
 Οι Μάρτυρες του Ιεχωβά θεώρησαν ότι κάτι τέτοιο δεν συμβιβαζόταν με τη θέση Χριστιανικής ουδετερότητας που διακρατούσαν . 
 Η άρνησή τους αντιμετωπίστηκε με μένος . 
 Περίπου τριάντα Μάρτυρες εκτελέστηκαν σε εκείνη την ταραχώδη περίοδο , αλλά ούτε ακόμη και η απειλή του θανάτου δεν μπόρεσε να διαρρήξει την οσιότητα του λαού του Θεού . 
 * Όπως ο Δαβίδ , υπέμειναν αδικίες αλλά τελικά βγήκαν νικητές . 
 Προειδοποιητική Υπενθύμιση 
 9 , 10 . ( α ) Πώς μπορούμε να ωφεληθούμε από ορισμένα Γραφικά παραδείγματα ; ( β ) Τι το εσφαλμένο είχαν οι πράξεις του Ανανία και της Σαπφείρας ; 
 Οι περιπτώσεις μερικών ατόμων που αναφέρονται στις Γραφές παρέχουν προειδοποιητικές υπενθυμίσεις όσον αφορά τη διαγωγή που πρέπει να αποφεύγεται . 
 Πράγματι , η Γραφή περιέχει πολλές αφηγήσεις για ανθρώπους , ακόμη και μεταξύ των υπηρετών του Θεού , οι οποίοι έπραξαν το κακό και υπέστησαν τις συνέπειες . 
 Μια τέτοια αφήγηση είναι αυτή που αφορά τον Ανανία και τη Σαπφείρα , ένα αντρόγυνο το οποίο ανήκε στη Χριστιανική εκκλησία του πρώτου αιώνα στην Ιερουσαλήμ . 
 Έπειτα από την Πεντηκοστή του 33 Κ.Χ . , προέκυψε η ανάγκη να δοθεί υλική βοήθεια σε νέους πιστούς οι οποίοι παρέμειναν στην Ιερουσαλήμ προκειμένου να ωφεληθούν από τη συναναστροφή με τους αποστόλους . 
 Μερικά μέλη της εκκλησίας πούλησαν κάποια υπάρχοντά τους για να διασφαλιστεί ότι κανένας δεν θα βρισκόταν σε ανάγκη . 
 Ο Ανανίας και η Σαπφείρα πούλησαν έναν αγρό και έφεραν μόνο κάποιο μέρος από τα χρήματα στους αποστόλους , ισχυριζόμενοι ότι το δώρο τους περιλάμβανε όλα τα χρήματα που είχαν πάρει από την πώληση . 
 Ασφαλώς , ο Ανανίας και η Σαπφείρα είχαν το δικαίωμα να δώσουν όσα ήθελαν , πολλά ή λίγα , αλλά το κίνητρό τους ήταν κακό και οι πράξεις τους ανέντιμες . 
 Ήθελαν να δώσουν καλή εντύπωση και να φανεί ότι έκαναν περισσότερα από όσα πραγματικά έκαναν . 
 Ο απόστολος Πέτρος , υπό την έμπνευση του αγίου πνεύματος , εξέθεσε την ανεντιμότητα και την υποκρισία τους και ο Ιεχωβά τούς θανάτωσε . — Πράξεις 5 : 1 - 10 . 
 11 , 12 . ( α ) Ποιες είναι μερικές υπενθυμίσεις αναφορικά με την εντιμότητα ; ( β ) Ποια οφέλη προκύπτουν από το να είμαστε έντιμοι ; 
 Αν μπούμε ποτέ στον πειρασμό να διαστρέψουμε την αλήθεια προσπαθώντας να κάνουμε τους άλλους να σκεφτούν καλά πράγματα για εμάς , ας αποτελεί η ιστορία του Ανανία και της Σαπφείρας αφυπνιστική υπενθύμιση . 
 Πιθανόν να μπορούμε να εξαπατήσουμε τους συνανθρώπους μας αλλά δεν μπορούμε να ξεγελάσουμε τον Ιεχωβά . 
 Επανειλημμένα οι Γραφές μάς παροτρύνουν να είμαστε έντιμοι μεταξύ μας , επειδή οι ψεύτες δεν θα έχουν θέση σε μια γη καθαρισμένη από την αδικία . 
 Ο λόγος για αυτό πρέπει να είναι σαφής . 
 Ο υποκινητής όλης της αναλήθειας δεν είναι άλλος από τον Σατανά τον Διάβολο . — Ιωάννης 8 : 44 . 
 Το να κάνουμε την εντιμότητα τρόπο ζωής φέρνει άφθονα οφέλη . 
 Ανάμεσα σε αυτά είναι η καθαρή συνείδηση και η ικανοποίηση ότι οι άλλοι μας εμπιστεύονται . 
 Σε πολλές περιπτώσεις , Χριστιανοί έχουν βρει εργασία , ή την έχουν διατηρήσει , επειδή ήταν έντιμοι . 
 Το πιο σημαντικό όφελος , όμως , είναι ότι με την εντιμότητα κερδίζουμε τη φιλία του Παντοδύναμου Θεού . — Ψαλμός 15 : 1 , 2 . 
 Διατήρηση Αγνότητας 
 Σε ποια κατάσταση βρέθηκε ο Ιωσήφ , και πώς αντέδρασε ; 
 Ο Ιωσήφ , γιος του πατριάρχη Ιακώβ , πουλήθηκε ως δούλος σε ηλικία 17 χρονών . 
 Βρέθηκε τελικά στο σπιτικό του Πετεφρή , ενός Αιγύπτιου αυλικού , όπου τράβηξε την προσοχή της συζύγου του κυρίου του . 
 Εκείνη επιθυμούσε να έχει σεξουαλικές σχέσεις με τον Ιωσήφ , ο οποίος ήταν όμορφος νεαρός , και κάθε μέρα τον παρότρυνε : « Πλάγιασε μαζί μου » . 
 Ο Ιωσήφ βρισκόταν μακριά από την οικογένειά του σε μια χώρα όπου κανένας δεν τον γνώριζε . 
 Θα μπορούσε εύκολα να έχει σχέσεις με αυτή τη γυναίκα χωρίς να το μάθουν άλλοι . 
 Ωστόσο , όταν η σύζυγος του Πετεφρή τελικά τον άρπαξε , ο Ιωσήφ τράπηκε σε φυγή . — Γένεση 37 : 2 , 18 - 28 · 39 : 1 - 12 . 
 14 , 15 . ( α ) Γιατί μας ενδιαφέρει η ιστορία του Ιωσήφ ; ( β ) Γιατί ήταν μια Χριστιανή ευγνώμων που έδωσε προσοχή στις υπενθυμίσεις του Θεού ; 
 Ο Ιωσήφ μεγάλωσε σε θεοφοβούμενη οικογένεια και αντιλαμβανόταν ότι οι σεξουαλικές σχέσεις ανάμεσα σε ανθρώπους που δεν είναι σύζυγοι είναι εσφαλμένες . 
 « Πώς . . . θα μπορούσα να διαπράξω αυτό το μεγάλο κακό και να αμαρτήσω εναντίον του Θεού ; » ρώτησε ο ίδιος . 
 Προφανώς οδηγήθηκε σε αυτό το συμπέρασμα γνωρίζοντας τον κανόνα του Θεού για τους ανθρώπους όπως εκφράστηκε στην Εδέμ , τον κανόνα της μονογαμίας . 
 Τα μέλη του λαού του Θεού σήμερα μπορούν να ωφεληθούν αναλογιζόμενα τον τρόπο με τον οποίο αντέδρασε ο Ιωσήφ σε εκείνη την κατάσταση . 
 Σε μερικές περιοχές , η στάση απέναντι στις σεξουαλικές σχέσεις είναι τόσο ανεκτική ώστε οι νεαροί οι οποίοι αρνούνται να αναμειχθούν στην ανηθικότητα γίνονται αντικείμενα χλευασμού από τους συνομηλίκους τους . 
 Οι εξωσυζυγικές σχέσεις ενηλίκων είναι συνηθισμένες . 
 Επομένως , η ιστορία του Ιωσήφ αποτελεί επίκαιρη υπενθύμιση για εμάς . 
 Ο κανόνας του Θεού εξακολουθεί να ορίζει την πορνεία και τη μοιχεία ως αμαρτίες . 
 Πολλοί οι οποίοι έχουν ενδώσει στην πίεση να επιδοθούν σε αθέμιτο σεξ συμφωνούν ότι υπάρχει επιτακτικός λόγος να μην το κάνει κάποιος αυτό . 
 Μεταξύ των ανεπιθύμητων συνεπειών μπορεί να περιλαμβάνεται η αίσθηση ταπείνωσης , η ταραγμένη συνείδηση , οι ζήλιες , η εγκυμοσύνη και οι σεξουαλικά μεταδιδόμενες ασθένειες . 
 Όπως ακριβώς μας υπενθυμίζουν οι Γραφές , το άτομο που πορνεύει « αμαρτάνει ενάντια στο ίδιο του το σώμα » . — 1 Κορινθίους 5 : 9 - 12 · 6 : 18 · Παροιμίες 6 : 23 - 29 , 32 . 
 Η Τζένι , * μια άγαμη Μάρτυρας του Ιεχωβά , έχει λόγους να νιώθει ευγνωμοσύνη για τις υπενθυμίσεις του Θεού . 
 Στην εργασία της , κάποιος εμφανίσιμος συνάδελφός της τής έκανε διάφορες προτάσεις . 
 Όταν η Τζένι δεν ανταποκρίθηκε , εκείνος ενέτεινε τις προσπάθειές του . 
 « Αγωνιζόμουν να παραμείνω αγνή » , παραδέχεται η ίδια , « επειδή είναι κολακευτικό να σε προσέχει κάποιο άτομο του αντίθετου φύλου » . 
 Εντούτοις , η Τζένι κατάλαβε ότι αυτός ο άντρας προσπαθούσε απλώς να την προσθέσει στον κατάλογο με τις γυναίκες με τις οποίες είχε σχέσεις . 
 Όταν ένιωσε ότι η αποφασιστικότητά της να αντιστέκεται εξασθενούσε , ικέτευσε τον Ιεχωβά να τη βοηθήσει να παραμείνει πιστή σε Εκείνον . 
 Η Τζένι διαπίστωσε ότι τα όσα έμαθε από την έρευνα που έκανε στη Γραφή και στα Χριστιανικά έντυπα ήταν υπενθυμίσεις οι οποίες έμοιαζαν με τονωτική ένεση που τη βοήθησε να παραμείνει σε επαγρύπνηση . 
 Μία από αυτές τις υπενθυμίσεις ήταν η ιστορία του Ιωσήφ και της συζύγου του Πετεφρή . 
 « Όσο υπενθυμίζω στον εαυτό μου πόσο πολύ αγαπώ τον Ιεχωβά » , καταλήγει η Τζένι , « δεν χρειάζεται να φοβάμαι ότι θα διαπράξω αυτό το μεγάλο κακό και θα αμαρτήσω εναντίον του » . 
 Να Δίνετε Προσοχή στις Υπενθυμίσεις του Θεού ! 
 Πώς μπορούμε να ωφεληθούμε ανασκοπώντας τη ζωή ατόμων που αναφέρονται στη Γραφή και κάνοντας στοχασμούς γύρω από αυτά ; 
 Όλοι μπορούμε να αυξήσουμε την εκτίμησή μας για τους κανόνες του Ιεχωβά προσπαθώντας να κατανοήσουμε γιατί διατήρησε εκείνος ορισμένες αφηγήσεις στις Γραφές για εμάς . 
 Τι διδάσκουν αυτές οι αφηγήσεις ; Ποιες ιδιότητες ή τάσεις που εκδήλωσαν τα Βιβλικά πρόσωπα χρειάζεται να μιμούμαστε ή να αποφεύγουμε ; Στην κυριολεξία εκατοντάδες άτομα παρελαύνουν από τις σελίδες του Λόγου του Θεού . 
 Όλοι όσοι αγαπούν τη θεϊκή καθοδηγία πρέπει να καλλιεργούν επιθυμία για ζωοπάροχη σοφία , περιλαμβανομένων και των μαθημάτων τα οποία μπορούμε να διδαχτούμε από τα παραδείγματα που έχει διατηρήσει προσεκτικά ο Ιεχωβά . 
 Συχνά , αυτό το περιοδικό παρουσιάζει άρθρα για τέτοια άτομα των οποίων οι ιστορίες έχουν να μας διδάξουν κάτι . 
 Γιατί να μην αφιερώσετε χρόνο για να τα ανασκοπήσετε ; 
 Πώς νιώθετε εσείς για τις υπενθυμίσεις του Ιεχωβά , και γιατί ; 
 Πόσο ευγνώμονες μπορούμε να είμαστε για το στοργικό ενδιαφέρον που εκδηλώνει ο Ιεχωβά προς εκείνους που αγωνίζονται να κάνουν το θέλημά του ! 
 Ασφαλώς δεν είμαστε τέλειοι , όπως δεν ήταν τέλειοι οι άντρες και οι γυναίκες που αναφέρονται στη Γραφή . 
 Ωστόσο , το γραπτό υπόμνημα των πράξεών τους αποτελεί ανεκτίμητη πηγή βοήθειας για εμάς . 
 Δίνοντας προσοχή στις υπενθυμίσεις του Ιεχωβά , μπορούμε να αποφύγουμε τη διάπραξη σοβαρών λαθών , και μπορούμε επίσης να μιμούμαστε τα θαυμάσια παραδείγματα εκείνων που περπάτησαν στις οδούς της δικαιοσύνης . 
 Αν το κάνουμε αυτό , θα είμαστε σε θέση να ψάλλουμε μαζί με τον ψαλμωδό : « Ευτυχισμένοι όσοι τηρούν τις υπενθυμίσεις του [ Ιεχωβά ] · με όλη την καρδιά τον αναζητούν συνεχώς . 
 Η ψυχή μου τήρησε τις υπενθυμίσεις σου , και εγώ τις αγαπώ πάρα πολύ » . — Ψαλμός 119 : 2 , 167 . 
 [ Υποσημειώσεις ] 
 Βλέπε Βιβλίο Έτους των Μαρτύρων του Ιεχωβά 1996 , σελίδες 159 - 162 . 
 Το όνομα έχει αλλαχτεί . 
 Πώς θα Απαντούσατε ; 
 • Τι μπορούμε να μάθουμε από τη στάση του Δαβίδ απέναντι στον Σαούλ ; 
 • Τι μας διδάσκει η αφήγηση για τον Ανανία και τη Σαπφείρα ; 
 • Γιατί η ιστορία του Ιωσήφ έχει ιδιαίτερο ενδιαφέρον σήμερα ; 
 [ Εικόνα στη σελίδα 26 ] 
 Γιατί δεν επέτρεψε ο Δαβίδ να θανατωθεί ο Σαούλ ; 
 [ Εικόνα στη σελίδα 27 ] 
 Τι μαθαίνουμε από την αφήγηση για τον Ανανία και τη Σαπφείρα ; 
 [ Εικόνα στη σελίδα 28 ] 
 Τι έκανε τον Ιωσήφ να απορρίψει τις ανήθικες προτάσεις ; 
 Γεννιούνταν στο Εκλεκτό Έθνος του Θεού 
 « Εσένα εξέλεξε ο Ιεχωβά ο Θεός σου για να γίνεις λαός του » . — ΔΕΥΤΕΡΟΝΟΜΙΟ 7 : 6 . 
 1 , 2 . 
 Ποιες κραταιές πράξεις έκανε ο Ιεχωβά υπέρ του λαού του , και τι είδους σχέση σύναψαν οι Ισραηλίτες με τον Θεό ; 
 ΤΟ 1513 Π.Κ.Χ . , ο Ιεχωβά έφερε τους επίγειους υπηρέτες του σε μια νέα σχέση μαζί του . 
 Εκείνο το έτος , ταπείνωσε μια παγκόσμια δύναμη και απελευθέρωσε τους Ισραηλίτες από τη δουλεία . 
 Κάνοντάς το αυτό , έγινε ο Σωτήρας και ο Ιδιοκτήτης τους . 
 Προτού αναλάβει δράση , ο Θεός είπε στον Μωυσή : « Πες στους γιους του Ισραήλ : “ Εγώ είμαι ο Ιεχωβά και εγώ θα σας απαλλάξω από τα βάρη των Αιγυπτίων κάτω από τα οποία βρίσκεστε και θα σας απελευθερώσω από τη δουλεία τους , και θα σας ανακτήσω με απλωμένο βραχίονα και με μεγάλες κρίσεις . 
 Και θα σας πάρω για εμένα ως λαό , και θα αποδειχτώ Θεός για εσάς ” » . — Έξοδος 6 : 6 , 7 , υποσημειώσεις στη ΜΝΚ · 15 : 1 - 7 , 11 . 
 Λίγο μετά την Έξοδό τους από την Αίγυπτο , οι Ισραηλίτες σύναψαν σχέση διαθήκης με τον Θεό τους , τον Ιεχωβά . 
 Αντί να πολιτεύεται με άτομα , οικογένειες ή φυλετικές ομάδες , ο Ιεχωβά θα είχε στο εξής έναν οργανωμένο λαό , ένα έθνος , πάνω στη γη . 
 Έδωσε στο λαό του νόμους οι οποίοι ρύθμιζαν την ομαλή λειτουργία της κοινωνίας τους και , το σημαντικότερο , τη λατρεία τους . 
 Ο Μωυσής τούς είπε : « Ποιο μεγάλο έθνος έχει θεούς που να είναι τόσο κοντά του όσο ο Ιεχωβά ο Θεός μας σε κάθε επίκληση που κάνουμε προς αυτόν ; Και ποιο μεγάλο έθνος έχει δίκαιες διατάξεις και δικαστικές αποφάσεις όπως όλος αυτός ο νόμος που θέτω μπροστά σας σήμερα ; » — Δευτερονόμιο 4 : 7 , 8 . 
 Γεννιούνταν σε ένα Έθνος Μαρτύρων 
 3 , 4 . 
 Ποιος ήταν ένας σημαντικός λόγος για τον οποίο υπήρχε ο Ισραήλ ως έθνος ; 
 Αιώνες αργότερα , ο Ιεχωβά υπενθύμισε στους Ισραηλίτες μέσω του Ησαΐα του προφήτη του έναν σημαντικό λόγο για τον οποίο υπήρχαν ως έθνος . 
 Ο Ησαΐας είπε : « Αυτό είπε ο Ιεχωβά , ο Δημιουργός σου , Ιακώβ , και ο Πλάστης σου , Ισραήλ : “ Μη φοβάσαι , γιατί σε εξαγόρασα . 
 Σε κάλεσα με το όνομά σου . 
 Είσαι δικός μου . 
 Διότι εγώ είμαι ο Ιεχωβά ο Θεός σου , ο Άγιος του Ισραήλ , ο Σωτήρας σου . . . . 
 Φέρε τους γιους μου από μακριά και τις κόρες μου από την άκρη της γης , τον καθένα που καλείται με το όνομά μου και τον οποίο δημιούργησα για τη δική μου δόξα , τον οποίο έπλασα , ναι , τον οποίο έφτιαξα . 
 Εσείς είστε μάρτυρές μου ” , λέει ο Ιεχωβά , “ ο υπηρέτης μου τον οποίο εξέλεξα , . . . ο λαός που έπλασα για τον εαυτό μου , για να διηγείται τον αίνο μου ” » . — Ησαΐας 43 : 1 , 3 , 6 , 7 , 10 , 21 . 
 Οι Ισραηλίτες , ως λαός που καλούνταν με το όνομα του Ιεχωβά , θα υπηρετούσαν ως μάρτυρες της κυριαρχίας του ενώπιον των εθνών . 
 Επρόκειτο να είναι λαός “ που δημιουργήθηκε για τη δόξα του Ιεχωβά ” . 
 Θα “ διηγούνταν τον αίνο του Ιεχωβά ” , θα αφηγούνταν τις θαυμαστές του πράξεις απελευθέρωσης και με αυτόν τον τρόπο θα δόξαζαν το άγιο όνομά του . 
 Με λίγα λόγια , θα ήταν ένα έθνος μαρτύρων υπέρ του Ιεχωβά . 
 Από ποιες απόψεις ήταν αφιερωμένο έθνος ο Ισραήλ ; 
 Τον 11ο αιώνα Π.Κ.Χ . , ο Βασιλιάς Σολομών έδειξε ότι ο Ιεχωβά είχε καταστήσει τον Ισραήλ ξεχωρισμένο έθνος . 
 Προσευχόμενος στον Ιεχωβά , δήλωσε : « Εσύ τους ξεχώρισες ως κληρονομιά σου από όλους τους λαούς της γης » . 
 Οι Ισραηλίτες είχαν και ως άτομα ειδική σχέση με τον Ιεχωβά . 
 Στο παρελθόν , ο Μωυσής τούς είχε πει : « Γιοι του Ιεχωβά του Θεού σας είστε . . . . 
 Διότι εσύ είσαι άγιος λαός για τον Ιεχωβά τον Θεό σου » . 
 Ως εκ τούτου , οι νεαροί Ισραηλίτες δεν χρειαζόταν να αφιερώσουν τη ζωή τους στον Ιεχωβά . 
 Γεννιούνταν ως μέλη του αφιερωμένου λαού του Θεού . 
 Κάθε καινούρια γενιά διδασκόταν τους νόμους του Ιεχωβά και υποχρεούνταν να τους τηρεί λόγω της διαθήκης η οποία δέσμευε τον Ισραήλ απέναντι στον Ιεχωβά . — Δευτερονόμιο 11 : 18 , 19 . 
 Ελεύθεροι να Διαλέξουν 
 Ποια επιλογή έπρεπε να κάνουν οι Ισραηλίτες ως άτομα ; 
 Μολονότι οι Ισραηλίτες γεννιούνταν σε ένα αφιερωμένο έθνος , κάθε άτομο έπρεπε να πάρει προσωπικά την απόφαση να υπηρετεί τον Θεό . 
 Προτού μπουν στην Υποσχεμένη Γη , ο Μωυσής τούς είπε : « Βάζω μάρτυρες εναντίον σας σήμερα τους ουρανούς και τη γη ότι έθεσα μπροστά σου τη ζωή και το θάνατο , την ευλογία και την κατάρα · και πρέπει να διαλέξεις τη ζωή για να παραμείνεις ζωντανός , εσύ και οι απόγονοί σου , με το να αγαπάς τον Ιεχωβά τον Θεό σου , με το να ακούς τη φωνή του και με το να προσκολλάσαι σε αυτόν · διότι αυτός είναι η ζωή σου και η μακρότητα των ημερών σου , ώστε να κατοικείς στη γη που ο Ιεχωβά ορκίστηκε στους προπάτορές σου , τον Αβραάμ , τον Ισαάκ και τον Ιακώβ , να τους δώσει » . 
 Συνεπώς , οι Ισραηλίτες ως άτομα έπρεπε να διαλέξουν να αγαπούν τον Ιεχωβά , να ακούν τη φωνή του και να προσκολλώνται σε αυτόν . 
 Εφόσον οι Ισραηλίτες είχαν ελεύθερη βούληση , θα έπρεπε να υποστούν τις συνέπειες της επιλογής τους . — Δευτερονόμιο 30 : 16 - 18 . 
 Τι συνέβη μετά το θάνατο της γενιάς του Ιησού του Ναυή ; 
 Η περίοδος των Κριτών καταδεικνύει τις συνέπειες της πιστότητας και της απιστίας . 
 Λίγο πριν από την έναρξη εκείνης της περιόδου , οι Ισραηλίτες ακολουθούσαν το καλό παράδειγμα του Ιησού του Ναυή και ευλογούνταν . 
 « Ο λαός συνέχισε να υπηρετεί τον Ιεχωβά όλες τις ημέρες του Ιησού και όλες τις ημέρες των πρεσβυτέρων των οποίων οι ημέρες συνεχίστηκαν μετά τον Ιησού και οι οποίοι είχαν δει όλο το μεγάλο έργο που έκανε ο Ιεχωβά για τον Ισραήλ » . 
 Ωστόσο , κάποια στιγμή μετά το θάνατο του Ιησού του Ναυή , « άλλη γενιά εγέρθηκε έπειτα από εκείνη , η οποία δεν γνώριζε τον Ιεχωβά ούτε το έργο που είχε κάνει αυτός για τον Ισραήλ . 
 Και οι γιοι του Ισραήλ άρχισαν να πράττουν το κακό στα μάτια του Ιεχωβά » . 
 Προφανώς , οι Ισραηλίτες εκείνης της νεότερης , άπειρης γενιάς δεν εκτιμούσαν την κληρονομιά που είχαν ως μέλη ενός αφιερωμένου λαού , υπέρ του οποίου ο Θεός τους , ο Ιεχωβά , είχε επιτελέσει κραταιές πράξεις στο παρελθόν . — Ψαλμός 78 : 3 - 7 , 10 , 11 . 
 Πώς θα Ζούσαν Σύμφωνα με την Αφιέρωσή Τους 
 8 , 9 . ( α ) Ποια διευθέτηση επέτρεπε στους Ισραηλίτες να κάνουν φανερή την αφιέρωσή τους στον Ιεχωβά ; ( β ) Τι κέρδιζαν για τον εαυτό τους όσοι έκαναν εθελοντικές προσφορές ; 
 Ο Ιεχωβά έδινε στο λαό του ευκαιρίες να ζει σύμφωνα με την εθνική του αφιέρωση . 
 Παραδείγματος χάρη , ο Νόμος Του προέβλεπε ένα σύστημα θυσιών , ή αλλιώς προσφορών , εκ των οποίων ορισμένες ήταν υποχρεωτικές , ενώ άλλες εθελοντικές . 
 Μεταξύ αυτών υπήρχαν ολοκαυτώματα , προσφορές σιτηρών και προσφορές συμμετοχής που ήταν εθελοντικές — δώρα τα οποία οι Ισραηλίτες έδιναν στον Ιεχωβά για να λάβουν την εύνοιά του και για να εκφράσουν ευχαριστίες . — Λευιτικό 7 : 11 - 13 . 
 Εκείνες οι εθελοντικές θυσίες ευαρεστούσαν τον Ιεχωβά . 
 Το ολοκαύτωμα και η προσφορά σιτηρών χαρακτηρίζονταν ως “ κατευναστική οσμή στον Ιεχωβά ” . 
 Στη θυσία συμμετοχής , το αίμα και το πάχος του ζώου προσφέρονταν στον Ιεχωβά , ενώ κάποια μέρη του κρέατος καταναλώνονταν από τους ιερείς και το άτομο που έκανε την προσφορά . 
 Επρόκειτο , λοιπόν , για ένα συμβολικό γεύμα το οποίο υποδήλωνε την ύπαρξη ειρηνικής σχέσης με τον Ιεχωβά . 
 Ο Νόμος δήλωνε : « Τώρα , σε περίπτωση που θυσιάσετε μια θυσία συμμετοχής στον Ιεχωβά , πρέπει να τη θυσιάσετε για να κερδίσετε επιδοκιμασία για τον εαυτό σας » . 
 Μολονότι όλοι οι Ισραηλίτες ήταν αφιερωμένοι στον Ιεχωβά από τη γέννησή τους , όσοι προσέδιδαν νόημα στην αφιέρωσή τους κάνοντας εθελοντικές προσφορές “ κέρδιζαν επιδοκιμασία για τον εαυτό τους ” και ευλογούνταν πλούσια . — Μαλαχίας 3 : 10 . 
 Πώς εξέφρασε ο Ιεχωβά τη δυσαρέσκειά του στις ημέρες του Ησαΐα και του Μαλαχία ; 
 Επανειλημμένα , όμως , το αφιερωμένο έθνος του Ισραήλ αποδείχτηκε άπιστο στον Ιεχωβά . 
 Μέσω του Ησαΐα του προφήτη του , ο Ιεχωβά τούς είπε : « Δεν μου έφερες τα πρόβατα των ολοκαυτωμάτων σου , και με τις θυσίες σου δεν με δόξασες . 
 Εγώ δεν σε ανάγκασα να με υπηρετείς με δώρο » . 
 Επιπρόσθετα , οι προσφορές που δεν γίνονταν πρόθυμα και από αγάπη δεν είχαν αξία στα μάτια του Ιεχωβά . 
 Για παράδειγμα , τρεις αιώνες μετά τον Ησαΐα , στις ημέρες του προφήτη Μαλαχία , οι Ισραηλίτες πρόσφεραν ζώα με ψεγάδια . 
 Γι ’ αυτό , ο Μαλαχίας τούς είπε : « “ Καμιά ευχαρίστηση δεν βρίσκω σε εσάς ” , είπε ο Ιεχωβά των στρατευμάτων , “ και στην προσφορά δώρων από το χέρι σας δεν ευαρεστούμαι ” . . . . 
 “ Φέρατε το αρπαγμένο και το κουτσό και το άρρωστο · ναι , το φέρατε ως δώρο . 
 Μπορώ να ευαρεστηθώ σε αυτό που βρίσκεται στο χέρι σας ; ” είπε ο Ιεχωβά » . — Μαλαχίας 1 : 10 , 13 · Αμώς 5 : 22 . 
 Απορρίπτονται ως Αφιερωμένο Έθνος 
 Ποια ευκαιρία δόθηκε στον Ισραήλ ; 
 Όταν οι Ισραηλίτες έγιναν έθνος αφιερωμένο στον Ιεχωβά , εκείνος τους υποσχέθηκε : « Αν υπακούσετε προσεκτικά στη φωνή μου και τηρήσετε τη διαθήκη μου , τότε θα γίνετε ειδική ιδιοκτησία μου ανάμεσα από όλους τους άλλους λαούς , επειδή ολόκληρη η γη ανήκει σε εμένα . 
 Και εσείς θα γίνετε σε εμένα βασιλεία ιερέων και άγιο έθνος » . 
 Ο υποσχεμένος Μεσσίας θα εμφανιζόταν ανάμεσά τους και θα έδινε πρώτα σε αυτούς την ευκαιρία να γίνουν μέλη της κυβέρνησης της Βασιλείας του Θεού . 
 Αλλά η συντριπτική πλειονότητα των Ισραηλιτών αποδείχτηκαν ψευδείς ως προς την αφιέρωσή τους . 
 Απέρριψαν τον Μεσσία και τελικά τον θανάτωσαν . — Πράξεις 7 : 51 - 53 . 
 Ποιες δηλώσεις του Ιησού δείχνουν ότι ο Ισραήλ απορρίφθηκε ως το αφιερωμένο έθνος του Ιεχωβά ; 
 Λίγες ημέρες πριν από το θάνατό του , ο Ιησούς είπε στους Ιουδαίους θρησκευτικούς ηγέτες : « Δεν διαβάσατε ποτέ στις Γραφές : “ Η πέτρα την οποία απέρριψαν οι οικοδόμοι είναι αυτή που έχει γίνει η κορυφαία ακρογωνιαία πέτρα . 
 Από τον Ιεχωβά έχει γίνει αυτή , και είναι θαυμαστή στα μάτια μας ” ; Γι ’ αυτό , σας λέω : Η βασιλεία του Θεού θα αφαιρεθεί από εσάς και θα δοθεί σε έθνος που παράγει τους καρπούς της » . 
 Δείχνοντας ότι ο Ιεχωβά τούς είχε απορρίψει ως έθνος αφιερωμένο σε Αυτόν , ο Ιησούς δήλωσε : « Ιερουσαλήμ , Ιερουσαλήμ , αυτή που σκοτώνει τους προφήτες και λιθοβολεί τους απεσταλμένους σε αυτήν — πόσες φορές θέλησα να συγκεντρώσω τα παιδιά σου , όπως συγκεντρώνει η κλώσα τα κλωσόπουλά της κάτω από τις φτερούγες της ! 
 Αλλά εσείς δεν το θελήσατε . 
 Δείτε ! 
 Ο οίκος σας εγκαταλείπεται σε εσάς » . — Ματθαίος 23 : 37 , 38 . 
 Ένα Νέο Αφιερωμένο Έθνος 
 Ποια προφητική δήλωση έκανε ο Ιεχωβά στις ημέρες του Ιερεμία ; 
 Τον καιρό του προφήτη Ιερεμία , ο Ιεχωβά προείπε κάτι νέο αναφορικά με το λαό του . 
 Διαβάζουμε : « “ Δείτε ! 
 Έρχονται ημέρες ” , λέει ο Ιεχωβά , “ κατά τις οποίες θα συνάψω με τον οίκο του Ισραήλ και με τον οίκο του Ιούδα μια νέα διαθήκη · όχι σαν τη διαθήκη την οποία σύναψα με τους προπάτορές τους την ημέρα που τους έπιασα από το χέρι για να τους βγάλω από τη γη της Αιγύπτου , « την οποία διαθήκη μου αυτοί παραβίασαν , μολονότι εγώ ήμουν ο συζυγικός ιδιοκτήτης τους » , λέει ο Ιεχωβά ” . 
 “ Διότι αυτή είναι η διαθήκη την οποία θα συνάψω με τον οίκο του Ισραήλ ύστερα από εκείνες τις ημέρες ” , λέει ο Ιεχωβά . 
 “ Θα βάλω το νόμο μου μέσα τους , και στην καρδιά τους θα τον γράψω . 
 Και θα γίνω Θεός τους , και αυτοί θα γίνουν λαός μου ” » . — Ιερεμίας 31 : 31 - 33 . 
 Πότε και με ποια βάση ήρθε σε ύπαρξη το νέο αφιερωμένο έθνος του Ιεχωβά ; Προσδιορίστε την ταυτότητα αυτού του νέου έθνους . 
 Η βάση για αυτή τη νέα διαθήκη τέθηκε όταν ο Ιησούς πέθανε και αργότερα παρουσίασε την αξία του χυμένου αίματός του στον Πατέρα του , το 33 Κ.Χ . 
 Εντούτοις , η νέα διαθήκη τέθηκε σε ισχύ με την έκχυση του αγίου πνεύματος την Πεντηκοστή του 33 Κ.Χ . και τη γέννηση ενός νέου έθνους , “ του Ισραήλ του Θεού ” . 
 Γράφοντας σε χρισμένους Χριστιανούς , ο απόστολος Πέτρος δήλωσε : « Εσείς είστε “ εκλεγμένο γένος , βασιλικό ιερατείο , άγιο έθνος , λαός για ειδική ιδιοκτησία , για να διακηρύξετε εκτεταμένα τις αρετές ” εκείνου που σας κάλεσε από το σκοτάδι στο θαυμαστό του φως . 
 Διότι κάποτε δεν ήσασταν λαός , αλλά τώρα είστε λαός του Θεού » . 
 Η ειδική σχέση ανάμεσα στον Ιεχωβά και στον σαρκικό Ισραήλ είχε τερματιστεί . 
 Το 33 Κ.Χ . , η εύνοια του Ιεχωβά είχε μετατεθεί από τον επίγειο Ισραήλ στον πνευματικό Ισραήλ , τη Χριστιανική εκκλησία , ένα « έθνος που παράγει τους καρπούς » της Μεσσιανικής Βασιλείας . — Ματθαίος 21 : 43 . 
 Ατομική Αφιέρωση 
 Την ημέρα της Πεντηκοστής του 33 Κ.Χ . , ποιο βάφτισμα παρότρυνε ο Πέτρος τους ακροατές του να κάνουν ; 
 Μετά την Πεντηκοστή του 33 Κ.Χ . , κάθε άτομο , Ιουδαίος ή Εθνικός , έπρεπε να κάνει προσωπική αφιέρωση στον Θεό και να βαφτιστεί « στο όνομα του Πατέρα και του Γιου και του αγίου πνεύματος » . 
 * Την Πεντηκοστή , ο απόστολος Πέτρος είπε σε δεκτικούς Ιουδαίους και προσήλυτους : « Μετανοήστε , και ας βαφτιστεί ο καθένας σας στο όνομα του Ιησού Χριστού για συγχώρηση των αμαρτιών σας και θα λάβετε τη δωρεά του αγίου πνεύματος » . 
 Αυτοί οι Ιουδαίοι και οι προσήλυτοι έπρεπε να δείξουν με το βάφτισμά τους , όχι μόνο ότι είχαν αφιερώσει τη ζωή τους στον Ιεχωβά , αλλά και ότι είχαν δεχτεί τον Ιησού ως το μέσο με το οποίο ο Ιεχωβά θα συγχωρούσε τις αμαρτίες τους . 
 Έπρεπε να τον αναγνωρίσουν ως Αρχιερέα του Ιεχωβά και Ηγέτη τους , την Κεφαλή της Χριστιανικής εκκλησίας . — Κολοσσαείς 1 : 13 , 14 , 18 . 
 Στις ημέρες του Παύλου , πώς γίνονταν μέλη του πνευματικού Ισραήλ εκείνοι που είχαν τη σωστή διάθεση , Ιουδαίοι και Εθνικοί ; 
 Έπειτα από χρόνια , ο απόστολος Παύλος δήλωσε : « Τόσο σε εκείνους στη Δαμασκό πρώτα όσο και σε εκείνους στην Ιερουσαλήμ και σε όλη τη χώρα της Ιουδαίας και στα έθνη , άρχισα να φέρνω το άγγελμα ότι πρέπει να μετανοήσουν και να στραφούν στον Θεό κάνοντας έργα που αρμόζουν στη μετάνοια » . 
 Αφού πρώτα ο Παύλος έπειθε διάφορους ανθρώπους — Ιουδαίους και Εθνικούς — ότι ο Ιησούς ήταν ο Χριστός , ο Μεσσίας , κατόπιν τους βοηθούσε να προχωρήσουν στην αφιέρωση και στο βάφτισμα . 
 Στρεφόμενοι στον Θεό , αυτοί οι νέοι μαθητές γίνονταν μέλη του πνευματικού Ισραήλ . 
 Ποιο έργο σφραγίσματος πλησιάζει στο τέλος του , και ποιο άλλο έργο συνεχίζεται γοργά ; 
 Σήμερα , το τελικό σφράγισμα των πνευματικών Ισραηλιτών που απομένουν πλησιάζει . 
 Όταν ολοκληρωθεί , οι “ τέσσερις άγγελοι ” που συγκρατούν τους καταστροφικούς ανέμους “ της μεγάλης θλίψης ” θα εξουσιοδοτηθούν να τους αφήσουν ελεύθερους . 
 Στο μεταξύ , η σύναξη του “ μεγάλου πλήθους ” , το οποίο ελπίζει να ζήσει για πάντα στη γη , συνεχίζεται γοργά . 
 Αυτά τα « άλλα πρόβατα » επιλέγουν με τη θέλησή τους να ασκήσουν πίστη στο « αίμα του Αρνιού » και να βαφτιστούν συμβολίζοντας την αφιέρωσή τους στον Ιεχωβά . 
 Μεταξύ αυτών είναι πολλά νεαρά άτομα που έχουν ανατραφεί από Χριστιανούς γονείς . 
 Αν είστε ένα τέτοιο νεαρό άτομο , θα βρείτε ενδιαφέρουσα την ανάγνωση του επόμενου άρθρου . 
 [ Υποσημείωση ] 
 Βλέπε Σκοπιά 15 Μαΐου 2003 , σελίδες 30 , 31 . 
 Ως Ανασκόπηση 
 • Γιατί δεν χρειαζόταν να κάνουν οι νεαροί Ισραηλίτες προσωπική αφιέρωση στον Ιεχωβά ; 
 • Πώς μπορούσαν να δείχνουν οι Ισραηλίτες ότι ζούσαν σύμφωνα με την αφιέρωσή τους ; 
 • Γιατί απέρριψε ο Ιεχωβά τον Ισραήλ ως αφιερωμένο έθνος του , και πώς τον αντικατέστησε ; 
 • Από την Πεντηκοστή του 33 Κ.Χ . και έπειτα , τι έπρεπε να κάνουν τόσο οι Ιουδαίοι όσο και οι Εθνικοί για να γίνουν μέλη του πνευματικού Ισραήλ ; 
 [ Εικόνα στη σελίδα 21 ] 
 Οι νεαροί Ισραηλίτες γεννιούνταν ως μέλη του εκλεκτού έθνους του Θεού 
 [ Εικόνα στη σελίδα 23 ] 
 Κάθε Ισραηλίτης έπρεπε να πάρει προσωπικά την απόφαση να υπηρετεί τον Θεό 
 [ Εικόνα στη σελίδα 23 ] 
 Οι εθελοντικές προσφορές έδιναν στους Ισραηλίτες την ευκαιρία να δείξουν την αγάπη τους για τον Ιεχωβά 
 [ Εικόνα στη σελίδα 25 ] 
 Μετά την Πεντηκοστή του 33 Κ.Χ . , οι ακόλουθοι του Χριστού έπρεπε να κάνουν προσωπική αφιέρωση στον Θεό και να τη συμβολίσουν με το βάφτισμα 
 Νεαροί , Διαλέξτε να Υπηρετείτε τον Ιεχωβά 
 « Διαλέξτε σήμερα ποιον θα υπηρετείτε » . — ΙΗΣΟΥΣ ΤΟΥ ΝΑΥΗ 24 : 15 . 
 1 , 2 . 
 Ποια εσφαλμένα είδη βαφτίσματος έχουν λάβει χώρα στο Χριστιανικό κόσμο ; 
 « ΑΣ ΓΙΝΟΝΤΑΙ Χριστιανοί [ τα παιδιά ] όταν είναι πλέον σε θέση να γνωρίσουν τον Χριστό » . 
 Ένας συγγραφέας ονόματι Τερτυλλιανός έγραψε αυτά τα λόγια στα τέλη του δεύτερου αιώνα Κ.Χ . διαμαρτυρόμενος για το νηπιοβαφτισμό , μια συνήθεια η οποία είχε αρχίσει να ριζώνει στην αποστατική Χριστιανοσύνη της εποχής του . 
 Διαφωνώντας με τον Τερτυλλιανό καθώς και με την Αγία Γραφή , ο Αυγουστίνος , ένας από τους Πατέρες της Εκκλησίας , ισχυριζόταν ότι το βάφτισμα αφαιρεί το στίγμα του προπατορικού αμαρτήματος και ότι τα νήπια που πεθαίνουν αβάφτιστα είναι καταδικασμένα . 
 Λόγω αυτής της αντίληψης καθιερώθηκε η συνήθεια να βαφτίζουν τα βρέφη το συντομότερο δυνατόν μετά τη γέννησή τους . 
 Πολλές παραδοσιακές εκκλησίες του Χριστιανικού κόσμου εξακολουθούν να βαφτίζουν νεογέννητα βρέφη . 
 Επιπρόσθετα , στο διάβα της ιστορίας , οι ηγεμόνες και οι θρησκευτικοί ηγέτες κάποιων από τα λεγόμενα Χριστιανικά έθνη υποχρέωναν νικημένους « ειδωλολάτρες » να βαφτιστούν . 
 Αλλά ο νηπιοβαφτισμός και το καταναγκαστικό βάφτισμα ενηλίκων δεν έχουν καμιά βάση στη Γραφή . 
 Δεν Γίνεται Αυτόματη Αφιέρωση Σήμερα 
 3 , 4 . 
 Τι μπορεί να βοηθήσει τα παιδιά αφιερωμένων γονέων να κάνουν οικειοθελή αφιέρωση ; 
 Η Γραφή δείχνει ότι ο Θεός θεωρεί τα μικρά παιδιά άγια ακόμα και αν ο ένας μόνο γονέας τους είναι πιστός Χριστιανός . 
 Σημαίνει αυτό ότι τα συγκεκριμένα παιδιά είναι αφιερωμένοι υπηρέτες του Ιεχωβά ; Όχι . 
 Εντούτοις , τα παιδιά που ανατρέφονται από γονείς αφιερωμένους στον Ιεχωβά λαβαίνουν εκπαίδευση η οποία μπορεί να τα οδηγήσει στο να αφιερωθούν οικειοθελώς στον Ιεχωβά . 
 Ο σοφός Βασιλιάς Σολομών έγραψε : « Να τηρείς , γιε μου , την εντολή του πατέρα σου και να μην εγκαταλείπεις το νόμο της μητέρας σου . . . . 
 Όταν περπατάς , θα σε οδηγεί · όταν ξαπλώνεις , θα στέκεται φύλακάς σου · και όταν θα ξυπνάς , θα νοιάζεται για εσένα . 
 Διότι λυχνάρι είναι η εντολή και φως ο νόμος , και οι έλεγχοι της διαπαιδαγώγησης είναι η οδός της ζωής » . — Παροιμίες 6 : 20 - 23 . 
 Η καθοδηγία των Χριστιανών γονέων μπορεί να αποτελέσει προστασία για τους νεαρούς , με την προϋπόθεση ότι αυτοί είναι πρόθυμοι να την ακολουθήσουν . 
 Ο Σολομών δήλωσε επίσης : « Ο σοφός γιος κάνει τον πατέρα του να χαίρεται και ο άφρονας γιος είναι η λύπη της μητέρας του » . 
 « Εσύ , γιε μου , άκου και γίνε σοφός , και οδήγησε την καρδιά σου στην οδό » . 
 Ναι , για να ωφεληθείτε εσείς οι νεαροί από τη γονική εκπαίδευση , πρέπει να δέχεστε πρόθυμα συμβουλές , παραινέσεις και διαπαιδαγώγηση . 
 Δεν γεννηθήκατε σοφοί , αλλά μπορείτε να “ γίνετε σοφοί ” και να ακολουθήσετε οικειοθελώς “ την οδό της ζωής ” . 
 Τι Είναι η Νουθεσία ; 
 Ποιες συμβουλές έδωσε ο Παύλος στα παιδιά και στους πατέρες ; 
 Ο απόστολος Παύλος έγραψε : « Παιδιά , να είστε υπάκουα στους γονείς σας σε ενότητα με τον Κύριο , γιατί αυτό είναι δίκαιο : “ Τίμα τον πατέρα σου και τη μητέρα σου ” · που είναι η πρώτη εντολή με υπόσχεση : “ Ώστε να πάνε καλά τα πράγματα για εσένα και να παραμείνεις πολύ καιρό πάνω στη γη ” . 
 Και εσείς , πατέρες , μην παροξύνετε τα παιδιά σας , αλλά να τα ανατρέφετε με τη διαπαιδαγώγηση και τη νουθεσία του Ιεχωβά » . — Εφεσίους 6 : 1 - 4 . 
 6 , 7 . 
 Τι περιλαμβάνει η ανατροφή των παιδιών με τη « νουθεσία του Ιεχωβά » , και γιατί δεν σημαίνει αυτό ότι οι γονείς ασκούν αθέμιτη επιρροή στα παιδιά τους ; 
 Ασκούν οι Χριστιανοί γονείς αθέμιτη επιρροή στα παιδιά τους όταν τα ανατρέφουν με « τη διαπαιδαγώγηση και τη νουθεσία του Ιεχωβά » ; Όχι . 
 Ποιος μπορεί να επικρίνει τους γονείς για το ότι διδάσκουν στα παιδιά τους αυτό που θεωρούν σωστό και ηθικά ωφέλιμο ; Οι αθεϊστές δεν επικρίνονται για το ότι διδάσκουν στα παιδιά τους ότι δεν υπάρχει Θεός . 
 Οι Ρωμαιοκαθολικοί πιστεύουν ότι έχουν καθήκον να ανατρέφουν τα παιδιά τους στην Καθολική πίστη , και σπάνια επικρίνονται για τις προσπάθειές τους προς αυτή την κατεύθυνση . 
 Παρόμοια , οι Μάρτυρες του Ιεχωβά δεν πρέπει να κατηγορούνται ότι χειραγωγούν τις διάνοιες των παιδιών τους όταν τα ανατρέφουν έτσι ώστε να υιοθετήσουν αυτά τον τρόπο σκέψης του Ιεχωβά όσον αφορά βασικές αλήθειες και ηθικές αρχές . 
 Σύμφωνα με το Θεολογικό Λεξικό της Καινής Διαθήκης ( Theological Dictionary of the New Testament ) , η λέξη νουθεσία του πρωτότυπου ελληνικού κειμένου στο εδάφιο Εφεσίους 6 : 4 αναφέρεται σε μια διαδικασία που « επιδιώκει να διορθώσει τη διάνοια , να επανορθώσει ό , τι είναι εσφαλμένο , να βελτιώσει την πνευματική στάση » . 
 Τι γίνεται αν ένα νεαρό άτομο αντιστέκεται στη γονική εκπαίδευση λόγω της πίεσης από τους συνομηλίκους , της επιθυμίας να συμβαδίζει με τους πολλούς ; Για ποιον μπορεί να ειπωθεί ότι ασκεί επιβλαβή πίεση — για τους γονείς ή για τους συνομηλίκους του νεαρού ; Αν οι τελευταίοι πιέζουν το νεαρό άτομο να πάρει ναρκωτικά , να πίνει υπερβολικά ή να εμπλακεί σε ανήθικη διαγωγή , πρέπει άραγε να επικρίνονται οι γονείς για το ότι προσπαθούν να διορθώσουν τον τρόπο σκέψης του παιδιού τους και να το βοηθήσουν να αντιληφθεί τις συνέπειες αυτής της επικίνδυνης διαγωγής ; 
 Τι σήμαινε το ότι ο Τιμόθεος “ πείστηκε να πιστεύει ” ; 
 Ο απόστολος Παύλος έγραψε στον νεαρό Τιμόθεο : « Να παραμένεις στα πράγματα τα οποία έμαθες και πείστηκες να πιστεύεις , γνωρίζοντας από ποιους τα έμαθες και ότι από τη βρεφική ηλικία γνωρίζεις τα άγια συγγράμματα , τα οποία μπορούν να σε κάνουν σοφό για σωτηρία μέσω της πίστης που είναι σε σχέση με τον Χριστό Ιησού » . 
 Από τότε που ο Τιμόθεος ήταν μικρό παιδί , η μητέρα του και η γιαγιά του είχαν εδραιώσει σταθερά την πίστη του στον Θεό πάνω στη γνώση των Αγίων Γραφών . 
 Αργότερα , όταν έγιναν Χριστιανές , δεν ανάγκασαν τον Τιμόθεο να πιστέψει αλλά τον “ έπεισαν ” με ορθούς συλλογισμούς βασισμένους στη Γραφική γνώση . 
 Ο Ιεχωβά σάς Καλεί να Διαλέξετε 
 ( α ) Πώς προσέδωσε ο Ιεχωβά αξιοπρέπεια στα πλάσματά του , και για ποιο λόγο ; ( β ) Πώς άσκησε ο μονογενής Γιος του Θεού την ελεύθερη βούλησή του ; 
 Ο Ιεχωβά θα μπορούσε να είχε κάνει τα πλάσματά του ρομπότ , προγραμματισμένα να εκτελούν το θέλημά του και ανίκανα να ενεργήσουν διαφορετικά . 
 Αντί για αυτό , τους προσέδωσε αξιοπρέπεια παρέχοντάς τους ελεύθερη βούληση . 
 Ο Θεός μας επιθυμεί να έχει πρόθυμους υπηκόους . 
 Ευαρεστείται να βλέπει τα πλάσματά του , νέα και ηλικιωμένα , να τον υπηρετούν από αγάπη . 
 Το καλύτερο παράδειγμα υποταγής στο θέλημα του Θεού από αγάπη είναι ο μονογενής του Γιος , για τον οποίο ο Ιεχωβά δήλωσε : « Αυτός είναι ο Γιος μου ο αγαπητός , τον οποίο έχω επιδοκιμάσει » . 
 Αυτός ο πρωτότοκος Γιος είπε στον Πατέρα του : « Το να κάνω το θέλημά σου , Θεέ μου , είναι ευχαρίστησή μου , και ο νόμος σου είναι μέσα στα σπλάχνα μου » . — Ψαλμός 40 : 8 · Εβραίους 10 : 9 , 10 . 
 Ποια είναι η βάση για να υπηρετούμε τον Ιεχωβά με αποδεκτό τρόπο ; 
 Ο Ιεχωβά αναμένει από εκείνους που τον υπηρετούν υπό την κατεύθυνση του Γιου του να εκδηλώνουν την ίδια πρόθυμη υποταγή στο θέλημά Του . 
 Υμνολογώντας , ο ψαλμωδός είπε τα εξής προφητικά λόγια : « Ο λαός σου θα προσφέρει πρόθυμα τον εαυτό του την ημέρα της στρατιωτικής σου δύναμης . 
 Με λάμψεις αγιότητας , από τη μήτρα της αυγής , έχεις την ομάδα των νεαρών αντρών σου σαν δροσοσταλιές » . 
 Ολόκληρη η οργάνωση του Ιεχωβά , τόσο το ουράνιο όσο και το επίγειο μέρος , λειτουργεί με βάση την υποκινούμενη από αγάπη υποταγή στο θέλημα του Θεού . 
 Ποια επιλογή τίθεται μπροστά στους νεαρούς που ανατρέφονται από αφιερωμένους γονείς ; 
 Εσείς , λοιπόν , νεαροί , πρέπει να καταλάβετε πως ούτε οι γονείς σας ούτε οι Χριστιανοί πρεσβύτεροι στην εκκλησία θα σας αναγκάσουν να βαφτιστείτε . 
 Η επιθυμία να υπηρετείτε τον Ιεχωβά πρέπει να πηγάζει από εσάς . 
 Ο Ιησούς του Ναυή είπε στους Ισραηλίτες : « Να . . . υπηρετείτε [ τον Ιεχωβά ] με άψογο τρόπο και με αλήθεια . . . 
 Διαλέξτε σήμερα ποιον θα υπηρετείτε » . 
 Παρόμοια , εσείς οι ίδιοι πρέπει να διαλέξετε να αφιερωθείτε στον Ιεχωβά και να δαπανήσετε τη ζωή σας στην επιτέλεση του θελήματός του . 
 Αποδοχή της Ευθύνης Σας 
 ( α ) Παρότι οι γονείς μπορούν να διδάσκουν τα παιδιά τους , τι δεν μπορούν να κάνουν για λογαριασμό τους ; ( β ) Πότε γίνεται ένα νεαρό άτομο υπεύθυνο ενώπιον του Ιεχωβά για τις επιλογές που κάνει ; 
 Κάποτε έρχεται ο καιρός κατά τον οποίο εσείς νεαροί δεν προστατεύεστε πλέον από την πιστότητα των γονέων σας . 
 Ο μαθητής Ιάκωβος έγραψε : « Αν . . . κάποιος ξέρει να κάνει το σωστό και όμως δεν το κάνει , είναι αμαρτία για αυτόν » . 
 Οι γονείς δεν μπορούν να υπηρετούν τον Θεό για λογαριασμό των παιδιών τους όπως και τα παιδιά δεν μπορούν να υπηρετούν τον Θεό για λογαριασμό των γονέων τους . 
 Έχετε μάθει εσείς για τον Ιεχωβά και τους σκοπούς του ; Σας επιτρέπει η ηλικία σας να κατανοείτε όσα έχετε μάθει και να αρχίσετε να έχετε προσωπική σχέση μαζί του ; Δεν είναι άραγε λογικό να πιστεύουμε ότι ο Θεός σάς θεωρεί ικανούς να αποφασίσετε να τον υπηρετείτε ; 
 Ποια ερωτήματα θα είναι καλό να υποβάλουν στον εαυτό τους οι αβάφτιστοι έφηβοι ; 
 Μήπως είσαι νεαρό άτομο που ανατρέφεται από θεοσεβείς γονείς , παρακολουθεί τις Χριστιανικές συναθροίσεις και μάλιστα συμμετέχει στο κήρυγμα των καλών νέων της Βασιλείας ; Αν ναι , αναρωτήσου έντιμα : “ Γιατί το κάνω αυτό ; Παρακολουθώ τις συναθροίσεις και συμμετέχω στο έργο κηρύγματος επειδή αυτό αναμένουν οι γονείς μου ή επειδή θέλω να ευαρεστώ τον Ιεχωβά ; ” Έχεις αποδείξει στον εαυτό σου « το καλό και ευπρόσδεκτο και τέλειο θέλημα του Θεού » ; — Ρωμαίους 12 : 2 . 
 Γιατί να Αναβάλλετε το Βάφτισμα ; 
 Ποια Γραφικά παραδείγματα δείχνουν ότι το βάφτισμα δεν πρέπει να αναβάλλεται αδικαιολόγητα ; 
 « Τι με εμποδίζει να βαφτιστώ ; » Ο Αιθίοπας που έκανε αυτή την ερώτηση στον ευαγγελιστή Φίλιππο είχε μόλις μάθει ότι ο Ιησούς ήταν ο Μεσσίας . 
 Αλλά ο Αιθίοπας διέθετε αρκετή γνώση των Γραφών ώστε να αντιληφθεί πως έπρεπε χωρίς καθυστέρηση να δηλώσει ανοιχτά ότι στο εξής θα υπηρετούσε τον Ιεχωβά ως μέλος της Χριστιανικής εκκλησίας , και αυτό του έφερε πολλή χαρά . 
 Παρόμοια , μια γυναίκα ονόματι Λυδία , της οποίας η καρδιά ανοίχτηκε “ διάπλατα για να προσέχει τα όσα έλεγε ο Παύλος ” , « βαφτίστηκε » αμέσως , αυτή και το σπιτικό της . 
 Επίσης , ο δεσμοφύλακας στους Φιλίππους άκουσε τον Παύλο και τον Σίλα όταν « ανήγγειλαν το λόγο του Ιεχωβά σε αυτόν » , και « αυτός και οι δικοί του βαφτίστηκαν χωρίς καθυστέρηση » . 
 Συνεπώς , αν έχετε βασική γνώση για τον Ιεχωβά και τους σκοπούς του , ειλικρινή επιθυμία να κάνετε το θέλημά του και καλή φήμη στην εκκλησία , καθώς και αν παρακολουθείτε πιστά τις συναθροίσεις και συμμετέχετε στο κήρυγμα των καλών νέων της Βασιλείας , γιατί να αναβάλλετε το βάφτισμα ; — Ματθαίος 28 : 19 , 20 . 
 15 , 16 . ( α ) Ποιος εσφαλμένος συλλογισμός ίσως εμποδίζει μερικούς νεαρούς να βαφτιστούν ; ( β ) Πώς μπορούν η αφιέρωση και το βάφτισμα να αποτελέσουν προστασία για τους νεαρούς ; 
 Μήπως διστάζετε να κάνετε αυτό το σημαντικό βήμα επειδή φοβάστε ότι θα θεωρηθείτε υπόλογοι αν υποπέσετε σε εσφαλμένη διαγωγή ; Αν ναι , σκεφτείτε : Θα αρνιόσασταν να κάνετε αίτηση για άδεια οδήγησης απλώς και μόνο από φόβο ότι κάποια μέρα θα μπορούσε να σας συμβεί ένα ατύχημα ; Ασφαλώς όχι ! 
 Ούτε για το βάφτισμα πρέπει να διστάζετε αν διαθέτετε τα προσόντα . 
 Μάλιστα , θα έχετε ισχυρό κίνητρο να κάνετε το παν για να αντισταθείτε στην αδικοπραγία αν έχετε αφιερώσει τη ζωή σας στον Ιεχωβά και έχετε δεχτεί να κάνετε το θέλημά του . 
 Νεαροί , σας παρακαλούμε να μη φαντάζεστε ότι αναβάλλοντας το βάφτισμα αποφεύγετε το να είστε υπόλογοι . 
 Όταν έχετε φτάσει σε ηλικία ανάληψης ευθυνών , είστε υπόλογοι στον Ιεχωβά για τον τρόπο με τον οποίο ενεργείτε , είτε είστε βαφτισμένοι είτε όχι . — Ρωμαίους 14 : 11 , 12 . 
 Πολλοί Μάρτυρες σε όλο τον κόσμο πιστεύουν ότι η απόφασή τους να βαφτιστούν όταν ήταν σε νεαρή ηλικία τους βοήθησε πολύ . 
 Πάρτε για παράδειγμα έναν 23χρονο Μάρτυρα στη Δυτική Ευρώπη . 
 Αυτός θυμάται ότι το βάφτισμά του σε ηλικία 13 ετών τον υποκίνησε να προσέχει να μην παρασυρθεί από « τις επιθυμίες που χαρακτηρίζουν τη νεότητα » . 
 Νωρίς στη ζωή , έβαλε στόχο να υπηρετήσει ως ολοχρόνιος διάκονος . 
 Σήμερα , υπηρετεί με χαρά σε κάποιο γραφείο τμήματος των Μαρτύρων του Ιεχωβά . 
 Πλούσιες ευλογίες αναμένουν όλους τους νεαρούς , μεταξύ αυτών και εσάς , οι οποίοι διαλέγουν να υπηρετήσουν τον Ιεχωβά . 
 Σε ποιους τομείς είναι απαραίτητο να αντιλαμβανόμαστε ποιο είναι « το θέλημα του Ιεχωβά » ; 
 Η αφιέρωση και το βάφτισμα σηματοδοτούν την αρχή μιας ζωής στην οποία λαβαίνουμε υπόψη το θέλημα του Ιεχωβά σε κάθε τομέα δραστηριότητας . 
 Για να εκπληρώσουμε την αφιέρωσή μας πρέπει , μεταξύ άλλων , να “ εξαγοράζουμε χρόνο ” . 
 Πώς το κάνουμε αυτό ; Με το να παίρνουμε χρόνο τον οποίο διαφορετικά θα αφιερώναμε σε μάταιες επιδιώξεις και να τον δαπανούμε σε σοβαρή Γραφική μελέτη , σε τακτική παρακολούθηση των συναθροίσεων και στην πληρέστερη δυνατή συμμετοχή στο κήρυγμα των “ καλών νέων της βασιλείας ” . 
 Η αφιέρωσή μας στον Ιεχωβά και η επιθυμία μας να κάνουμε το θέλημά του επηρεάζουν θετικά κάθε πτυχή της ζωής μας , όπως την αναψυχή μας , τις συνήθειές μας στο φαγητό και στο ποτό , καθώς και τη μουσική που ακούμε . 
 Γιατί να μη διαλέγετε το είδος αναψυχής που θα μπορείτε να απολαμβάνετε σε όλη την αιωνιότητα ; Πολλές χιλιάδες ευτυχισμένοι νεαροί Μάρτυρες θα σας πουν ότι υπάρχουν πολλοί υγιείς τρόποι να διασκεδάζετε παραμένοντας μέσα στα όρια του “ θελήματος του Ιεχωβά ” . — Εφεσίους 5 : 17 - 19 . 
 « Θα Πάμε με Εσάς » 
 Ποιο ερώτημα πρέπει να υποβάλουν στον εαυτό τους οι νεαροί ; 
 Από το 1513 Π.Κ.Χ . ως την Πεντηκοστή του 33 Κ.Χ . , ο Ιεχωβά είχε πάνω στη γη έναν οργανωμένο λαό τον οποίο είχε διαλέξει για να ασκεί τη λατρεία του και να είναι μάρτυρές του . 
 Οι νεαροί Ισραηλίτες γεννιούνταν σε εκείνο το έθνος . 
 Από την Πεντηκοστή και μετά , ο Ιεχωβά έχει ένα νέο « έθνος » στη γη , τον πνευματικό Ισραήλ , « έναν λαό για το όνομά του » . 
 Ο απόστολος Παύλος δηλώνει ότι ο Χριστός καθάρισε για τον εαυτό του « έναν λαό αποκλειστικά δικό του , ζηλωτή για καλά έργα » . 
 Εσείς νεαροί είστε ελεύθεροι να εξακριβώσετε οι ίδιοι πού βρίσκεται αυτός ο λαός . 
 Ποιοι αποτελούν σήμερα « το δίκαιο έθνος που διατηρεί πιστή διαγωγή » , ζώντας σε αρμονία με τις Γραφικές αρχές , ενεργώντας ως πιστοί Μάρτυρες του Ιεχωβά και διακηρύττοντας τη Βασιλεία του ως τη μόνη ελπίδα της ανθρωπότητας ; Κοιτάξτε τις εκκλησίες του Χριστιανικού κόσμου και τις άλλες θρησκείες , και συγκρίνετε τη διαγωγή τους με αυτά που απαιτεί η Γραφή από τους αληθινούς υπηρέτες του Θεού . 
 Για ποιο πράγμα έχουν πειστεί εκατομμύρια άτομα σε όλη τη γη ; 
 Εκατομμύρια άτομα σε όλο τον κόσμο , περιλαμβανομένων πολλών νεαρών , έχουν πειστεί ότι το χρισμένο υπόλοιπο των Μαρτύρων του Ιεχωβά αποτελούν αυτό το « δίκαιο έθνος » . 
 Λένε σε αυτούς τους πνευματικούς Ισραηλίτες : « Θα πάμε με εσάς , γιατί ακούσαμε ότι ο Θεός είναι με εσάς » . 
 Ελπίζουμε αληθινά και προσευχόμαστε να αποφασίσετε εσείς νεαροί να ενταχθείτε στο λαό του Θεού και έτσι να “ διαλέξετε τη ζωή ” — αιώνια ζωή στο νέο κόσμο του Ιεχωβά . — Δευτερονόμιο 30 : 15 - 20 · 2 Πέτρου 3 : 11 - 13 . 
 Ως Ανασκόπηση 
 • Τι περιλαμβάνει η νουθεσία ; 
 • Τι είδους υπηρεσία είναι αποδεκτή στον Ιεχωβά ; 
 • Ποια επιλογή τίθεται μπροστά σε όλους τους νεαρούς που ανατρέφονται από αφιερωμένους γονείς ; 
 • Γιατί δεν πρέπει να αναβάλλεται το βάφτισμα αδικαιολόγητα ; 
 [ Εικόνες στη σελίδα 26 ] 
 Ποιον θα ακούσετε ; 
 [ Εικόνα στη σελίδα 28 ] 
 Πώς μπορούν η αφιέρωση και το βάφτισμα να αποτελέσουν προστασία για εσένα ; 
 [ Εικόνα στη σελίδα 29 ] 
 Τι σε εμποδίζει να βαφτιστείς ; 
 Να Αποφεύγετε τους Γογγυσμούς 
 « Να κάνετε τα πάντα χωρίς γογγυσμούς » . — ΦΙΛΙΠΠΗΣΙΟΥΣ 2 : 14 . 
 1 , 2 . 
 Ποια συμβουλή έδωσε ο απόστολος Παύλος στους Χριστιανούς των Φιλίππων και της Κορίνθου , και γιατί ; 
 Η ΘΕΟΠΝΕΥΣΤΗ επιστολή του αποστόλου Παύλου προς τη Χριστιανική εκκλησία των Φιλίππων του πρώτου αιώνα περιείχε πολύ έπαινο . 
 Ο Παύλος επαίνεσε τους ομοπίστους του σε εκείνη την πόλη για το γενναιόδωρο και γεμάτο ζήλο πνεύμα που εκδήλωναν , και εξέφρασε τη χαρά του για τα καλά τους έργα . 
 Παρ ’ όλα αυτά , ο Παύλος τούς υπενθύμισε “ να κάνουν τα πάντα χωρίς γογγυσμούς ” . 
 Γιατί έδωσε ο απόστολος αυτή τη νουθεσία ; 
 Ο Παύλος ήξερε πού μπορεί να οδηγήσει ο γογγυσμός . 
 Μερικά χρόνια νωρίτερα , είχε υπενθυμίσει στην εκκλησία της Κορίνθου ότι ο γογγυσμός μπορεί να είναι επικίνδυνος . 
 Ο Παύλος τόνισε ότι ενόσω οι Ισραηλίτες βρίσκονταν στην έρημο , είχαν διεγείρει επανειλημμένα το θυμό του Ιεχωβά . 
 Πώς ; Επιθυμώντας κακά πράγματα , επιδιδόμενοι στην ειδωλολατρία και στην πορνεία , υποβάλλοντας σε δοκιμή τον Ιεχωβά και γογγύζοντας . 
 Ο Παύλος παρότρυνε τους Κορινθίους να διδαχτούν από αυτά τα παραδείγματα , γράφοντας : « Ούτε να είστε γογγυστές , όπως γόγγυσαν μερικοί από αυτούς , απλώς και μόνο για να αφανιστούν από τον εξολοθρευτή » . — 1 Κορινθίους 10 : 6 - 11 . 
 Γιατί μας ενδιαφέρει το θέμα του γογγυσμού σήμερα ; 
 Εμείς σήμερα ως υπηρέτες του Ιεχωβά εκδηλώνουμε πνεύμα παρόμοιο με εκείνο της εκκλησίας των Φιλίππων . 
 Είμαστε ζηλωτές για καλά έργα και έχουμε αγάπη μεταξύ μας . 
 Ωστόσο , λαβαίνοντας υπόψη τη βλάβη που προξένησε ο γογγυσμός στο λαό του Θεού στο παρελθόν , έχουμε βάσιμους λόγους να πάρουμε στα σοβαρά τη συμβουλή : « Να κάνετε τα πάντα χωρίς γογγυσμούς » . 
 Ας μελετήσουμε πρώτα κάποια παραδείγματα γογγυσμού που αναφέρονται στις Γραφές . 
 Κατόπιν θα εξετάσουμε μερικά πράγματα που μπορούμε να κάνουμε ώστε να μην επιτρέψουμε στο γογγυσμό να προξενήσει βλάβη σήμερα . 
 Μια Κακή Σύναξη Γογγύζει Εναντίον του Ιεχωβά 
 Με ποιον τρόπο γόγγυζαν οι Ισραηλίτες στην έρημο ; 
 Η εβραϊκή λέξη που σημαίνει “ γογγύζω , γκρινιάζω , παραπονιέμαι ” χρησιμοποιείται στη Γραφή σε σχέση με γεγονότα τα οποία έλαβαν χώρα στη διάρκεια της 40ετούς παραμονής του Ισραήλ στην έρημο . 
 Κατά καιρούς , οι Ισραηλίτες ήταν δυσαρεστημένοι με την κατάστασή τους στη ζωή και το εξέφραζαν αυτό γογγύζοντας . 
 Για παράδειγμα , λίγες μόλις εβδομάδες μετά την απελευθέρωσή τους από τη δουλεία στην Αίγυπτο , « ολόκληρη η σύναξη των γιων του Ισραήλ άρχισε να γογγύζει εναντίον του Μωυσή και του Ααρών » . 
 Οι Ισραηλίτες παραπονιούνταν για την τροφή , λέγοντας : « Μακάρι να είχαμε πεθάνει από το χέρι του Ιεχωβά στη γη της Αιγύπτου ενόσω καθόμασταν δίπλα στα τσουκάλια με το κρέας , ενόσω τρώγαμε ψωμί μέχρι χορτασμού , επειδή μας φέρατε έξω σε αυτή την έρημο για να θανατώσετε όλη αυτή την εκκλησία με πείνα » . — Έξοδος 16 : 1 - 3 . 
 Όταν οι Ισραηλίτες παραπονιούνταν , εναντίον τίνος στρεφόταν στην πραγματικότητα ο γογγυσμός τους ; 
 Στην πραγματικότητα , ο Ιεχωβά συντηρούσε τους Ισραηλίτες με όλα όσα είχαν ανάγκη στην έρημο , παρέχοντάς τους στοργικά τροφή και νερό . 
 Δεν υπήρξε ποτέ κίνδυνος να πεθάνει ο λαός του Ισραήλ από πείνα στην έρημο . 
 Εκείνοι , όμως , εκδηλώνοντας πνεύμα δυσαρέσκειας , μεγαλοποίησαν την άσχημη κατάσταση στην οποία βρίσκονταν και άρχισαν να γογγύζουν . 
 Μολονότι τα παράπονά τους στρέφονταν κατά του Μωυσή και του Ααρών , στα μάτια του Ιεχωβά ο πραγματικός στόχος της δυσαρέσκειάς τους ήταν ο ίδιος ο Θεός . 
 Ο Μωυσής είπε στους Ισραηλίτες : « Ο Ιεχωβά άκουσε τους γογγυσμούς σας με τους οποίους γογγύζετε εναντίον του . 
 Και τι είμαστε εμείς ; Οι γογγυσμοί σας δεν είναι εναντίον μας αλλά εναντίον του Ιεχωβά » . — Έξοδος 16 : 4 - 8 . 
 6 , 7 . 
 Όπως δείχνουν τα εδάφια Αριθμοί 14 : 1 - 3 , πώς είχε αλλάξει η στάση των Ισραηλιτών ; 
 Λίγο αργότερα , οι Ισραηλίτες γόγγυσαν για μια ακόμη φορά . 
 Ο Μωυσής έστειλε 12 άντρες να κατασκοπεύσουν την Υποσχεμένη Γη . 
 Δέκα από αυτούς επέστρεψαν με άσχημη αναφορά . 
 Ποιο ήταν το αποτέλεσμα ; « Όλοι οι γιοι του Ισραήλ άρχισαν να γογγύζουν εναντίον του Μωυσή και του Ααρών , και όλη η σύναξη άρχισε να λέει εναντίον τους : “ Μακάρι να είχαμε πεθάνει στη γη της Αιγύπτου ή να είχαμε πεθάνει σε αυτή την έρημο ! 
 Και γιατί μας φέρνει ο Ιεχωβά σε αυτή τη γη [ Χαναάν ] ώστε να πέσουμε από σπαθί ; Οι γυναίκες μας και τα μικρά μας θα γίνουν λεία . 
 Δεν είναι καλύτερα για εμάς να επιστρέψουμε στην Αίγυπτο ; ” » — Αριθμοί 14 : 1 - 3 . 
 Πώς είχε αλλάξει το πνεύμα του Ισραήλ ! 
 Η ευγνωμοσύνη που ένιωθαν αρχικά για την απελευθέρωσή τους από την Αίγυπτο και τη διάσωση μέσα από την Ερυθρά Θάλασσα τους είχε υποκινήσει να ψάλουν αίνους στον Ιεχωβά . 
 Ωστόσο , όταν ο λαός του Θεού αντιμετώπισε τις κακουχίες της ερήμου και ένιωσε φόβο για τους Χαναναίους , η ευγνωμοσύνη του αντικαταστάθηκε από πνεύμα δυσαρέσκειας . 
 Αντί να ευχαριστούν τον Θεό για την ελευθερία τους , τον κατηγορούσαν για στερήσεις , όπως έκριναν εσφαλμένα οι ίδιοι . 
 Συνεπώς , ο γογγυσμός φανέρωνε έλλειψη κατάλληλης εκτίμησης για τις προμήθειες του Ιεχωβά . 
 Δεν είναι παράδοξο που εκείνος τους είπε : « Ως πότε θα συνεχίζει αυτή η κακή σύναξη να γογγύζει έτσι εναντίον μου ; » — Αριθμοί 14 : 27 · 21 : 5 . 
 Γογγυσμός τον Πρώτο Αιώνα 
 8 , 9 . 
 Αναφέρετε παραδείγματα γογγυσμού που έχουν καταγραφεί στις Χριστιανικές Ελληνικές Γραφές . 
 Τα προαναφερθέντα παραδείγματα γογγυσμού περιλάμβαναν ομάδες ανθρώπων οι οποίοι , όπως φαίνεται , εξέφραζαν τη δυσαρέσκειά τους ανοιχτά . 
 Όταν , όμως , ο Ιησούς Χριστός βρισκόταν στην Ιερουσαλήμ για τη Γιορτή των Σκηνών το 32 Κ.Χ . , « γινόταν πολύς ψίθυρος για αυτόν ανάμεσα στα πλήθη » . 
 Ψιθύριζαν σχετικά με αυτόν — μερικοί έλεγαν ότι ήταν άνθρωπος αγαθός , ενώ άλλοι έλεγαν ότι δεν ήταν . 
 Σε μια άλλη περίπτωση , ο Ιησούς και οι μαθητές του ήταν καλεσμένοι στο σπίτι του Λευί , ή Ματθαίου , του εισπράκτορα φόρων . 
 « Οι Φαρισαίοι και οι γραμματείς τους άρχισαν να γογγύζουν στους μαθητές του , λέγοντας : “ Γιατί τρώτε και πίνετε με εισπράκτορες φόρων και αμαρτωλούς ; ” » Λίγο καιρό αργότερα στη Γαλιλαία , « άρχισαν . . . οι Ιουδαίοι να γογγύζουν για αυτόν επειδή είπε : “ Εγώ είμαι το ψωμί που κατέβηκε από τον ουρανό ” » . 
 Ακόμα και μερικοί από τους ακολούθους του Ιησού δυσαρεστήθηκαν με αυτά που είπε και άρχισαν να γογγύζουν . — Ιωάννης 6 : 41 , 60 , 61 . 
 10 , 11 . 
 Γιατί γόγγυσαν οι ελληνόφωνοι Ιουδαίοι , και πώς μπορούν οι Χριστιανοί πρεσβύτεροι να ωφεληθούν από τον τρόπο με τον οποίο αντιμετωπίστηκε το παράπονο ; 
 Η έκβαση ήταν πιο θετική σε μια περίπτωση γογγυσμού που ανέκυψε λίγο μετά την Πεντηκοστή του 33 Κ.Χ . 
 Πολλοί νεοπροσήλυτοι μαθητές που δεν ζούσαν στον Ισραήλ απολάμβαναν τότε τη φιλοξενία των ομοπίστων τους στην Ιουδαία , αλλά δημιουργήθηκαν προβλήματα με τη διανομή των διαθέσιμων προμηθειών . 
 Η αφήγηση αναφέρει : « Έγινε γογγυσμός από την πλευρά των ελληνόφωνων Ιουδαίων εναντίον των εβραιόφωνων Ιουδαίων , επειδή οι χήρες τους παραβλέπονταν στην καθημερινή διανομή » . — Πράξεις 6 : 1 . 
 Αυτοί οι γογγυστές δεν ήταν σαν τους Ισραηλίτες στην έρημο . 
 Οι ελληνόφωνοι Ιουδαίοι δεν εξέφρασαν ιδιοτελώς δυσαρέσκεια για την κατάστασή τους στη ζωή . 
 Έστρεψαν την προσοχή στο γεγονός ότι δεν καλύπτονταν οι ανάγκες μερικών χηρών . 
 Επιπρόσθετα , οι γογγυστές δεν δημιούργησαν φασαρία ούτε ύψωσαν τη φωνή τους εναντίον του Ιεχωβά . 
 Υπέβαλαν το παράπονό τους στους αποστόλους , οι οποίοι διευθέτησαν να γίνουν αμέσως ενέργειες επειδή το παράπονο ήταν δικαιολογημένο . 
 Τι καλό παράδειγμα έθεσαν οι απόστολοι για τους Χριστιανούς πρεσβυτέρους σήμερα ! 
 Αυτοί οι πνευματικοί ποιμένες προσέχουν να μη “ φράζουν τα αφτιά τους στην παραπονετική κραυγή του ασήμαντου ” . — Παροιμίες 21 : 13 · Πράξεις 6 : 2 - 6 . 
 Να Φυλάγεστε από τη Διαβρωτική Επιρροή του Γογγυσμού 
 12 , 13 . ( α ) Δείξτε με παράδειγμα τις συνέπειες του γογγυσμού . ( β ) Τι μπορεί να ωθήσει ένα άτομο στο γογγυσμό ; 
 Τα περισσότερα Γραφικά παραδείγματα που εξετάσαμε δείχνουν ότι ο γογγυσμός προκάλεσε μεγάλη βλάβη στο λαό του Θεού στο παρελθόν . 
 Συνεπώς , θα κάνουμε καλά να αναλογιστούμε σοβαρά τη διαβρωτική επιρροή που θα μπορούσε να ασκήσει σήμερα . 
 Ένα παράδειγμα ίσως μας βοηθήσει . 
 Πολλά είδη μετάλλου έχουν τη φυσική τάση να σκουριάζουν . 
 Αν αγνοήσει κανείς τα πρώτα σημάδια σκουριάς , το μέταλλο μπορεί να σκουριάσει σε τέτοιον βαθμό ώστε να μην εξυπηρετεί πλέον το σκοπό του . 
 Αμέτρητα αυτοκίνητα καταλήγουν στα παλιοσίδερα , όχι λόγω μηχανικής βλάβης , αλλά επειδή το μέταλλο έχει σκουριάσει τόσο πολύ ώστε το όχημα δεν είναι ασφαλές . 
 Πώς μπορούμε να εφαρμόσουμε αυτό το παράδειγμα στο γογγυσμό ; 
 Όπως ορισμένα μέταλλα τείνουν να σκουριάζουν , έτσι και οι ατελείς άνθρωποι έχουν την τάση να παραπονιούνται . 
 Πρέπει να είμαστε σε επιφυλακή ώστε να εντοπίζουμε κάθε σημάδι αυτής της τάσης . 
 Όπως η υγρασία και η αλμύρα στον αέρα επιταχύνουν τη σκωρίαση , παρόμοια και οι αντιξοότητες μας κάνουν πιο επιρρεπείς στο γογγυσμό . 
 Το άγχος μπορεί να μετατρέψει έναν μικρό εκνευρισμό σε σοβαρό παράπονο . 
 Καθώς οι συνθήκες επιδεινώνονται στις τελευταίες ημέρες αυτού του συστήματος , οι πιθανές αιτίες παραπόνων ενδεχομένως θα αυξάνονται . 
 Ως εκ τούτου , ένας υπηρέτης του Ιεχωβά ίσως αρχίσει να γογγύζει εναντίον κάποιου άλλου . 
 Η αιτία θα μπορούσε να είναι ένα μικρό ζήτημα , όπως η δυσαρέσκεια για τις αδυναμίες , τις ικανότητες ή τα προνόμια υπηρεσίας κάποιου . 
 14 , 15 . 
 Γιατί δεν πρέπει να αφήνουμε την τάση για παράπονα ανεξέλεγκτη ; 
 Όποια και αν είναι η αιτία της δυσφορίας μας , αν αφήσουμε την τάση για παράπονα ανεξέλεγκτη , αυτή μπορεί να προαγάγει μέσα μας ένα πνεύμα δυσαρέσκειας και να μας κάνει κατά συνήθεια γογγυστές . 
 Ναι , η πνευματικά διαβρωτική επίδραση του γογγυσμού θα μπορούσε να μας διαφθείρει εντελώς . 
 Όταν οι Ισραηλίτες γόγγυζαν για τη ζωή στην έρημο , έφταναν στο σημείο να κατηγορούν τον Ιεχωβά . 
 Είθε να μη συμβεί ποτέ αυτό σε εμάς ! 
 Η τάση του μετάλλου να σκουριάζει μπορεί να περιοριστεί αν το βάψουμε με αντισκωριακό και φροντίσουμε να αποκαταστήσουμε αμέσως τα μεμονωμένα σημεία όπου παρατηρείται διάβρωση . 
 Με παρόμοιο τρόπο , αν εντοπίσουμε στον εαυτό μας κάποια τάση για παράπονα , αυτή μπορεί να τεθεί υπό έλεγχο αν χειριστούμε το ζήτημα αμέσως με προσευχή . 
 Πώς ; 
 Να Βλέπετε τα Πράγματα από την Άποψη του Ιεχωβά 
 Πώς μπορούμε να υπερνικήσουμε την τάση να παραπονιόμαστε ; 
 Ο γογγυσμός προσηλώνει τη διάνοιά μας στον εαυτό μας και στα προβλήματά μας και θέτει στο περιθώριο τις ευλογίες που απολαμβάνουμε ως Μάρτυρες του Ιεχωβά . 
 Για να υπερνικήσουμε την τάση να παραπονιόμαστε , χρειάζεται να κρατάμε αυτές τις ευλογίες σε πρωτεύουσα θέση στη διάνοιά μας . 
 Παραδείγματος χάρη , ο καθένας από εμάς έχει το θαυμάσιο προνόμιο να φέρει το προσωπικό όνομα του Ιεχωβά . 
 Μπορούμε να καλλιεργήσουμε στενή σχέση μαζί του , και έχουμε τη δυνατότητα να μιλάμε ανά πάσα στιγμή σε “ Αυτόν που ακούει προσευχή ” . 
 Η ζωή μας έχει πραγματικό νόημα επειδή κατανοούμε το ζήτημα της παγκόσμιας κυριαρχίας και θυμόμαστε ότι είναι προνόμιό μας να παραμένουμε ακέραιοι στον Θεό . 
 Μπορούμε να έχουμε τακτική συμμετοχή στο κήρυγμα των καλών νέων της Βασιλείας . 
 Η πίστη στη λυτρωτική θυσία του Ιησού Χριστού μάς δίνει τη δυνατότητα να έχουμε καθαρή συνείδηση . 
 Αυτές είναι ευλογίες που απολαμβάνουμε ανεξάρτητα από το τι πρέπει να υπομείνουμε . 
 Γιατί πρέπει να προσπαθούμε να βλέπουμε τα πράγματα από την άποψη του Ιεχωβά , ακόμη και αν έχουμε βάσιμο λόγο για παράπονο ; 
 Ας προσπαθούμε να βλέπουμε τα πράγματα από την άποψη του Ιεχωβά , όχι μόνο από τη δική μας . 
 « Μάθε μου τις οδούς σου , Ιεχωβά · δίδαξέ με τους δρόμους σου » , έψαλε ο Δαβίδ . 
 Αν έχουμε βάσιμο λόγο για παράπονο , αυτό δεν έχει διαφύγει της προσοχής του Ιεχωβά . 
 Εκείνος θα μπορούσε να διορθώσει το ζήτημα αμέσως . 
 Τότε γιατί επιτρέπει μερικές φορές να συνεχίζονται οι αντιξοότητες ; Αυτό θα μπορούσε να συμβαίνει για να μας βοηθήσει να αναπτύξουμε θαυμάσιες ιδιότητες , όπως υπομονή , πίστη και μακροθυμία . — Ιακώβου 1 : 2 - 4 . 
 18 , 19 . 
 Δείξτε με παράδειγμα ποια είναι τα πιθανά αποτελέσματα όταν υπομένουμε τις δυσκολίες χωρίς να παραπονιόμαστε . 
 Το να υπομένουμε τις δυσκολίες χωρίς να παραπονιόμαστε , όχι μόνο μας βοηθάει να βελτιώνουμε την προσωπικότητά μας , αλλά μπορεί επίσης να εντυπωσιάσει όσους παρατηρούν τη διαγωγή μας . 
 Το 2003 μια ομάδα Μαρτύρων του Ιεχωβά ταξίδεψε με λεωφορείο από τη Γερμανία για να παρακολουθήσει κάποια συνέλευση στην Ουγγαρία . 
 Ο οδηγός του λεωφορείου δεν ήταν Μάρτυρας και δίσταζε να περάσει δέκα ημέρες με τους Μάρτυρες . 
 Εντούτοις , μέχρι να τελειώσει το ταξίδι είχε αλλάξει εντελώς γνώμη . 
 Γιατί ; 
 Κατά τη διάρκεια του ταξιδιού , αρκετά πράγματα πήγαν στραβά . 
 Αλλά οι Μάρτυρες δεν παραπονέθηκαν καθόλου . 
 Ο οδηγός είπε ότι ήταν οι καλύτεροι επιβάτες που είχε ποτέ ! 
 Μάλιστα υποσχέθηκε ότι την επόμενη φορά που θα έρχονταν Μάρτυρες στο σπίτι του , θα τους έβαζε μέσα και θα τους άκουγε προσεκτικά . 
 Τι θαυμάσια εντύπωση άφησαν εκείνοι οι επιβάτες “ κάνοντας τα πάντα χωρίς γογγυσμούς ” ! 
 Η Συγχωρητικότητα Προάγει την Ενότητα 
 Γιατί πρέπει να συγχωρούμε ο ένας τον άλλον ; 
 Τι γίνεται αν έχουμε κάποιο παράπονο εναντίον ενός ομοπίστου μας ; Αν το ζήτημα είναι σοβαρό , πρέπει να εφαρμόσουμε τις αρχές που βρίσκονται στα λόγια του Ιησού τα οποία έχουν καταγραφεί στα εδάφια Ματθαίος 18 : 15 - 17 . 
 Αυτό , όμως , δεν είναι πάντα απαραίτητο , διότι τα περισσότερα παράπονα είναι επουσιώδη . 
 Γιατί να μη δούμε την κατάσταση ως ευκαιρία να δείξουμε συγχωρητικότητα ; Ο Παύλος έγραψε : « Να ανέχεστε ο ένας τον άλλον και να συγχωρείτε ο ένας τον άλλον ανεπιφύλακτα , αν κανείς έχει αιτία για παράπονο εναντίον κάποιου άλλου . 
 Όπως ο Ιεχωβά σάς συγχώρησε ανεπιφύλακτα , έτσι να συγχωρείτε και εσείς . 
 Και εκτός από όλα αυτά , ντυθείτε την αγάπη , γιατί αυτή είναι τέλειος δεσμός ενότητας » . 
 Μπορούμε να βρούμε στην καρδιά μας περιθώρια για συγχώρηση ; Μήπως ο Ιεχωβά δεν έχει λόγο να παραπονιέται για εμάς ; Ωστόσο , δείχνει επανειλημμένα συμπόνια και συγχωρητικότητα . 
 Πώς μπορεί να επηρεαστούν εκείνοι που ακούν κάποιον να γογγύζει ; 
 Οποιοδήποτε και αν είναι το παράπονο , ο γογγυσμός δεν θα λύσει το πρόβλημα . 
 Ο εβραϊκός όρος που σημαίνει « γογγύζω » μπορεί να σημαίνει και « γκρινιάζω » . 
 Πιθανότατα νιώθουμε άβολα όταν έχουμε δίπλα μας κάποιον που γογγύζει διαρκώς , και προσπαθούμε να κρατήσουμε αποστάσεις από αυτόν . 
 Αν εμείς γογγύζουμε , ή αλλιώς γκρινιάζουμε , εκείνοι που μας ακούν ίσως νιώθουν το ίδιο . 
 Μπορεί μάλιστα να αισθάνονται τόσο άβολα ώστε να θέλουν να κρατήσουν αποστάσεις από εμάς ! 
 Η γκρίνια μπορεί να τραβήξει την προσοχή κάποιου , αλλά δεν πρόκειται να κερδίσει την καρδιά κανενός . 
 Τι είπε μια κοπέλα για τους Μάρτυρες του Ιεχωβά ; 
 Η συγχωρητική στάση προάγει την ενότητα — την οποία ο λαός του Ιεχωβά θεωρεί πολύτιμη . 
 Σε κάποια ευρωπαϊκή χώρα , μια 17χρονη Καθολική έγραψε στο γραφείο τμήματος των Μαρτύρων του Ιεχωβά προκειμένου να εκφράσει το θαυμασμό της για αυτούς , λέγοντας : « Είναι η μόνη οργάνωση που γνωρίζω , της οποίας τα μέλη δεν είναι διαιρεμένα από το μίσος , την απληστία , τη μισαλλοδοξία , την ιδιοτέλεια ή την έλλειψη ενότητας » . 
 Τι θα εξετάσουμε στο επόμενο άρθρο ; 
 Η εκτίμηση για όλες τις πνευματικές ευλογίες που λαβαίνουμε ως λάτρεις του αληθινού Θεού , του Ιεχωβά , θα μας βοηθάει να προάγουμε την ενότητα και να αποφεύγουμε να γογγύζουμε εναντίον άλλων για προσωπικά ζητήματα . 
 Το επόμενο άρθρο θα δείξει πώς θα μας αποτρέπουν οι θεοειδείς ιδιότητες από το να επιδιδόμαστε σε μια ακόμη πιο επικίνδυνη μορφή γογγυσμού — το γογγυσμό εναντίον του επίγειου τμήματος της οργάνωσης του Ιεχωβά . 
 Θυμάστε ; 
 • Τι περιλαμβάνει ο γογγυσμός ; 
 • Πώς θα δείχνατε με παραδείγματα τις συνέπειες του γογγυσμού ; 
 • Τι μπορεί να μας βοηθήσει να υπερνικήσουμε την τάση για γογγυσμό ; 
 • Πώς μπορεί η προθυμία να συγχωρούμε να μας βοηθήσει να μη γογγύζουμε ; 
 [ Εικόνα στη σελίδα 14 ] 
 Οι Ισραηλίτες στην πραγματικότητα γόγγυζαν εναντίον του Ιεχωβά ! 
 [ Εικόνα στη σελίδα 17 ] 
 Προσπαθείτε εσείς να βλέπετε τα πράγματα όπως τα βλέπει ο Ιεχωβά ; 
 [ Εικόνες στη σελίδα 18 ] 
 Η συγχωρητικότητα προάγει τη Χριστιανική ενότητα 
 Να Προσηλώνεστε στην Αγαθότητα της Οργάνωσης του Ιεχωβά 
 « Σίγουρα θα χορτάσουμε από τα αγαθά του οίκου σου » . — ΨΑΛΜΟΣ 65 : 4 . 
 1 , 2 . ( α ) Πώς θα επηρέαζαν το λαό του Θεού οι διευθετήσεις που σχετίζονταν με το ναό ; ( β ) Ποιες προμήθειες έκανε ο Δαβίδ για την οικοδόμηση του ναού ; 
 Ο ΔΑΒΙΔ του αρχαίου Ισραήλ είναι ένα από τα πιο εξέχοντα άτομα που αναφέρονται στις Εβραϊκές Γραφές . 
 Αυτός ο ποιμένας , μουσικός , προφήτης και βασιλιάς έθετε ανεπιφύλακτη εμπιστοσύνη στον Ιεχωβά Θεό . 
 Η βαθιά προσωπική προσκόλληση του Δαβίδ στον Ιεχωβά γέννησε μέσα του την επιθυμία να οικοδομήσει έναν οίκο για τον Θεό . 
 Αυτός ο οίκος , ή ναός , θα γινόταν το κέντρο της αληθινής λατρείας στον Ισραήλ . 
 Ο Δαβίδ γνώριζε ότι οι διευθετήσεις που θα σχετίζονταν με το ναό θα έφερναν χαρά και ευλογίες στο λαό του Θεού . 
 Γι ’ αυτό , ο Δαβίδ έψαλε : « Ευτυχισμένος είναι εκείνος τον οποίο εκλέγεις [ Ιεχωβά ] και φέρνεις κοντά για να κατοικεί στις αυλές σου . 
 Σίγουρα θα χορτάσουμε από τα αγαθά του οίκου σου , του αγίου τόπου του ναού σου » . — Ψαλμός 65 : 4 . 
 Στον Δαβίδ δεν επιτράπηκε να επιβλέψει την οικοδόμηση του οίκου του Ιεχωβά . 
 Αντίθετα , το προνόμιο αυτό επρόκειτο να δοθεί στο γιο του , τον Σολομώντα . 
 Ο Δαβίδ δεν γόγγυσε για το γεγονός ότι το προνόμιο που επιθυμούσε τόσο ένθερμα παραχωρήθηκε σε κάποιον άλλον . 
 Το σημαντικότερο για αυτόν ήταν να οικοδομηθεί ο ναός . 
 Υποστήριξε ολόκαρδα το έργο της οικοδόμησης παραδίδοντας στον Σολομώντα τα αρχιτεκτονικά σχέδια τα οποία είχε λάβει από τον Ιεχωβά . 
 Επιπρόσθετα , ο Δαβίδ οργάνωσε χιλιάδες Λευίτες σε υποδιαιρέσεις υπηρεσίας και πρόσφερε μεγάλη ποσότητα από χρυσάφι και ασήμι για την οικοδόμηση του ναού . — 1 Χρονικών 17 : 1 , 4 , 11 , 12 · 23 : 3 - 6 · 28 : 11 , 12 · 29 : 1 - 5 . 
 Ποια στάση έχουν οι υπηρέτες του Θεού όσον αφορά τις διευθετήσεις για την αληθινή λατρεία ; 
 Οι πιστοί Ισραηλίτες υποστήριζαν τις διευθετήσεις που γίνονταν για την αληθινή λατρεία στον οίκο του Θεού . 
 Παρόμοια , εμείς σήμερα ως υπηρέτες του Ιεχωβά υποστηρίζουμε τις διευθετήσεις για λατρεία στο επίγειο μέρος της οργάνωσής του . 
 Με αυτόν τον τρόπο δείχνουμε ότι έχουμε την ίδια διανοητική διάθεση που είχε ο Δαβίδ . 
 Δεν μας διακατέχει πνεύμα παραπόνων . 
 Απεναντίας , είμαστε προσηλωμένοι στην αγαθότητα της οργάνωσης του Θεού . 
 Έχετε αναλογιστεί τα πολλά πράγματα για τα οποία μπορούμε να είμαστε αληθινά ευγνώμονες ; Ας εξετάσουμε μερικά από αυτά . 
 Ευγνώμονες για Εκείνους που Αναλαμβάνουν την Ηγεσία 
 4 , 5 . ( α ) Πώς εκπληρώνει « ο πιστός και φρόνιμος δούλος » την αποστολή του ; ( β ) Πώς νιώθουν μερικοί Μάρτυρες για την πνευματική τροφή που λαβαίνουν ; 
 Έχουμε βάσιμους λόγους να είμαστε ευγνώμονες για “ τον πιστό και φρόνιμο δούλο ” τον οποίο ο Ιησούς Χριστός διόρισε υπεύθυνο σε όλα τα υπάρχοντά του στη γη . 
 Η τάξη του δούλου , που αποτελείται από χρισμένους με το πνεύμα Χριστιανούς , αναλαμβάνει την ηγεσία στο κήρυγμα των καλών νέων , διευθετεί συναθροίσεις για λατρεία και εκδίδει Γραφικά έντυπα σε 400 και πλέον γλώσσες . 
 Εκατομμύρια άνθρωποι σε όλη τη γη λαβαίνουν με ευγνωμοσύνη αυτή την πνευματική “ τροφή στον κατάλληλο καιρό ” . 
 Ασφαλώς δεν υπάρχει κανένας λόγος να γογγύζουμε για αυτό . 
 Επί πολλά χρόνια , μια ηλικιωμένη Μάρτυρας του Ιεχωβά ονόματι Έλφι βρίσκει παρηγοριά και υποστήριξη εφαρμόζοντας ολόκαρδα τις Γραφικές συμβουλές που περιέχονται στα έντυπα της τάξης του δούλου . 
 Η βαθιά εκτίμηση υποκίνησε την Έλφι να γράψει : « Τι θα έκανα χωρίς την οργάνωση του Ιεχωβά ; » Ο Πέτερ και η Ίρμγκαρντ είναι επίσης υπηρέτες του Θεού επί δεκαετίες . 
 Η Ίρμγκαρντ εκφράζει ευγνωμοσύνη για όλες τις προμήθειες που κάνει η « στοργική και τρυφερή οργάνωση του Ιεχωβά » . 
 Σε αυτά τα έντυπα συγκαταλέγονται εκείνα που είναι σχεδιασμένα για άτομα με ειδικές ανάγκες , όπως προβλήματα όρασης ή ακοής . 
 6 , 7 . ( α ) Πώς επιβλέπονται οι δραστηριότητες των εκκλησιών σε όλη τη γη ; ( β ) Τι έχει ειπωθεί για το επίγειο μέρος της οργάνωσης του Ιεχωβά ; 
 Ο “ πιστός δούλος ” εκπροσωπείται από το Κυβερνών Σώμα των Μαρτύρων του Ιεχωβά , μια μικρή ομάδα χρισμένων με το πνεύμα αντρών οι οποίοι υπηρετούν στα παγκόσμια κεντρικά γραφεία των Μαρτύρων του Ιεχωβά στο Μπρούκλιν της Νέας Υόρκης . 
 Το Κυβερνών Σώμα διορίζει έμπειρους υπηρέτες του Ιεχωβά για να υπηρετούν στα γραφεία τμήματος τα οποία επιβλέπουν τις δραστηριότητες των 98.000 και πλέον εκκλησιών σε όλη τη γη . 
 Άντρες που πληρούν τις Γραφικές απαιτήσεις διορίζονται πρεσβύτεροι και διακονικοί υπηρέτες σε αυτές τις εκκλησίες . 
 Οι πρεσβύτεροι αναλαμβάνουν την ηγεσία και ποιμαίνουν στοργικά το ποίμνιο του Θεού που είναι στη φροντίδα τους . 
 Τι ευλογία είναι να αποτελούμε μέρος αυτού του ποιμνίου και να γευόμαστε την αγάπη και την ενότητα που υπάρχουν σε « ολόκληρη την αδελφότητα » ! — 1 Πέτρου 2 : 17 · 5 : 2 , 3 . 
 Αντί να κάνουν παράπονα , κάποιοι εκφράζουν συχνά την εκτίμησή τους για τη στοργική πνευματική καθοδηγία που λαβαίνουν από τους πρεσβυτέρους . 
 Πάρτε για παράδειγμα την Μπίργκιτ , μια Χριστιανή σύζυγο μεταξύ 30 και 40 ετών . 
 Όταν ήταν έφηβη , έμπλεξε με κακές παρέες και λίγο έλειψε να πέσει σε αδικοπραγία . 
 Αλλά οι σαφείς Γραφικές συμβουλές των πρεσβυτέρων και η υποστήριξη των ομοπίστων της τη βοήθησαν να ξεφύγει από μια κατάσταση η οποία θα μπορούσε να της επιφέρει βλάβη . 
 Πώς νιώθει τώρα η Μπίργκιτ ; Η ίδια λέει : « Είμαι βαθιά ευγνώμων για το ότι ανήκω ακόμη στη θαυμάσια οργάνωση του Ιεχωβά » . 
 Ένας 17χρονος ονόματι Αντρέας δηλώνει : « Αυτή είναι πραγματικά η οργάνωση του Ιεχωβά , η καλύτερη οργάνωση στον κόσμο » . 
 Δεν πρέπει άραγε να είμαστε ευγνώμονες για την αγαθότητα του επίγειου μέρους της οργάνωσης του Ιεχωβά ; 
 Εκείνοι που Αναλαμβάνουν την Ηγεσία Είναι Ατελείς 
 8 , 9 . 
 Πώς ενήργησαν μερικοί από τους συγχρόνους του Δαβίδ , και πώς αντέδρασε εκείνος σε αυτή τη συμπεριφορά ; 
 Βέβαια , εκείνοι που είναι διορισμένοι να αναλαμβάνουν την ηγεσία στην αληθινή λατρεία είναι ατελείς . 
 Όλοι τους κάνουν λάθη , και μερικοί έχουν επίμονες αδυναμίες τις οποίες αγωνίζονται να ελέγχουν . 
 Χρειάζεται , μήπως , να αναστατωνόμαστε για αυτό ; Όχι . 
 Ακόμα και άτομα στα οποία ήταν εμπιστευμένες πολλές ευθύνες στον αρχαίο Ισραήλ έκαναν σοβαρά σφάλματα . 
 Για παράδειγμα , όταν ο Δαβίδ ήταν ακόμα νεαρός , κλήθηκε να υπηρετήσει ως μουσικός για να ηρεμεί τον ταραγμένο Βασιλιά Σαούλ . 
 Αργότερα , ο Σαούλ προσπάθησε να σκοτώσει τον Δαβίδ , ο οποίος αναγκάστηκε τελικά να φύγει για να σώσει τη ζωή του . — 1 Σαμουήλ 16 : 14 - 23 · 18 : 10 - 12 · 19 : 18 · 20 : 32 , 33 · 22 : 1 - 5 . 
 Άλλοι Ισραηλίτες συμπεριφέρθηκαν με δολιότητα . 
 Παραδείγματος χάρη , ο στρατιωτικός διοικητής του Δαβίδ , ο Ιωάβ , δολοφόνησε τον Αβενήρ , έναν συγγενή του Σαούλ . 
 Ο Αβεσσαλώμ συνωμότησε εναντίον του πατέρα του , του Δαβίδ , για να του πάρει τη βασιλεία . 
 Επίσης , ο έμπιστος σύμβουλος του Δαβίδ , ο Αχιτόφελ , τον πρόδωσε . 
 Μολαταύτα , ο Δαβίδ δεν έγινε πικρόχολος παραπονιάρης , ούτε έστρεψε τα νώτα του στην αληθινή λατρεία . 
 Μάλιστα , συνέβη το αντίθετο . 
 Οι αντιξοότητες υποκίνησαν τον Δαβίδ να προσκολληθεί στον Ιεχωβά και να διακρατήσει τη θαυμάσια στάση που είχε όταν τράπηκε σε φυγή λόγω του Σαούλ . 
 Εκείνον τον καιρό , ο Δαβίδ έψαλε : « Δείξε μου εύνοια , Θεέ , δείξε μου εύνοια , γιατί σε εσένα έχει καταφύγει η ψυχή μου · και στη σκιά των φτερούγων σου καταφεύγω ώσπου να περάσουν τα δεινά » . — Ψαλμός 57 : 1 . 
 10 , 11 . 
 Ποια εμπειρία είχε μια Χριστιανή ονόματι Γκέρτρουτ όταν ήταν νεαρή , και τι είπε για τα ελαττώματα των ομοπίστων της ; 
 Εμείς δεν έχουμε κανέναν λόγο να παραπονιόμαστε για δολιότητα μέσα στην οργάνωση του Θεού σήμερα . 
 Ούτε ο Ιεχωβά ούτε οι άγγελοί του ούτε οι πνευματικοί ποιμένες ανέχονται την παρουσία δόλιων , πονηρών ατόμων στη Χριστιανική εκκλησία . 
 Εντούτοις , όλοι ερχόμαστε αντιμέτωποι με την ανθρώπινη ατέλεια — τη δική μας και των άλλων υπηρετών του Θεού . 
 Όταν η Γκέρτρουτ , μια παλαίμαχη λάτρης του Ιεχωβά , ήταν νεαρή , κατηγορήθηκε ψευδώς ότι παρίστανε την ολοχρόνια διαγγελέα της Βασιλείας χωρίς να είναι πραγματικά . 
 Πώς αντέδρασε η Γκέρτρουτ ; Μήπως γόγγυσε για αυτή τη μεταχείριση ; Όχι . 
 Λίγο πριν από το θάνατό της το 2003 σε ηλικία 91 ετών , εξήγησε αναπολώντας τη ζωή της : « Αυτές καθώς και μεταγενέστερες εμπειρίες με δίδαξαν ότι παρά τα λάθη που κάνουν κάποια άτομα , ο Ιεχωβά κατευθύνει το μεγαλειώδες έργο του , στο οποίο χρησιμοποιεί εμάς τους ατελείς ανθρώπους » . 
 Όταν βρισκόταν αντιμέτωπη με τις ατέλειες άλλων υπηρετών του Θεού , η Γκέρτρουτ στρεφόταν στον Ιεχωβά με εγκάρδια προσευχή . 
 ( α ) Ποιο κακό παράδειγμα έθεσαν μερικοί Χριστιανοί του πρώτου αιώνα ; ( β ) Σε τι πρέπει να προσηλώνουμε τις σκέψεις μας ; 
 Εφόσον ακόμα και οι πιο όσιοι και αφοσιωμένοι Χριστιανοί είναι ατελείς , όταν ένας διορισμένος υπηρέτης κάνει κάποιο λάθος , εμείς ας συνεχίσουμε να κάνουμε « τα πάντα χωρίς γογγυσμούς » . 
 Πόσο θλιβερό θα ήταν να ακολουθήσουμε το κακό παράδειγμα μερικών ατόμων στη Χριστιανική εκκλησία του πρώτου αιώνα ! 
 Σύμφωνα με τον μαθητή Ιούδα , οι ψευδοδιδάσκαλοι εκείνης της εποχής “ αδιαφορούσαν για την κυριότητα και μιλούσαν υβριστικά για τους ενδόξους ” . 
 Επιπρόσθετα , εκείνοι οι αδικοπραγούντες ήταν “ γογγυστές , που παραπονιούνταν για την κατάστασή τους στη ζωή ” . 
 Είθε να απορρίπτουμε την οδό που ακολούθησαν οι παραπονούμενοι γογγυστές και να προσηλώνουμε τις σκέψεις μας στα θαυμάσια πράγματα τα οποία μας προσφέρονται μέσω του “ πιστού δούλου ” . 
 Ας εκτιμούμε την αγαθότητα της οργάνωσης του Ιεχωβά και ας “ κάνουμε τα πάντα χωρίς γογγυσμούς ” . 
 « Αυτός ο Λόγος Είναι Συνταρακτικός » 
 Πώς αντέδρασαν κάποιοι σε ορισμένες διδασκαλίες του Ιησού Χριστού ; 
 Ενώ μερικοί τον πρώτο αιώνα γόγγυζαν εναντίον των διορισμένων υπηρετών , άλλοι γόγγυζαν εναντίον των διδασκαλιών του Ιησού . 
 Όπως είναι καταγραμμένο στα εδάφια Ιωάννης 6 : 48 - 69 , ο Ιησούς δήλωσε : « Αυτός που τρώει τη σάρκα μου και πίνει το αίμα μου έχει αιώνια ζωή » . 
 Όταν άκουσαν αυτά τα λόγια , « πολλοί από τους μαθητές του . . . είπαν : “ Αυτός ο λόγος είναι συνταρακτικός · ποιος μπορεί να τον ακούει ; ” » Ο Ιησούς γνώριζε ότι « οι μαθητές του γόγγυζαν σχετικά με αυτό » . 
 Επιπρόσθετα , « εξαιτίας αυτού , πολλοί από [ εκείνους ] γύρισαν στα πράγματα που βρίσκονταν πίσω και δεν περπατούσαν πια μαζί του » . 
 Αλλά δεν γόγγυζαν όλοι οι μαθητές . 
 Προσέξτε τι συνέβη όταν ο Ιησούς ρώτησε τους 12 αποστόλους : « Μήπως θέλετε να πάτε και εσείς ; » Ο απόστολος Πέτρος απάντησε : « Κύριε , σε ποιον να πάμε ; Εσύ έχεις λόγια αιώνιας ζωής · και εμείς έχουμε πιστέψει και έχουμε γνωρίσει ότι εσύ είσαι ο Άγιος του Θεού » . 
 14 , 15 . ( α ) Γιατί δυσαρεστούνται μερικοί με κάποιες πτυχές των Χριστιανικών διδασκαλιών ; ( β ) Τι μαθαίνουμε από την περίπτωση ενός άντρα ονόματι Εμάνουελ ; 
 Στους σύγχρονους καιρούς , ένας πολύ μικρός αριθμός ατόμων από το λαό του Θεού έχουν δυσαρεστηθεί με κάποια πτυχή των Χριστιανικών διδασκαλιών και έχουν γογγύσει εναντίον του επίγειου μέρους της οργάνωσης του Ιεχωβά . 
 Γιατί συμβαίνει αυτό ; Τέτοιου είδους γογγυσμός προξενείται πολλές φορές από έλλειψη κατανόησης του τρόπου με τον οποίο ενεργεί ο Θεός . 
 Ο Δημιουργός αποκαλύπτει την αλήθεια στο λαό του προοδευτικά . 
 Ως εκ τούτου , η κατανόησή μας για τις Γραφές είναι αναπόφευκτο να εκλεπτύνεται από καιρό σε καιρό . 
 Η συντριπτική πλειονότητα του λαού του Ιεχωβά χαίρεται με τέτοιες εκλεπτύνσεις . 
 Ορισμένοι γίνονται “ πάρα πολύ δίκαιοι ” και δυσανασχετούν με τις αλλαγές . 
 Η υπερηφάνεια ίσως παίζει κάποιον ρόλο , ενώ μερικοί πέφτουν στην παγίδα του ανεξάρτητου τρόπου σκέψης . 
 Οποιοσδήποτε και αν είναι ο λόγος , αυτός ο γογγυσμός είναι επικίνδυνος , εφόσον μπορεί να μας σύρει πίσω στον κόσμο και στις οδούς του . 
 Ο Εμάνουελ , για παράδειγμα , ήταν ένας Μάρτυρας ο οποίος επέκρινε κάποια πράγματα που διάβαζε στα έντυπα “ του πιστού και φρόνιμου δούλου ” . 
 Έπαψε να διαβάζει τα Χριστιανικά μας έντυπα και τελικά είπε στους πρεσβυτέρους της τοπικής εκκλησίας ότι δεν ήθελε πλέον να είναι Μάρτυρας του Ιεχωβά . 
 Μέσα σε λίγο καιρό , όμως , ο Εμάνουελ συνειδητοποίησε ότι οι διδασκαλίες της οργάνωσης του Ιεχωβά ήταν εν τέλει σωστές . 
 Επικοινώνησε με τους Μάρτυρες , παραδέχτηκε το λάθος του και επανεντάχθηκε στις τάξεις των Μαρτύρων του Ιεχωβά . 
 Ως αποτέλεσμα , έγινε και πάλι ευτυχισμένος . 
 Τι μπορεί να μας βοηθήσει να ξεπεράσουμε τυχόν αμφιβολίες για ορισμένες Χριστιανικές διδασκαλίες ; 
 Τι γίνεται αν μπαίνουμε στον πειρασμό να γογγύσουμε επειδή έχουμε αμφιβολίες για ορισμένες διδασκαλίες που διακρατεί ο λαός του Ιεχωβά ως σύνολο ; Ας μην είμαστε ανυπόμονοι . 
 Ο “ πιστός δούλος ” μπορεί αργότερα να δημοσιεύσει κάτι που θα απαντήσει στα ερωτήματά μας και θα διώξει τις αμφιβολίες μας . 
 Είναι σοφό να ζητούμε τη βοήθεια των Χριστιανών πρεσβυτέρων . 
 Η προσευχή , η προσωπική μελέτη και η συναναστροφή με ομοπίστους που έχουν πνευματικό φρόνημα μπορούν επίσης να συμβάλουν στην απομάκρυνση των αμφιβολιών μας και να αυξήσουν την εκτίμησή μας για τις Γραφικές αλήθειες που ενισχύουν την πίστη μας και τις οποίες έχουμε μάθει μέσω του αγωγού επικοινωνίας του Ιεχωβά . 
 Να Διακρατείτε Θετικό Πνεύμα 
 17 , 18 . 
 Αντί να γογγύζουμε , ποια στάση πρέπει να έχουμε , και γιατί ; 
 Ομολογουμένως , οι ατελείς άνθρωποι έχουν έμφυτη ροπή προς την αμαρτία , και ορισμένοι ίσως έχουν έντονη την τάση να κάνουν αδικαιολόγητα παράπονα . 
 Αν , όμως , γίνουμε κατά συνήθεια γογγυστές , θα θέσουμε σε κίνδυνο τη σχέση μας με τον Ιεχωβά Θεό . 
 Γι ’ αυτό , χρειάζεται να ελέγχουμε οποιαδήποτε τάση τυχόν έχουμε να γογγύζουμε . 
 Αντί να γογγύζουμε για πράγματα μέσα στην εκκλησία , θα είναι καλό να διακρατούμε θετική στάση και να ακολουθούμε ένα πρόγραμμα το οποίο θα μας βοηθάει να παραμένουμε πολυάσχολοι , χαρούμενοι , ευλαβείς , ισορροπημένοι και υγιείς στην πίστη . 
 Ο Ιεχωβά έχει υπό έλεγχο τα πάντα μέσα στην οργάνωσή του , και ο Ιησούς είναι ενήμερος για τις εξελίξεις σε κάθε εκκλησία , όπως ακριβώς ήταν και τον πρώτο αιώνα . 
 Να περιμένετε υπομονετικά τον Θεό και τον Χριστό , την Κεφαλή της εκκλησίας . 
 Μπορεί να χρησιμοποιηθούν υπεύθυνοι ποιμένες για να διορθώσουν ζητήματα στα οποία ενδεχομένως χρειάζεται κάποια προσαρμογή . — Ψαλμός 43 : 5 · Κολοσσαείς 1 : 18 · Τίτο 1 : 5 . 
 Μέχρις ότου η Βασιλεία αναλάβει τον πλήρη έλεγχο των υποθέσεων της ανθρωπότητας , πού πρέπει να εστιάζουμε την προσοχή μας ; 
 Σύντομα αυτό το πονηρό σύστημα πραγμάτων θα τελειώσει , και η Μεσσιανική Βασιλεία θα αναλάβει τον πλήρη έλεγχο των υποθέσεων της ανθρωπότητας . 
 Μέχρι τότε , πόσο σημαντικό είναι να διακρατεί ο καθένας από εμάς θετικό πνεύμα ! 
 Αυτό θα μας βοηθήσει να αναγνωρίζουμε τις αρετές των ομοπίστων μας , αντί να εστιάζουμε την προσοχή μας στα ελαττώματά τους . 
 Αν εστιάζουμε την προσοχή μας στις καλές πλευρές της προσωπικότητάς τους , θα είμαστε χαρούμενοι . 
 Με αυτόν τον τρόπο δεν θα εξαντλούμαστε συναισθηματικά από το γογγυσμό , αλλά θα ενθαρρυνόμαστε και θα εποικοδομούμαστε πνευματικά . 
 Ποιες ευλογίες θα μας επιτρέπει να απολαμβάνουμε η θετική στάση ; 
 Επίσης , το θετικό πνεύμα θα μας βοηθάει να θυμόμαστε τις πολλές ευλογίες που απολαμβάνουμε επειδή είμαστε συνταυτισμένοι με το επίγειο μέρος της οργάνωσης του Ιεχωβά . 
 Πρόκειται για τη μόνη οργάνωση στον κόσμο που είναι όσια στον Κυρίαρχο του σύμπαντος . 
 Πώς νιώθετε εσείς για αυτό το γεγονός και για το προνόμιο του να συμμετέχετε στη λατρεία του μόνου αληθινού Θεού , του Ιεχωβά ; Είθε η στάση σας να είναι σαν του Δαβίδ , ο οποίος έψαλε : « Ω ! 
 Εσύ που ακούς προσευχή , σε εσένα θα έρχεται κάθε σάρκα . 
 Ευτυχισμένος είναι εκείνος τον οποίο εκλέγεις και φέρνεις κοντά για να κατοικεί στις αυλές σου . 
 Σίγουρα θα χορτάσουμε από τα αγαθά του οίκου σου » . — Ψαλμός 65 : 2 , 4 . 
 Θυμάστε ; 
 • Γιατί πρέπει να είμαστε ευγνώμονες για εκείνους που αναλαμβάνουν την ηγεσία στην εκκλησία ; 
 • Ποια πρέπει να είναι η αντίδρασή μας όταν υπεύθυνοι αδελφοί κάνουν λάθη ; 
 • Πώς πρέπει να βλέπουμε τις εκλεπτύνσεις στην κατανόηση των Γραφών ; 
 • Τι μπορεί να βοηθήσει έναν Χριστιανό να ξεπεράσει τυχόν αμφιβολίες ; 
 [ Εικόνα στη σελίδα 20 ] 
 Ο Δαβίδ έδωσε στον Σολομώντα τα σχέδια του ναού και υποστήριξε την αληθινή λατρεία ολόκαρδα 
 [ Εικόνα στη σελίδα 23 ] 
 Οι Χριστιανοί πρεσβύτεροι δίνουν με χαρά πνευματική βοήθεια 
 Ο Ιεχωβά Ελευθερώνει τον Ταλαιπωρημένο 
 « Πολλές είναι οι συμφορές του δικαίου , όμως από όλες αυτές τον ελευθερώνει ο Ιεχωβά » . — ΨΑΛΜΟΣ 34 : 19 . 
 1 , 2 . 
 Ποιο πρόβλημα αντιμετώπισε μια πιστή Χριστιανή , και γιατί μπορεί να έχουμε και εμείς παρόμοια αισθήματα ; 
 ΜΙΑ νεαρή γυναίκα ονόματι Κέικο * είναι Μάρτυρας του Ιεχωβά περισσότερο από 20 χρόνια . 
 Για κάποιο διάστημα , υπηρέτησε ως τακτική σκαπάνισσα , δηλαδή ολοχρόνια διαγγελέας της Βασιλείας . 
 Εκτιμούσε βαθιά αυτό το προνόμιο . 
 Πρόσφατα , όμως , η Κέικο ένιωσε να την καταβάλλουν αισθήματα απελπισίας και απομόνωσης . 
 « Το μόνο που μπορούσα να κάνω ήταν να κλαίω » , λέει . 
 Για να καταπολεμήσει τον αρνητικό τρόπο σκέψης , η Κέικο αφιέρωσε περισσότερο χρόνο στην προσωπική μελέτη . 
 « Παρ ’ όλα αυτά δεν μπορούσα να αντιστρέψω την κατάστασή μου » , λέει . 
 « Έφτασα στο σημείο να θέλω να πεθάνω » . 
 Έχετε παλέψει και εσείς με παρόμοια αισθήματα απόγνωσης ; Ως Μάρτυρας του Ιεχωβά , έχετε άφθονους λόγους να χαίρεστε επειδή η θεοσεβής αφοσίωση « περιέχει υπόσχεση για την τωρινή ζωή και για αυτήν που θα έρθει » . 
 Προς το παρόν ζείτε σε πνευματικό παράδεισο ! 
 Σημαίνει , όμως , αυτό ότι είστε προφυλαγμένοι από όλες τις ταλαιπωρίες ; Κάθε άλλο ! 
 Η Αγία Γραφή λέει : « Πολλές είναι οι συμφορές του δικαίου » . 
 Αυτό δεν προξενεί έκπληξη , διότι « ολόκληρος ο κόσμος βρίσκεται στην εξουσία του πονηρού » , του Σατανά του Διαβόλου . 
 Λίγο πολύ , όλοι μας υφιστάμεθα τις συνέπειες αυτής της πραγματικότητας . — Εφεσίους 6 : 12 . 
 Οι Συνέπειες της Ταλαιπωρίας 
 Δώστε Γραφικά παραδείγματα υπηρετών του Θεού οι οποίοι ένιωσαν μεγάλη στενοχώρια . 
 Η παρατεταμένη στενοχώρια μπορεί να μας κάνει να τα βλέπουμε όλα αρνητικά . 
 Σκεφτείτε τον δίκαιο Ιώβ . 
 Καθώς αντιμετώπιζε μια τρομερή δοκιμασία , ο Ιώβ είπε : « Άνθρωπος γεννημένος από γυναίκα είναι λιγόχρονος και χορτασμένος ταραχή » . 
 Η χαρά του Ιώβ είχε χαθεί . 
 Για κάποιο διάστημα νόμιζε μάλιστα ότι ο Ιεχωβά τον είχε εγκαταλείψει . 
 Ο Ιώβ δεν ήταν ο μοναδικός υπηρέτης του Θεού που ένιωσε έντονη οδύνη . 
 Η Γραφή μάς λέει ότι η Άννα ήταν « πικραμένη στην ψυχή » επειδή είχε μείνει άτεκνη . 
 Η Ρεβέκκα , η οποία βασανιζόταν από κάποια οικογενειακή κατάσταση , είπε : « Έχω σιχαθεί τη ζωή μου » . 
 Ο Δαβίδ είπε αναλογιζόμενος τα σφάλματά του : « Όλη την ημέρα περπατούσα λυπημένος » . 
 Αυτά τα λίγα παραδείγματα δείχνουν ξεκάθαρα ότι θεοφοβούμενοι άντρες και γυναίκες της προχριστιανικής εποχής υπέμειναν περιόδους μεγάλης στενοχώριας . 
 Γιατί δεν μας εκπλήσσει το ότι υπάρχουν « καταθλιμμένες ψυχές » μεταξύ των Χριστιανών σήμερα ; 
 Τι μπορεί να λεχθεί για τους Χριστιανούς ; Ο απόστολος Παύλος θεώρησε απαραίτητο να πει στους Θεσσαλονικείς “ να μιλούν παρηγορητικά στις καταθλιμμένες ψυχές ” . 
 Κάποιο σύγγραμμα σχολιάζει ότι η λέξη του πρωτότυπου ελληνικού κειμένου ὀλιγόψυχοι , η οποία αποδίδεται « καταθλιμμένες ψυχές » , μπορεί να αναφέρεται σε εκείνους « που είναι προσωρινά καταβεβλημένοι από το άγχος της ζωής » . 
 Τα λόγια του Παύλου δείχνουν ότι μερικά χρισμένα με το πνεύμα άτομα στην εκκλησία της Θεσσαλονίκης είχαν αποκαρδιωθεί . 
 Καταθλιμμένες ψυχές υπάρχουν και σήμερα μεταξύ των Χριστιανών . 
 Αλλά γιατί βρίσκονται σε απόγνωση ; Ας εξετάσουμε τρεις συνηθισμένες αιτίες . 
 Η Αμαρτωλή μας Φύση Μπορεί να μας Στενοχωρεί 
 5 , 6 . 
 Ποια παρηγοριά μπορούμε να αντλήσουμε από τα εδάφια Ρωμαίους 7 : 22 - 25 ; 
 Ανόμοια με τους διεφθαρμένους ανθρώπους οι οποίοι έχουν “ χάσει κάθε αίσθηση ηθικής ” , οι αληθινοί Χριστιανοί θλίβονται εξαιτίας της αμαρτωλής τους κατάστασης . 
 Μπορεί να νιώθουν όπως ο Παύλος , ο οποίος έγραψε : « Διότι βρίσκω ευχαρίστηση στο νόμο του Θεού σύμφωνα με τον άνθρωπο ο οποίος είμαι εσωτερικά , αλλά βλέπω στα μέλη μου έναν άλλον νόμο που πολεμάει ενάντια στο νόμο της διάνοιάς μου και με οδηγεί αιχμάλωτο στο νόμο της αμαρτίας ο οποίος υπάρχει στα μέλη μου » . 
 Κατόπιν ο Παύλος αναφώνησε : « Ταλαίπωρος άνθρωπος που είμαι ! » — Ρωμαίους 7 : 22 - 24 . 
 Έχετε νιώσει ποτέ όπως ο Παύλος ; Δεν είναι κακό να έχετε έντονη συναίσθηση των ατελειών σας , διότι αυτό μπορεί να σας εντυπώσει τη σοβαρότητα της αμαρτίας και να ενισχύσει την αποφασιστικότητά σας να αποφεύγετε την κακία . 
 Αλλά δεν χρειάζεται να είστε διαρκώς συντετριμμένοι εξαιτίας των ελαττωμάτων σας . 
 Στα λόγια θλίψης που μόλις παραθέσαμε , ο Παύλος πρόσθεσε : « Ευχαριστίες ας δοθούν στον Θεό μέσω του Ιησού Χριστού του Κυρίου μας ! » 
 Ναι , ο Παύλος είχε την πεποίθηση ότι το χυμένο αίμα του Ιησού μπορούσε να τον απολυτρώσει από την κληρονομημένη αμαρτία . — Ρωμαίους 5 : 18 . 
 Τι μπορεί να βοηθήσει ένα άτομο να μην υποφέρει από στενοχώρια λόγω των αμαρτωλών του τάσεων ; 
 Αν νιώθετε ότι η αμαρτωλή σας φύση σάς καταβάλλει , παρηγορηθείτε από τα λόγια του αποστόλου Ιωάννη , ο οποίος έγραψε : « Αν κανείς διαπράξει αμαρτία , έχουμε βοηθό προς τον Πατέρα , τον Ιησού Χριστό , που είναι δίκαιος . 
 Και αυτός είναι εξιλαστήρια θυσία για τις αμαρτίες μας , και όχι μόνο για τις δικές μας αλλά και για όλου του κόσμου » . 
 Αν στενοχωριέστε λόγω των αμαρτωλών σας τάσεων , να θυμάστε πάντα ότι ο Ιησούς πέθανε για αμαρτωλούς , όχι για τέλειους ανθρώπους . 
 Πράγματι , « όλοι έχουν αμαρτήσει και υστερούν ως προς τη δόξα του Θεού » . — Ρωμαίους 3 : 23 . 
 8 , 9 . 
 Γιατί πρέπει να απορρίπτουμε τις σκέψεις αυτοκαταδίκης ; 
 Ας υποθέσουμε , όμως , ότι διαπράξατε κάποια σοβαρή αμαρτία στο παρελθόν . 
 Αναμφίβολα , έχετε φέρει το ζήτημα στον Ιεχωβά με προσευχή , ίσως αρκετές φορές . 
 Έχετε λάβει πνευματική βοήθεια από Χριστιανούς πρεσβυτέρους . 
 Έχετε μετανοήσει αληθινά και γι ’ αυτό παραμείνατε μέλος της εκκλησίας . 
 Ή ίσως φύγατε από την οργάνωση του Θεού για κάποιο διάστημα , αλλά αργότερα μετανοήσατε και αποκτήσατε ξανά καθαρή υπόσταση . 
 Όποιο από τα δύο και αν συνέβη , η παλιά σας αμαρτία μπορεί να σας έρχεται στο νου και να σας στενοχωρεί . 
 Αν συμβαίνει αυτό , να θυμάστε ότι ο Ιεχωβά συγχωρεί « άφθονα » εκείνους που μετανοούν αληθινά . 
 Επιπρόσθετα , δεν θέλει να νιώθετε καταδικασμένοι χωρίς καμιά ελπίδα . 
 Αυτό θα εξυπηρετούσε το σκοπό του Σατανά . 
 Ο Διάβολος θα καταστραφεί επειδή αυτό του αξίζει , αλλά θέλει να σας κάνει να πιστεύετε ότι αξίζετε και εσείς την ίδια κρίση . 
 Μην αφήσετε τον Σατανά να έχει επιτυχία σε αυτό του το τέχνασμα με το οποίο αποσκοπεί να καταστρέψει την πίστη σας . 
 Αντίθετα , « ταχθείτε εναντίον του » ως προς αυτό το ζήτημα , όπως κάνετε και σε άλλα πράγματα . — 1 Πέτρου 5 : 9 . 
 Στο εδάφιο Αποκάλυψη 12 : 10 , ο Σατανάς αποκαλείται « ο κατήγορος των αδελφών μας » — των χρισμένων Χριστιανών . 
 « Τους κατηγορεί ημέρα και νύχτα » ενώπιον του Θεού . 
 Ο στοχασμός γύρω από αυτό το εδάφιο μπορεί να σας βοηθήσει να αντιληφθείτε ότι ο Σατανάς , ο ψευδής κατήγορος , θα ήταν ευχαριστημένος αν κατηγορούσατε και καταδικάζατε τον εαυτό σας παρότι ο Ιεχωβά δεν το κάνει αυτό . 
 Γιατί να βασανίζεστε συνεχώς για τα σφάλματά σας σε τέτοιον βαθμό ώστε να θέλετε να παραιτηθείτε ; Μην αφήσετε τον Διάβολο να καταστρέψει τη σχέση σας με τον Θεό . 
 Ποτέ μην αφήσετε τον Σατανά να σας τυφλώσει ως προς το γεγονός ότι ο Ιεχωβά είναι « ελεήμων και φιλεύσπλαχνος , . . . μακρόθυμος και αφθονεί σε στοργική καλοσύνη » . — Έξοδος 34 : 6 . 
 Οι Περιορισμοί μας Μπορεί να μας Αποθαρρύνουν 
 Με ποιους τρόπους μπορεί να μας αποθαρρύνουν οι περιορισμοί μας ; 
 Μερικοί Χριστιανοί αποθαρρύνονται λόγω της επίδρασης που έχουν οι περιορισμοί τους στην υπηρεσία τους προς τον Θεό . 
 Μήπως αληθεύει αυτό για εσάς ; Μια σοβαρή ασθένεια , η προχωρημένη ηλικία ή άλλες περιστάσεις ίσως σας εμποδίζουν να αφιερώνετε στη διακονία τόσο χρόνο όσο αφιερώνατε στο παρελθόν . 
 Είναι αλήθεια ότι οι Χριστιανοί παροτρύνονται να εξαγοράζουν χρόνο για την υπηρεσία του Θεού . 
 Τι γίνεται όμως αν έχετε πραγματικούς περιορισμούς οι οποίοι σας εμποδίζουν να κάνετε περισσότερα στη διακονία και αυτό αποτελεί πηγή αποθάρρυνσης για εσάς ; 
 Πώς μπορεί να μας ωφελήσει η συμβουλή του Παύλου που είναι καταγραμμένη στο εδάφιο Γαλάτες 6 : 4 ; 
 Η Γραφή μάς παροτρύνει να μη γινόμαστε οκνηροί αλλά να είμαστε « μιμητές εκείνων οι οποίοι μέσω πίστης και υπομονής κληρονομούν τις υποσχέσεις » . 
 Αυτό μπορούμε να το κάνουμε μόνο αν εξετάζουμε το θαυμάσιο παράδειγμά τους και επιδιώκουμε να μιμούμαστε την πίστη τους . 
 Ωστόσο , δεν θα έχουμε κανένα όφελος αν συγκρίνουμε τον εαυτό μας δυσμενώς με άλλους και συμπεραίνουμε ότι τίποτα από όσα κάνουμε δεν αρκεί . 
 Συνεπώς , θα ήταν καλό να εφαρμόσουμε τη συμβουλή του Παύλου : « Ο καθένας ας αποδεικνύει τι είναι το δικό του έργο , και τότε θα έχει λόγο για αγαλλίαση σε σχέση με τον εαυτό του μόνο και όχι σε σύγκριση με τον άλλον » . — Γαλάτες 6 : 4 . 
 Γιατί μπορούμε να αγαλλόμαστε για την υπηρεσία που αποδίδουμε στον Ιεχωβά ; 
 Οι Χριστιανοί έχουν βάσιμους λόγους να αγάλλονται , ακόμη και όταν τους περιορίζουν σοβαρά προβλήματα υγείας . 
 Η Γραφή μάς διαβεβαιώνει : « Ο Θεός δεν είναι άδικος ώστε να ξεχάσει το έργο σας και την αγάπη που δείξατε για το όνομά του » . 
 Περιστάσεις πέρα από τον έλεγχό σας ίσως σας δυσκολεύουν να διατηρήσετε το επίπεδο δραστηριότητας που είχατε κάποτε . 
 Με τη βοήθεια του Ιεχωβά , όμως , ίσως μπορείτε να συμμετέχετε πληρέστερα σε ορισμένες πτυχές της Χριστιανικής διακονίας , όπως η μαρτυρία από τηλεφώνου και το γράψιμο επιστολών . 
 Μπορείτε να είστε βέβαιοι ότι ο Ιεχωβά Θεός θα σας ευλογήσει για την ολόψυχη υπηρεσία σας και για την αγάπη που δείχνετε για αυτόν καθώς και για τους συνανθρώπους σας . — Ματθαίος 22 : 36 - 40 . 
 Οι “ Κρίσιμοι Καιροί ” Μπορεί να μας Καταπονήσουν 
 13 , 14 . ( α ) Από ποιες απόψεις μπορεί να μας προξενούν ταλαιπωρία οι σημερινοί “ κρίσιμοι καιροί ” ; ( β ) Πώς είναι εμφανής η έλλειψη στοργής σήμερα ; 
 Αν και αποβλέπουμε να ζήσουμε στο δίκαιο νέο κόσμο του Θεού , τώρα ζούμε σε “ κρίσιμους καιρούς , δύσκολους στην αντιμετώπισή τους ” . 
 Βρίσκουμε παρηγοριά γνωρίζοντας ότι τα θλιβερά γεγονότα δείχνουν πόσο κοντά είναι η απελευθέρωσή μας . 
 Ωστόσο , οι συνθήκες γύρω μας μάς επηρεάζουν . 
 Για παράδειγμα , τι γίνεται αν είστε άνεργος ; Οι θέσεις εργασίας μπορεί να είναι λίγες και , καθώς περνούν οι μήνες , ίσως αναρωτιέστε αν ο Ιεχωβά βλέπει τη δυσχερή κατάσταση στην οποία βρίσκεστε ή αν ακούει τις προσευχές σας . 
 Ή ίσως έχετε πέσει θύμα διακρίσεων ή κάποιας άλλης μορφής αδικίας . 
 Ακόμη και μια ματιά στους τίτλους των εφημερίδων ίσως σας κάνει να νιώθετε σαν τον δίκαιο Λωτ , τον οποίο « στενοχωρούσε πολύ » ( « καταπονούσε » , Η Καινή Διαθήκη — Μεταγλώττιση , Εκδόσεις « Βίβλος » ) η χαλαρή , έκλυτη διαγωγή των ανθρώπων γύρω του . — 2 Πέτρου 2 : 7 . 
 Υπάρχει μια ιδιαίτερη πτυχή των τελευταίων ημερών την οποία δεν μπορούμε να παραβλέψουμε . 
 Η Γραφή προείπε ότι πολλοί θα ήταν « άστοργοι » . 
 Παρατηρείται τρομερή έλλειψη οικογενειακής στοργής σε πολλά σπιτικά . 
 Πράγματι , « τα στοιχεία δείχνουν ότι οι άνθρωποι είναι πιθανότερο να δολοφονηθούν , να δεχτούν σωματική επίθεση ή να υποστούν είτε συναισθηματική είτε σεξουαλική κακοποίηση από άλλα μέλη της οικογένειάς τους παρά από οποιονδήποτε άλλον » , αναφέρει το βιβλίο Ενδοοικογενειακή Βία ( Family Violence ) . 
 « Το μέρος όπου οι άνθρωποι θα έπρεπε να βρίσκουν αγάπη και να νιώθουν ασφαλείς είναι , για μερικούς ενηλίκους και για κάποια παιδιά , το πιο επικίνδυνο από όλα » . 
 Εκείνοι που έχουν εκτεθεί σε νοσηρό οικιακό περιβάλλον ενδέχεται σε μετέπειτα χρόνια να αντιμετωπίσουν κρίσεις άγχους και απόγνωσης . 
 Τι γίνεται αν αυτό αληθεύει για εσάς ; 
 Με ποιον τρόπο είναι η αγάπη του Ιεχωβά ανώτερη από την αγάπη οποιουδήποτε ανθρώπου ; 
 Ο ψαλμωδός Δαβίδ έψαλε : « Ακόμη και αν ο πατέρας μου και η μητέρα μου με εγκαταλείψουν , ο Ιεχωβά θα με δεχτεί » . 
 Πόσο παρηγορητικό είναι να γνωρίζουμε ότι η αγάπη του Ιεχωβά ξεπερνάει την αγάπη οποιουδήποτε ανθρώπινου γονέα ! 
 Όσο οδυνηρή και αν είναι η απόρριψη , η κακομεταχείριση ή η εγκατάλειψη από έναν γονέα , δεν επηρεάζει το πόσο ενδιαφέρεται ο Ιεχωβά για εσάς . 
 Να θυμάστε ότι ο Θεός ελκύει εκείνους τους οποίους αγαπάει . 
 Άσχετα από το πώς σας έχουν φερθεί οι άνθρωποι , σας αγαπάει ο ουράνιος Πατέρας σας ! 
 Πρακτικά Βήματα για την Ανακούφιση από την Απόγνωση 
 16 , 17 . 
 Όταν ένα άτομο βρίσκεται σε απόγνωση , τι μπορεί να κάνει για να διατηρήσει την πνευματική του δύναμη ; 
 Μπορείτε να κάνετε πρακτικά βήματα για να αντιμετωπίσετε την απόγνωση . 
 Για παράδειγμα , να ακολουθείτε ένα υγιές πρόγραμμα Χριστιανικής δραστηριότητας . 
 Να κάνετε στοχασμούς γύρω από το Λόγο του Θεού , ειδικά όταν η αποθάρρυνση φαίνεται να σας καταβάλλει . 
 Ο ψαλμωδός είπε υμνώντας : « Όταν έλεγα : “ Σίγουρα το πόδι μου θα παραπατήσει ” , η στοργική σου καλοσύνη , Ιεχωβά , με στήριζε . 
 Όταν οι ανησυχητικές μου σκέψεις πληθύνθηκαν μέσα μου , η παρηγοριά σου άρχισε να χαϊδεύει την ψυχή μου » . 
 Η τακτική ανάγνωση της Γραφής θα σας βοηθήσει να γεμίσετε τη διάνοιά σας με παρηγορητικά λόγια και ενισχυτικές σκέψεις . 
 Η προσευχή είναι επίσης ζωτική . 
 Ακόμη και αν δεν μπορείτε να εκφράσετε πλήρως το βάθος των αισθημάτων σας με λόγια , ο Ιεχωβά γνωρίζει τι προσπαθείτε να πείτε . 
 Ο ψαλμωδός έδωσε την εξής διαβεβαίωση : « Ρίξε στον Ιεχωβά το βάρος που σηκώνεις , και αυτός θα σε στηρίξει . 
 Ποτέ δεν θα επιτρέψει να κλονιστεί ο δίκαιος » . — Ψαλμός 55 : 22 . 
 Ποια πρακτικά βήματα θα μπορούσε να κάνει ένα άτομο που έχει κατάθλιψη ; 
 Μερικοί νιώθουν απελπισία λόγω κλινικής κατάθλιψης . 
 * Αν αυτό αληθεύει για εσάς , προσπαθήστε να εστιάσετε μέρος της προσοχής σας στο νέο κόσμο του Θεού και στον καιρό κατά τον οποίο « κανένας κάτοικος δεν θα λέει : “ Είμαι άρρωστος ” » . 
 Αν τα αρνητικά σας αισθήματα φαίνεται ότι είναι κάτι πολύ περισσότερο από μια περιστασιακή κακοκεφιά , ίσως είναι σοφό να ζητήσετε εξειδικευμένη ιατρική βοήθεια . 
 Είναι επίσης σημαντικό να φροντίζετε τον εαυτό σας από σωματική άποψη . 
 Η υγιεινή διατροφή καθώς και λίγη άσκηση μπορεί να βοηθήσουν . 
 Φροντίστε να ξεκουράζεστε αρκετά . 
 Μη μένετε ξύπνιοι μέχρι αργά παρακολουθώντας τηλεόραση . 
 Να αποφεύγετε μορφές αναψυχής που σας εξαντλούν σωματικά και συναισθηματικά . 
 Πάνω από όλα , συνεχίστε να κάνετε θεοσεβή έργα ! 
 Παρότι δεν έχει έρθει ακόμη ο καιρός που ο Ιεχωβά θα « εξαλείψει κάθε δάκρυ » , εκείνος θα σας βοηθήσει να υπομείνετε . — Αποκάλυψη 21 : 4 · 1 Κορινθίους 10 : 13 . 
 Ζούμε « Κάτω από το Κραταιό Χέρι του Θεού » 
 Τι υπόσχεται ο Ιεχωβά στους ταλαιπωρημένους ; 
 Η Γραφή μάς διαβεβαιώνει ότι , αν και οι συμφορές του δικαίου είναι πολλές , « από όλες αυτές τον ελευθερώνει ο Ιεχωβά » . 
 Πώς το κάνει αυτό ο Θεός ; Όταν ο απόστολος Παύλος προσευχήθηκε επανειλημμένα για απελευθέρωση από το « αγκάθι στη σάρκα » το οποίο είχε , ο Ιεχωβά τού είπε : « Η δύναμή μου τελειοποιείται στην αδυναμία » . 
 Τι υποσχέθηκε ο Ιεχωβά στον Παύλο , και τι υπόσχεται σε εσάς ; Όχι άμεση θεραπεία , αλλά δύναμη για να υπομείνετε . 
 Παρά τις δοκιμασίες μας , για ποιο πράγμα μάς διαβεβαιώνουν τα εδάφια 1 Πέτρου 5 : 6 , 7 ; 
 Ο απόστολος Πέτρος έγραψε : « Ταπεινωθείτε . . . κάτω από το κραταιό χέρι του Θεού , ώστε αυτός να σας εξυψώσει στον ορισμένο καιρό · καθώς ρίχνετε κάθε ανησυχία σας πάνω του , επειδή αυτός ενδιαφέρεται για εσάς » . 
 Επειδή ο Ιεχωβά ενδιαφέρεται για εσάς , δεν θα σας εγκαταλείψει . 
 Θα σας υποστηρίζει παρά τις δοκιμασίες που αντιμετωπίζετε . 
 Να θυμάστε ότι οι πιστοί Χριστιανοί βρίσκονται « κάτω από το κραταιό χέρι του Θεού » . 
 Καθώς υπηρετούμε τον Ιεχωβά , εκείνος μας δίνει δύναμη για να υπομένουμε . 
 Αν είμαστε πιστοί σε αυτόν , τίποτα δεν μπορεί να μας επιφέρει μόνιμη πνευματική βλάβη . 
 Είθε , λοιπόν , να διακρατήσουμε ακεραιότητα στον Ιεχωβά ώστε να μπορέσουμε να απολαύσουμε αιώνια ζωή στον υποσχεμένο νέο κόσμο του και να δούμε την ημέρα κατά την οποία θα έχει πράγματι ελευθερώσει τον ταλαιπωρημένο οριστικά ! 
 [ Υποσημειώσεις ] 
 Το όνομα έχει αλλαχτεί . 
 Η κλινική κατάθλιψη δεν είναι απλώς αποθάρρυνση , αλλά μια ιατρικά διαγνωσμένη κατάσταση στην οποία η θλίψη είναι έντονη και συνεχιζόμενη . 
 Για επιπρόσθετες πληροφορίες , βλέπε Σκοπιά 15 Οκτωβρίου 1988 , σελίδες 25 - 29 · 15 Νοεμβρίου 1988 , σελίδες 21 - 24 και 1 Σεπτεμβρίου 1996 , σελίδες 30 , 31 . 
 Θυμάστε ; 
 • Γιατί οι ταλαιπωρίες πλήττουν ακόμη και τους υπηρέτες του Ιεχωβά ; 
 • Ποιοι είναι μερικοί παράγοντες που κάνουν κάποια μέλη του λαού του Θεού να νιώθουν απόγνωση ; 
 • Πώς μας βοηθάει ο Ιεχωβά να αντιμετωπίζουμε τις ανησυχίες μας ; 
 • Με ποιον τρόπο είμαστε « κάτω από το κραταιό χέρι του Θεού » ; 
 [ Εικόνες στη σελίδα 25 ] 
 Παρά τις δοκιμασίες , ο λαός του Ιεχωβά έχει λόγους να χαίρεται 
 [ Εικόνα στη σελίδα 28 ] 
 Η μαρτυρία από τηλεφώνου είναι ένας τρόπος να δίνετε στον Ιεχωβά το καλύτερο που μπορείτε 
 Να Είστε Σοφοί — Να Φοβάστε τον Θεό ! 
 « Ο φόβος του Ιεχωβά είναι η αρχή της σοφίας » . — ΠΑΡΟΙΜΙΕΣ 9 : 10 . 
 Γιατί δυσκολεύονται πολλοί να κατανοήσουν την έννοια του φόβου για τον Θεό ; 
 ΥΠΗΡΧΕ μια εποχή κατά την οποία ο χαρακτηρισμός κάποιου ατόμου ως θεοφοβούμενου θεωρούνταν φιλοφρόνηση . 
 Σήμερα , πολλοί πιστεύουν ότι η έννοια του φόβου για τον Θεό είναι απαρχαιωμένη , δύσκολη να την κατανοήσει κάποιος . 
 “ Αφού ο Θεός είναι αγάπη ” , μπορεί να διερωτώνται , “ γιατί πρέπει να τον φοβάμαι ; ” Για αυτούς , ο φόβος είναι αρνητικό , ακόμη και αδρανοποιητικό , συναίσθημα . 
 Ο αληθινός φόβος του Θεού , όμως , έχει πολύ ευρύτερη έννοια και , όπως θα δούμε , δεν πρόκειται απλώς για κάποιο συναίσθημα . 
 2 , 3 . 
 Τι περιλαμβάνει ο γνήσιος φόβος του Θεού ; 
 Στην Αγία Γραφή , ο φόβος του Θεού έχει θετική χροιά . 
 Είναι η βαθιά ευλάβεια και ο βαθύς σεβασμός για τον Θεό , μια ισχυρή επιθυμία να μην τον δυσαρεστήσουμε . 
 Περιλαμβάνει το να αποδεχόμαστε τους ηθικούς κανόνες του Θεού και να προσκολλούμαστε αυστηρά σε αυτούς καθώς και την επιθυμία να ζούμε σύμφωνα με ό , τι λέει ο Θεός πως είναι σωστό ή εσφαλμένο . 
 Κάποιο σύγγραμμα τονίζει ότι αυτός ο υγιής φόβος εκφράζει « μια θεμελιώδη στάση απέναντι στον Θεό η οποία οδηγεί σε σοφή συμπεριφορά και στην αποφυγή κάθε μορφής κακού » . 
 Κατάλληλα , ο Λόγος του Θεού μάς λέει : « Ο φόβος του Ιεχωβά είναι η αρχή της σοφίας » . — Παροιμίες 9 : 10 . 
 Πράγματι , ο φόβος του Θεού περιλαμβάνει ένα ευρύ φάσμα ανθρώπινων βιωμάτων . 
 Σχετίζεται , όχι μόνο με τη σοφία , αλλά και με τη χαρά , την ειρήνη , την ευημερία , τη μακροβιότητα , την ελπίδα , την εμπιστοσύνη και την πεποίθηση . 
 Συνδέεται στενά με την πίστη και την αγάπη . 
 Στην πραγματικότητα , εμπερικλείει ολόκληρη τη σχέση μας με τον Θεό και με τους συνανθρώπους μας . 
 Ο φόβος του Θεού περιλαμβάνει τη βαθιά πεποίθηση ότι ο ουράνιος Πατέρας μας ενδιαφέρεται προσωπικά για εμάς και είναι πρόθυμος να συγχωρεί τις παραβάσεις μας . 
 Μόνο οι αμετανόητοι πονηροί έχουν λόγο να τρομάζουν μπροστά στον Θεό . 
 * — Εβραίους 10 : 26 - 31 . 
 Πώς Μαθαίνουμε να Φοβόμαστε τον Ιεχωβά 
 Τι μπορεί να μας βοηθήσει να “ μάθουμε να φοβόμαστε τον Ιεχωβά ” ; 
 Εφόσον ο φόβος του Θεού παίζει βασικό ρόλο στο να παίρνουμε σοφές αποφάσεις και να λαβαίνουμε τις ευλογίες του Θεού , πώς μπορούμε να “ μάθουμε να φοβόμαστε τον Ιεχωβά ” κατάλληλα ; Πολλά παραδείγματα θεοφοβούμενων αντρών και γυναικών έχουν καταγραφεί στις Γραφές « για την εκπαίδευσή μας » . 
 Για να βοηθηθούμε να κατανοήσουμε τι σημαίνει πραγματικά το να φοβόμαστε τον Θεό , ας κάνουμε σκέψεις γύρω από τη ζωή ενός από αυτά τα παραδείγματα , του Βασιλιά Δαβίδ του αρχαίου Ισραήλ . 
 Πώς το γεγονός ότι ο Δαβίδ ήταν ποιμένας τον δίδαξε να φοβάται τον Ιεχωβά ; 
 Ο Ιεχωβά απέρριψε τον πρώτο βασιλιά του Ισραήλ , τον Σαούλ , επειδή αυτός φοβόταν το λαό και δεν είχε θεοσεβή φόβο . 
 Από την άλλη πλευρά , η πορεία ζωής του Δαβίδ και η στενή του σχέση με τον Ιεχωβά τον χαρακτηρίζουν ως αληθινά θεοφοβούμενο άνθρωπο . 
 Από τα πρώτα του χρόνια , ο Δαβίδ βρισκόταν συχνά έξω βόσκοντας τα πρόβατα του πατέρα του . 
 Οι νύχτες που περνούσε ο Δαβίδ ποιμαίνοντας τα ζώα κάτω από τα άστρα θα πρέπει να τον βοήθησαν να κατανοήσει το φόβο του Ιεχωβά . 
 Αν και μπορούσε να διακρίνει μόνο ένα μικρό μέρος της απεραντοσύνης του σύμπαντος , κατέληξε στο σωστό συμπέρασμα — ο Θεός αξίζει το σεβασμό και τη λατρεία μας . 
 « Όταν βλέπω τους ουρανούς σου , τα έργα των δαχτύλων σου , τη σελήνη και τα άστρα που ετοίμασες » , έγραψε αργότερα , « τι είναι ο θνητός άνθρωπος και τον θυμάσαι , ή ο γιος του χωματένιου ανθρώπου και τον φροντίζεις ; » — Ψαλμός 8 : 3 , 4 . 
 Πώς έκανε τον Δαβίδ να νιώθει η μεγαλοσύνη του Ιεχωβά ; 
 Εύλογα , ο Δαβίδ εντυπωσιαζόταν όταν σύγκρινε τη μικρότητά του με τους αχανείς έναστρους ουρανούς . 
 Αυτή η γνώση , αντί να τον τρομάζει , τον υποκινούσε να εξυμνεί τον Ιεχωβά και να λέει : « Οι ουρανοί διακηρύττουν τη δόξα του Θεού , και για το έργο των χεριών του μιλάει το εκπέτασμα » . 
 Αυτή η ευλάβεια για τον Θεό έφερε τον Δαβίδ πιο κοντά στον Ιεχωβά και τον έκανε να θέλει να μαθαίνει τις τέλειες οδούς Του και να τις ακολουθεί . 
 Φανταστείτε πώς ένιωθε ο Δαβίδ όταν έψαλλε στον Ιεχωβά : « Εσύ είσαι μεγάλος και κάνεις θαυμαστά πράγματα · εσύ είσαι ο Θεός , μόνο εσύ . 
 Δίδαξέ με , Ιεχωβά , την οδό σου . 
 Θα περπατώ στην αλήθεια σου . 
 Ενοποίησε την καρδιά μου για να φοβάται το όνομά σου » . — Ψαλμός 86 : 10 , 11 . 
 Πώς βοήθησε ο φόβος του Θεού τον Δαβίδ να πολεμήσει τον Γολιάθ ; 
 Όταν οι Φιλισταίοι εισέβαλαν στη γη του Ισραήλ , ο πρόμαχός τους ο Γολιάθ , ο οποίος είχε ύψος περίπου τρία μέτρα , ενέπαιζε τους Ισραηλίτες λέγοντας στην ουσία : “ Διαλέξτε έναν άντρα για να μονομαχήσουμε ! 
 Αν νικήσει εκείνος , εμείς θα σας υπηρετούμε ” . 
 Ο Σαούλ και ολόκληρος ο στρατός του είχαν τρομοκρατηθεί — αλλά όχι ο Δαβίδ . 
 Εκείνος ήξερε ότι έπρεπε να φοβάται μόνο τον Ιεχωβά και κανέναν άνθρωπο , όσο δυνατός και αν ήταν αυτός . 
 « Έρχομαι σε εσένα με το όνομα του Ιεχωβά των στρατευμάτων » , είπε ο Δαβίδ στον Γολιάθ , « και όλη αυτή η σύναξη θα γνωρίσει ότι ούτε με σπαθί ούτε με δόρυ σώζει ο Ιεχωβά , επειδή του Ιεχωβά είναι η μάχη » . 
 Με τη σφεντόνα του και με μία και μόνο πέτρα — καθώς και με τη βοήθεια του Ιεχωβά — ο Δαβίδ πάταξε το γίγαντα . — 1 Σαμουήλ 17 : 45 - 47 . 
 Τι μας διδάσκουν τα Γραφικά παραδείγματα θεοφοβούμενων ατόμων ; 
 Ίσως αντιμετωπίζουμε εμπόδια ή εχθρούς εξίσου φοβερούς με εκείνους τους οποίους αντιμετώπισε ο Δαβίδ . 
 Τι μπορούμε να κάνουμε ; Μπορούμε να χειριστούμε αυτές τις καταστάσεις με τον ίδιο τρόπο με τον οποίο τις χειρίστηκε ο Δαβίδ καθώς και άλλα πιστά άτομα του παρελθόντος — με θεοσεβή φόβο . 
 Ο φόβος του Θεού είναι δυνατόν να υπερνικήσει το φόβο του ανθρώπου . 
 Ο Νεεμίας , ένας πιστός υπηρέτης του Θεού , παρότρυνε τους Ισραηλίτες συμπατριώτες του , οι οποίοι δέχονταν πιέσεις από εναντίους : « Μη φοβάστε εξαιτίας τους . 
 Τον Ιεχωβά τον Μεγάλο και τον Φοβερό να έχετε στο νου σας » . 
 Με την υποστήριξη του Ιεχωβά , ο Δαβίδ , ο Νεεμίας και άλλοι πιστοί υπηρέτες του Θεού έφεραν σε πέρας με επιτυχία τους θεόδοτους διορισμούς τους . 
 Με θεοσεβή φόβο , μπορούμε να τα καταφέρουμε και εμείς . 
 Αντιμετώπιση Προβλημάτων με Θεοσεβή Φόβο 
 Υπό ποιες συνθήκες επέδειξε ο Δαβίδ φόβο για τον Θεό ; 
 Αφότου ο Δαβίδ σκότωσε τον Γολιάθ , ο Ιεχωβά τού έδωσε περισσότερες νίκες . 
 Ο ζηλόφθονος Σαούλ , όμως , προσπάθησε — πρώτα υποκινούμενος από παρόρμηση , έπειτα με πανουργία και τέλος χρησιμοποιώντας έναν στρατό — να σκοτώσει τον Δαβίδ . 
 Μολονότι ο Ιεχωβά είχε διαβεβαιώσει τον Δαβίδ ότι θα γινόταν βασιλιάς , ο Δαβίδ έπρεπε επί χρόνια να τρέπεται σε φυγή , να μάχεται και να περιμένει τον καιρό που ο Ιεχωβά θα τον έκανε βασιλιά . 
 Ενόσω συνέβαιναν όλα αυτά , ο Δαβίδ έδειξε ότι φοβόταν τον αληθινό Θεό . — 1 Σαμουήλ 18 : 9 , 11 , 17 · 24 : 2 . 
 Πώς έδειξε ο Δαβίδ φόβο για τον Θεό όταν βρέθηκε αντιμέτωπος με τον κίνδυνο ; 
 Σε κάποια περίπτωση , ο Δαβίδ κατέφυγε στον Αγχούς , το βασιλιά της Γαθ , η οποία ήταν πόλη των Φιλισταίων και πατρίδα του Γολιάθ . 
 Οι υπηρέτες του βασιλιά κατήγγειλαν τον Δαβίδ ως εχθρό του έθνους τους . 
 Πώς αντέδρασε ο Δαβίδ σε αυτή την επικίνδυνη κατάσταση ; Άνοιξε την καρδιά του στον Ιεχωβά μέσω προσευχής . 
 Αν και χρειάστηκε να προσποιηθεί ότι ήταν παράφρονας για να γλιτώσει , ο Δαβίδ ήξερε ότι στην πραγματικότητα ο Ιεχωβά ήταν εκείνος που τον είχε απελευθερώσει ευλογώντας τις προσπάθειές του . 
 Η ολόκαρδη εμπιστοσύνη του Δαβίδ στον Ιεχωβά και η πεποίθησή του σε εκείνον έδειξαν ότι ο Δαβίδ ήταν όντως θεοφοβούμενο άτομο . — Ψαλμός 34 : 4 - 6 , 9 - 11 . 
 Πώς μπορούμε να δείχνουμε θεοσεβή φόβο υπό δοκιμασία , όπως έκανε ο Δαβίδ ; 
 Όπως ο Δαβίδ , έτσι και εμείς μπορούμε να δείχνουμε φόβο για τον Θεό με το να εμπιστευόμαστε στην υπόσχεση που έχει δώσει ότι θα μας βοηθάει να τα βγάζουμε πέρα με τα προβλήματά μας . 
 « Εναπόθεσε στον Ιεχωβά την οδό σου και βασίσου σε αυτόν , και αυτός θα ενεργήσει » , είπε ο Δαβίδ . 
 Κάτι τέτοιο δεν σημαίνει ότι αφήνουμε απλώς τα προβλήματά μας στα χέρια του Ιεχωβά χωρίς να κάνουμε ό , τι μπορούμε για αυτά αναμένοντας από εκείνον να ενεργήσει για χάρη μας . 
 Όταν ο Δαβίδ προσευχήθηκε στον Θεό για βοήθεια δεν άφησε στη συνέχεια τα πράγματα χωρίς να κάνει τίποτα . 
 Χρησιμοποίησε τις σωματικές και διανοητικές δυνάμεις που του είχε χορηγήσει ο Ιεχωβά και καταπιάστηκε με το πρόβλημα που τον απασχολούσε . 
 Ωστόσο , ο Δαβίδ γνώριζε ότι οι ανθρώπινες προσπάθειες και μόνο δεν μπορούσαν να φέρουν επιτυχία . 
 Το ίδιο πρέπει να συμβαίνει και με εμάς . 
 Έχοντας κάνει όλα όσα μπορούμε , πρέπει να αφήνουμε τα υπόλοιπα στον Ιεχωβά . 
 Στην πραγματικότητα , συνήθως δεν μπορούμε να κάνουμε τίποτα άλλο από το να βασιστούμε στον Ιεχωβά . 
 Σε τέτοιες περιπτώσεις ο φόβος του Θεού έρχεται στο προσκήνιο με έναν πολύ προσωπικό τρόπο . 
 Μπορούμε να λάβουμε παρηγοριά από την εγκάρδια έκφραση του Δαβίδ : « Η στενή σχέση με τον Ιεχωβά είναι για εκείνους που τον φοβούνται » . — Ψαλμός 25 : 14 . 
 Γιατί χρειάζεται να παίρνουμε στα σοβαρά τις προσευχές μας , και ποια στάση δεν πρέπει να έχουμε ποτέ ; 
 Πρέπει , λοιπόν , να παίρνουμε στα σοβαρά τις προσευχές μας και τη σχέση μας με τον Θεό . 
 Όταν πλησιάζουμε τον Ιεχωβά , πρέπει να “ πιστεύουμε ότι αυτός είναι και ότι γίνεται μισθαποδότης σε εκείνους που τον εκζητούν ένθερμα ” . 
 Και όταν εκείνος μας βοηθάει , εμείς πρέπει να “ αποδεικνυόμαστε ευγνώμονες ” , όπως μας συμβούλεψε ο απόστολος Παύλος . 
 Δεν πρέπει ποτέ να είμαστε σαν τα άτομα που περιέγραψε ένας έμπειρος χρισμένος Χριστιανός : « Φαντάζονται τον Θεό σαν να είναι ένας ουράνιος σερβιτόρος » , είπε . 
 « Όταν χρειάζονται κάτι , θέλουν με ένα νεύμα να έρχεται κοντά τους . 
 Και όταν αποκτήσουν αυτό που επιθυμούν , θέλουν να απομακρυνθεί » . 
 Μια τέτοια στάση προδίδει έλλειψη θεοσεβούς φόβου . 
 Όταν ο Φόβος του Θεού Χάθηκε 
 Σε ποια περίπτωση δεν έδειξε ο Δαβίδ σεβασμό για το Νόμο του Θεού ; 
 Το γεγονός ότι ο Δαβίδ λάβαινε τη βοήθεια του Ιεχωβά όταν περνούσε στενοχώριες καθιστούσε βαθύτερο το φόβο του για τον Θεό και ενίσχυε την πεποίθησή του σε εκείνον . 
 Σε τρεις σημαντικές περιπτώσεις , όμως , ο φόβος του Δαβίδ για τον Θεό χάθηκε , πράγμα που οδήγησε σε σοβαρές συνέπειες . 
 Η πρώτη περίπτωση περιλάμβανε τη διευθέτηση που έκανε για να μεταφερθεί η κιβωτός της διαθήκης του Ιεχωβά στην Ιερουσαλήμ πάνω σε άμαξα και όχι στους ώμους των Λευιτών , όπως όριζε ο Νόμος του Θεού . 
 Όταν ο Ουζά , ο οποίος οδηγούσε την άμαξα , έπιασε την Κιβωτό για να τη σταθεροποιήσει , πέθανε επιτόπου για την « ανευλαβή πράξη » του . 
 Ναι , ο Ουζά διέπραξε σοβαρή αμαρτία , αλλά στην ουσία εκείνο που προκάλεσε αυτό το τραγικό αποτέλεσμα ήταν το γεγονός ότι ο Δαβίδ δεν διατήρησε κατάλληλο σεβασμό για το Νόμο του Θεού . 
 Το να φοβάται κάποιος τον Θεό σημαίνει να κάνει τα πράγματα σύμφωνα με το δικό Του τρόπο . — 2 Σαμουήλ 6 : 2 - 9 · Αριθμοί 4 : 15 · 7 : 9 . 
 Ποιο ήταν το αποτέλεσμα όταν ο Δαβίδ απαρίθμησε τον Ισραήλ ; 
 Αργότερα , υποκινούμενος από τον Σατανά , ο Δαβίδ απαρίθμησε τους στρατιώτες του Ισραήλ . 
 Κάνοντάς το αυτό , ο Δαβίδ έδειξε ότι είχε χάσει το φόβο του για τον Θεό , με αποτέλεσμα να πεθάνουν 70.000 Ισραηλίτες . 
 Μολονότι ο Δαβίδ μετάνιωσε ενώπιον του Ιεχωβά , εκείνος και οι γύρω του υπέφεραν πολύ . — 2 Σαμουήλ 24 : 1 - 16 . 
 Τι έκανε τον Δαβίδ να υποπέσει σε σεξουαλικό αμάρτημα ; 
 Σε κάποια άλλη περίπτωση η προσωρινή απώλεια του φόβου του Θεού οδήγησε τον Δαβίδ σε ανήθικη σχέση με τη Βηθ - σαβεέ , τη σύζυγο του Ουρία . 
 Ο Δαβίδ γνώριζε ότι η μοιχεία ή ακόμη και το να επιθυμήσει τη σύντροφο κάποιου άλλου ήταν κάτι το εσφαλμένο . 
 Το πρόβλημα ξεκίνησε όταν ο Δαβίδ είδε τη Βηθ - σαβεέ να λούζεται . 
 Ο κατάλληλος φόβος του Θεού έπρεπε να τον είχε υποκινήσει αμέσως να στρέψει τα μάτια του και τις σκέψεις του αλλού . 
 Αντίθετα , ο Δαβίδ προφανώς “ εξακολούθησε να την κοιτάζει ” μέχρι που το πάθος υπερίσχυσε έναντι του φόβου του για τον Θεό . 
 Ο Δαβίδ ξέχασε ότι ο Ιεχωβά περιλαμβανόταν άμεσα στη ζωή του . — Ψαλμός 139 : 1 - 7 . 
 Ποιες συνέπειες υπέστη ο Δαβίδ για την αδικοπραγία του ; 
 Από τη σχέση του Δαβίδ με τη Βηθ - σαβεέ προήλθε ένας γιος . 
 Σύντομα , ο Ιεχωβά έστειλε τον προφήτη του , τον Νάθαν , για να εκθέσει την αμαρτία του Δαβίδ . 
 Όταν συνήλθε , ο Δαβίδ επανέκτησε το φόβο του για τον Θεό και μετάνιωσε . 
 Ικέτευσε τον Ιεχωβά να μην τον απορρίψει ούτε να αφαιρέσει το άγιο πνεύμα Του από εκείνον . 
 Ο Ιεχωβά συγχώρησε τον Δαβίδ και ελάφρυνε την τιμωρία αλλά δεν προφύλαξε τον Δαβίδ από όλες τις κακές συνέπειες των πράξεών του . 
 Ο γιος του Δαβίδ πέθανε , ενώ έκτοτε οδύνες και τραγωδίες ταλαιπωρούσαν την οικογένειά του . 
 Τι τίμημα πλήρωσε επειδή έχασε το φόβο του για τον Θεό ! — 2 Σαμουήλ 12 : 10 - 14 · 13 : 10 - 14 · 15 : 14 . 
 Δείξτε με παράδειγμα την οδύνη που προκαλούν οι αμαρτωλές πράξεις . 
 Σήμερα , αν δεν δείχνουμε φόβο για τον Θεό σε ηθικά ζητήματα , μπορεί παρόμοια να υποστούμε σοβαρές και μόνιμες επιπτώσεις . 
 Φανταστείτε τον πόνο που ένιωσε μια νεαρή σύζυγος όταν έμαθε ότι ο Χριστιανός σύζυγός της την απατούσε ενόσω βρισκόταν στο εξωτερικό για επαγγελματικούς λόγους . 
 Συγκλονισμένη και βαθιά λυπημένη , διπλώθηκε στα δύο , έκρυψε το πρόσωπό της με τα χέρια της και ξέσπασε σε κλάματα . 
 Πόσος χρόνος θα χρειαστεί να περάσει για να κερδίσει ξανά ο σύζυγός της την εμπιστοσύνη και το σεβασμό της ; Μπορούμε να αποφύγουμε τέτοιες τραγικές συνέπειες με το να φοβόμαστε αληθινά τον Θεό . — 1 Κορινθίους 6 : 18 . 
 Ο Φόβος του Θεού μάς Συγκρατεί από την Αμαρτία 
 Ποιος είναι ο αντικειμενικός σκοπός και ο τρόπος ενέργειας του Σατανά ; 
 Ο Σατανάς διαβρώνει με ραγδαίο ρυθμό τις ηθικές αξίες του κόσμου και θέλει ιδιαίτερα να διαφθείρει τους αληθινούς Χριστιανούς . 
 Προς αυτόν το σκοπό , χρησιμοποιεί την πιο ευθεία οδό για να φτάσει στην καρδιά και στη διάνοιά μας — τις αισθήσεις μας , συγκεκριμένα τα μάτια και τα αφτιά μας . 
 Πώς θα αντιδράσετε εσείς αν βρεθείτε ξαφνικά αντιμέτωποι με ανήθικες εικόνες , λέξεις ή ανθρώπους ; 
 Πώς βοήθησε ο θεοσεβής φόβος κάποιον Χριστιανό να αντισταθεί στον πειρασμό ; 
 Εξετάστε την περίπτωση του Αντρέ , * ενός Χριστιανού πρεσβυτέρου , πατέρα και γιατρού από την Ευρώπη . 
 Όταν ο Αντρέ είχε εφημερία στο νοσοκομείο , κάποιες συνάδελφοί του έβαζαν συνέχεια στο μαξιλάρι του σημειώματα — διακοσμημένα με καρδιές — προσκαλώντας τον να έχει σεξουαλικές σχέσεις μαζί τους . 
 Ο Αντρέ αρνούνταν σταθερά να ενδώσει στις προτάσεις τους . 
 Επιπλέον , για να απομακρυνθεί από το κακό περιβάλλον , βρήκε εργασία κάπου αλλού . 
 Ο φόβος που έδειξε για τον Θεό αποδείχτηκε πολύ σοφή πορεία και οδήγησε σε ευλογίες , καθώς ο Αντρέ αφιερώνει σήμερα μέρος του χρόνου του υπηρετώντας στο γραφείο τμήματος των Μαρτύρων του Ιεχωβά στη χώρα του . 
 20 , 21 . ( α ) Πώς μπορεί ο φόβος του Θεού να μας βοηθήσει να αποφεύγουμε την αμαρτία ; ( β ) Τι θα εξεταστεί στο επόμενο άρθρο ; 
 Το να εμμένει κάποιο άτομο σε εσφαλμένες σκέψεις μπορεί να το οδηγήσει σε τέτοια διανοητική κατάσταση ώστε να είναι πρόθυμο να εγκαταλείψει την πολύτιμη σχέση του με τον Ιεχωβά με αντάλλαγμα κάτι το οποίο δεν δικαιούται . 
 Από την άλλη πλευρά , αν φοβόμαστε τον Ιεχωβά , θα παραμένουμε μακριά — μάλιστα θα φεύγουμε στην κυριολεξία — από ανθρώπους , μέρη , δραστηριότητες και διασκέδαση που θα μπορούσαν να μας κάνουν να μειώσουμε την ηθική μας επαγρύπνηση . 
 Οποιαδήποτε στενοχώρια ή θυσία και αν περιλαμβάνεται , είναι ελάχιστη αν συγκριθεί με την απώλεια της επιδοκιμασίας του Θεού . 
 Ο φόβος για τον Θεό ασφαλώς συνεπάγεται το να μην εκθέτουμε ποτέ εσκεμμένα τον εαυτό μας σε οτιδήποτε ανήθικο , περιλαμβανομένης κάθε μορφής πορνογραφίας , αλλά αντιθέτως να κάνουμε τα μάτια μας « να προσπερνούν και να μη βλέπουν ό , τι δεν έχει αξία » . 
 Αν ενεργούμε έτσι , μπορούμε να έχουμε πεποίθηση ότι ο Ιεχωβά θα “ μας διατηρήσει στη ζωή ” και θα μας προμηθεύει οτιδήποτε χρειαζόμαστε πραγματικά . — Ψαλμός 84 : 11 · 119 : 37 . 
 Όντως , το να ενεργούμε με γνήσιο φόβο για τον Θεό αποτελεί πάντα πορεία σοφίας . 
 Επίσης , είναι πηγή αληθινής ευτυχίας . 
 Αυτό θα διευκρινιστεί στο επόμενο άρθρο . 
 [ Υποσημειώσεις ] 
 Βλέπε το άρθρο « Η Άποψη της Αγίας Γραφής : Πώς Μπορείτε να Φοβάστε έναν Θεό Αγάπης ; » στο τεύχος 8 Ιανουαρίου 1998 του περιοδικού Ξύπνα ! , το οποίο είναι έκδοση των Μαρτύρων του Ιεχωβά . 
 Το όνομα έχει αλλαχτεί . 
 Μπορείτε να Εξηγήσετε ; 
 • Ποιες Χριστιανικές ιδιότητες περιλαμβάνει ο φόβος του Θεού ; 
 • Πώς εξουδετερώνει ο φόβος του Θεού το φόβο του ανθρώπου ; 
 • Πώς μπορούμε να δείχνουμε ότι έχουμε την κατάλληλη άποψη για την προσευχή ; 
 • Πώς μπορεί ο φόβος του Θεού να μας συγκρατεί από την αμαρτία ; 
 [ Εικόνα στη σελίδα 23 ] 
 Ο Δαβίδ έμαθε το φόβο του Θεού καθώς παρατηρούσε τη δημιουργία του Ιεχωβά 
 [ Εικόνες στη σελίδα 24 ] 
 Πώς θα αντιδράσετε εσείς αν βρεθείτε ξαφνικά αντιμέτωποι με μια κατάσταση που περιλαμβάνει πειρασμό ; 
 Να Φοβάστε τον Ιεχωβά — Να Είστε Ευτυχισμένοι ! 
 « Ευτυχισμένος είναι ο άνθρωπος που φοβάται τον Ιεχωβά » . — ΨΑΛΜΟΣ 112 : 1 . 
 1 , 2 . 
 Τι είναι δυνατόν να φέρει ο φόβος του Ιεχωβά ; 
 Η ΕΥΤΥΧΙΑ δεν αποκτάται εύκολα . 
 Η πραγματική ευτυχία εξαρτάται από το αν παίρνουμε τις σωστές αποφάσεις , αν κάνουμε το σωστό και αν απομακρυνόμαστε από ό , τι είναι εσφαλμένο . 
 Ο Πλάστης μας , ο Ιεχωβά , μας έχει δώσει το Λόγο του , την Αγία Γραφή , για να μας διδάξει πώς να απολαμβάνουμε την καλύτερη οδό ζωής . 
 Αν αναζητούμε την καθοδηγία του Ιεχωβά και την ακολουθούμε , εκδηλώνοντας έτσι φόβο για τον Θεό , μπορούμε να είμαστε αληθινά ικανοποιημένοι και ευτυχισμένοι . — Ψαλμός 23 : 1 · Παροιμίες 14 : 26 . 
 Σε αυτό το άρθρο , θα εξετάσουμε Γραφικά και σύγχρονα παραδείγματα τα οποία δείχνουν πώς δίνει ο γνήσιος φόβος του Θεού δύναμη σε κάποιον προκειμένου να αντισταθεί στην πίεση που δέχεται να κάνει το εσφαλμένο , καθώς και θάρρος για να κάνει το σωστό . 
 Θα δούμε ότι ο θεοσεβής φόβος είναι δυνατόν να μας φέρει ευτυχία υποκινώντας μας να διορθώσουμε μια εσφαλμένη πορεία , όπως χρειάστηκε να κάνει ο Βασιλιάς Δαβίδ . 
 Θα δούμε επίσης ότι ο φόβος του Ιεχωβά είναι μια αληθινά πολύτιμη κληρονομιά την οποία μπορούν οι γονείς να μεταβιβάσουν στα παιδιά τους . 
 Πράγματι , ο Λόγος του Θεού μάς διαβεβαιώνει : « Ευτυχισμένος είναι ο άνθρωπος που φοβάται τον Ιεχωβά » . — Ψαλμός 112 : 1 . 
 Ξαναβρείτε τη Χαμένη Ευτυχία 
 Τι βοήθησε τον Δαβίδ να ανανήψει από τις αμαρτίες του ; 
 Όπως εξετάσαμε στο προηγούμενο άρθρο , ο Δαβίδ σε τρεις σημαντικές περιπτώσεις απέτυχε να δείξει κατάλληλο θεοσεβή φόβο και αμάρτησε . 
 Ωστόσο , η ανταπόκρισή του στη διαπαιδαγώγηση του Ιεχωβά έδειξε ότι στην ουσία ήταν θεοφοβούμενο άτομο . 
 Η ευλάβεια και ο σεβασμός του για τον Θεό τον υποκίνησαν να παραδεχτεί την ενοχή του , να διορθώσει την πορεία του και να αποκαταστήσει την καλή σχέση με τον Ιεχωβά . 
 Αν και τα λάθη του επέφεραν παθήματα τόσο σε εκείνον όσο και σε άλλους , με τη γνήσια μετάνοιά του κέρδισε τη διαρκή υποστήριξη και ευλογία του Ιεχωβά . 
 Το παράδειγμα του Δαβίδ μπορεί ασφαλώς να ενσταλάξει θάρρος σε Χριστιανούς σήμερα οι οποίοι ίσως να πέσουν σε κάποιο σοβαρό αμάρτημα . 
 Πώς μπορεί ο φόβος του Θεού να βοηθήσει κάποιο άτομο να ξαναβρεί την ευτυχία ; 
 Εξετάστε την περίπτωση της Ζόνια . 
 * Αν και υπηρετούσε ως ολοχρόνια κήρυκας των καλών νέων , η Ζόνια άρχισε να έχει κακές συναναστροφές , αναμείχθηκε σε αντιχριστιανική διαγωγή και χρειάστηκε να αποκοπεί από τη Χριστιανική εκκλησία . 
 Όταν συνήλθε , η Ζόνια έκανε ό , τι ήταν απαραίτητο για να αποκαταστήσει τη σχέση της με τον Ιεχωβά . 
 Με τον καιρό επανεντάχθηκε στην εκκλησία . 
 Ενόσω συνέβαιναν όλα αυτά , η Ζόνια δεν έχασε ποτέ την επιθυμία να υπηρετεί τον Ιεχωβά . 
 Τελικά , ανέλαβε και πάλι την ολοχρόνια διακονία σκαπανέα . 
 Αργότερα , παντρεύτηκε έναν υποδειγματικό Χριστιανό πρεσβύτερο και τώρα υπηρετούν μαζί ευτυχισμένα στην εκκλησία . 
 Αν και η Ζόνια λυπάται πολύ που παρέκκλινε προσωρινά από τη Χριστιανική οδό , είναι ευτυχισμένη για το ότι ο φόβος της για τον Θεό τη βοήθησε να επιστρέψει . 
 Καλύτερα να Υποφέρει Παρά να Αμαρτήσει 
 5 , 6 . 
 Εξηγήστε πώς και γιατί ο Δαβίδ χάρισε δύο φορές τη ζωή στον Σαούλ . 
 Είναι πολύ καλύτερο , φυσικά , όταν ο φόβος του Θεού βοηθάει κάποιον να αποφύγει εξαρχής την αμαρτία . 
 Αυτό αποδείχτηκε αληθινό με τον Δαβίδ . 
 Κάποτε , καθώς ο Σαούλ καταδίωκε τον Δαβίδ με στρατιωτική δύναμη τριών χιλιάδων αντρών , μπήκε σε μια σπηλιά — στην ίδια σπηλιά όπου κρυβόταν ο Δαβίδ και οι άντρες του . 
 Εκείνοι τον παρότρυναν να σκοτώσει τον Σαούλ . 
 Μήπως δεν έδινε ο Ιεχωβά στον Δαβίδ το θανάσιμο εχθρό του στο χέρι του ; Αθόρυβα , ο Δαβίδ πλησίασε τον Σαούλ και έκοψε την άκρη του ενδύματός του . 
 Επειδή ο Δαβίδ φοβόταν τον Θεό , ακόμη και αυτή η σχετικά ακίνδυνη πράξη τάραξε τη συνείδησή του . 
 Ο Δαβίδ διέλυσε τους αγανακτισμένους άντρες του λέγοντας : « Μου είναι αδιανόητο , από την άποψη του Ιεχωβά , να κάνω αυτό το πράγμα στον κύριό μου , τον χρισμένο του Ιεχωβά » . 
 * — 1 Σαμουήλ 24 : 1 - 7 . 
 Σε κάποια μεταγενέστερη περίπτωση , ο Σαούλ στρατοπέδευσε για να διανυκτερεύσει , και ο ίδιος μαζί με όλους τους άντρες του έπεσαν σε “ βαθύ ύπνο από τον Ιεχωβά ” . 
 Ο Δαβίδ και ο γενναίος ανιψιός του , ο Αβισαί , διείσδυσαν στο μέσο του στρατοπέδου και στάθηκαν ακριβώς πάνω από τον κοιμισμένο Σαούλ . 
 Ο Αβισαί ήθελε να απαλλαχτούν από τον Σαούλ μια και καλή . 
 Ο Δαβίδ συγκράτησε τον Αβισαί ρωτώντας : « Ποιος άπλωσε το χέρι του εναντίον του χρισμένου του Ιεχωβά και παρέμεινε αθώος ; » — 1 Σαμουήλ 26 : 9 , 12 . 
 Τι συγκράτησε τον Δαβίδ από το να αμαρτήσει ; 
 Γιατί δεν πάταξε ο Δαβίδ τον Σαούλ ενώ είχε δύο φορές την ευκαιρία να το κάνει αυτό ; Επειδή φοβόταν τον Ιεχωβά περισσότερο από όσο φοβόταν τον Σαούλ . 
 Λόγω του κατάλληλου φόβου του για τον Θεό , ο Δαβίδ ήταν έτοιμος να υποφέρει , αν ήταν απαραίτητο , παρά να αμαρτήσει . 
 Είχε πλήρη πεποίθηση ότι ο Ιεχωβά θα φρόντιζε το λαό Του και τον ίδιο προσωπικά . 
 Ο Δαβίδ γνώριζε ότι αν υπάκουε και εμπιστευόταν στον Θεό θα απολάμβανε ευτυχία και πολλές ευλογίες , ενώ αν αγνοούσε τον Θεό , αυτό θα επέφερε την αποδοκιμασία Του . 
 Γνώριζε επίσης ότι ο Θεός θα εκπλήρωνε την υπόσχεση που είχε δώσει να κάνει τον Δαβίδ βασιλιά και ότι θα απομάκρυνε τον Σαούλ στο δικό Του καιρό και με το δικό Του τρόπο . — 1 Σαμουήλ 26 : 10 . 
 Ο Φόβος του Θεού Φέρνει Ευτυχία 
 Πώς αποτελεί παράδειγμα η διαγωγή που εκδήλωσε ο Δαβίδ όταν βρισκόταν υπό πίεση ; 
 Ως Χριστιανοί , μπορούμε να αναμένουμε εμπαιγμό , διωγμό και άλλες δοκιμασίες . 
 Μερικές φορές μπορεί ακόμη και να αντιμετωπίζουμε δυσκολίες που περιλαμβάνουν συλλάτρεις μας . 
 Ωστόσο , γνωρίζουμε ότι ο Ιεχωβά βλέπει τα πάντα , ακούει τις προσευχές μας και , στον κατάλληλο καιρό , θα διορθώσει τα πράγματα σύμφωνα με το θέλημά του . 
 Επομένως , αντί να φοβόμαστε τους εναντίους μας , φοβόμαστε τον Θεό και αποβλέπουμε σε εκείνον για να μας απελευθερώσει . 
 Σαν τον Δαβίδ , δεν παίρνουμε εκδίκηση για τον εαυτό μας ούτε συμβιβάζουμε τις δίκαιες αρχές για να μην υποφέρουμε . 
 Στο τέλος , αυτό φέρνει ευτυχία . 
 Αλλά πώς συμβαίνει κάτι τέτοιο ; 
 Αναφέρετε ένα παράδειγμα που δείχνει πώς μπορεί ο φόβος για τον Θεό να φέρει ευτυχία παρά το διωγμό . 
 « Θυμάμαι μια μητέρα και την έφηβη κόρη της οι οποίες λόγω της Χριστιανικής τους ουδετερότητας αρνήθηκαν να αγοράσουν κάρτες ενός πολιτικού κόμματος » , αφηγείται κάποιος παλαίμαχος ιεραπόστολος στην Αφρική . 
 « Δέχτηκαν κτηνώδη επίθεση από ένα πλήθος αντρών και έπειτα τους ειπώθηκε να πάνε στο σπίτι τους . 
 Καθώς περπατούσαν , η μητέρα προσπαθούσε να παρηγορήσει την κόρη της που έκλαιγε και η οποία πάσχιζε να καταλάβει γιατί είχε συμβεί αυτό . 
 Δεν ήταν χαρούμενες εκείνη τη στιγμή , αλλά είχαν καθαρή συνείδηση . 
 Αργότερα , ήταν πολύ ευτυχισμένες επειδή είχαν υπακούσει στον Θεό . 
 Αν είχαν αγοράσει τις κάρτες του κόμματος , το πλήθος θα ήταν κατενθουσιασμένο . 
 Οι άντρες θα τους είχαν προσφέρει αναψυκτικά και θα χόρευαν γύρω τους μέχρι να φτάσουν στο σπίτι . 
 Αλλά το κορίτσι και η μητέρα της , γνωρίζοντας ότι είχαν συμβιβαστεί , θα ήταν οι πιο δυστυχισμένοι άνθρωποι στον κόσμο » . 
 Ο φόβος τους για τον Θεό τις προστάτεψε από όλα αυτά . 
 10 , 11 . 
 Ποια καλά αποτελέσματα προέκυψαν από το φόβο που εκδήλωσε για τον Θεό κάποια γυναίκα ; 
 Η εκδήλωση θεοσεβούς φόβου φέρνει επίσης ευτυχία όταν αντιμετωπίζουμε δοκιμασίες οι οποίες περιλαμβάνουν το σεβασμό για την ιερότητα της ζωής . 
 Όταν η Μαίρη ήταν έγκυος στο τρίτο της παιδί , ο γιατρός την παρότρυνε να κάνει έκτρωση . 
 « Η κατάστασή σου είναι επικίνδυνη » , της είπε . 
 « Ανά πάσα στιγμή μπορεί να πάθεις κρίση και να πεθάνεις μέσα σε 24 ώρες . 
 Εκτός αυτού θα πεθάνει και το μωρό . 
 Εξάλλου , δεν υπάρχει καμία εγγύηση ότι το μωρό θα είναι φυσιολογικό » . 
 Η Μαίρη μελετούσε τη Γραφή με τους Μάρτυρες του Ιεχωβά αλλά δεν είχε βαφτιστεί ακόμη . 
 « Ωστόσο » , λέει η Μαίρη , « είχα βάλει σκοπό να υπηρετώ τον Ιεχωβά , και ήμουν αποφασισμένη να παραμείνω υπάκουη σε εκείνον , ό , τι και αν συνέβαινε » . — Έξοδος 21 : 22 , 23 . 
 Στη διάρκεια της εγκυμοσύνης της , η Μαίρη συνέχισε να μελετάει τη Γραφή και να φροντίζει την οικογένειά της . 
 Τελικά το μωρό γεννήθηκε . 
 « Η γέννα ήταν λίγο δυσκολότερη από τις πρώτες δύο , αλλά δεν υπήρχαν σοβαρές επιπλοκές » , αφηγείται η Μαίρη . 
 Ο φόβος για τον Θεό τη βοήθησε να διατηρήσει καλή συνείδηση και σύντομα βαφτίστηκε . 
 Καθώς το αγοράκι μεγάλωνε , έμαθε και εκείνο να φοβάται τον Ιεχωβά , και τώρα υπηρετεί σε ένα από τα γραφεία τμήματος των Μαρτύρων του Ιεχωβά . 
 “ Ενισχύστε τον Εαυτό σας Μέσω του Ιεχωβά ” 
 Πώς ενίσχυε τον Δαβίδ ο φόβος του Θεού ; 
 Ο φόβος του Δαβίδ για τον Ιεχωβά δεν τον συγκρατούσε μόνο από το να κάνει κάτι εσφαλμένο . 
 Τον ενίσχυε για να ενεργεί με αποφασιστικότητα και σοφία κάτω από δύσκολες περιστάσεις . 
 Επί έναν χρόνο και τέσσερις μήνες , ο Δαβίδ και οι άντρες του κρύβονταν από τον Σαούλ στη Σικλάγ , στην επαρχιακή περιοχή των Φιλισταίων . 
 Κάποια μέρα , ενώ οι άντρες απουσίαζαν , μια ληστρική ομάδα Αμαληκιτών έκαψαν την πόλη και πήραν όλες τις συζύγους , τα παιδιά και τα ποίμνια των αντρών . 
 Όταν ο Δαβίδ και οι άντρες του επέστρεψαν και είδαν τι είχε συμβεί , έκλαψαν . 
 Η λύπη σύντομα μετατράπηκε σε πικρία , και οι άντρες του Δαβίδ ήθελαν να τον λιθοβολήσουν . 
 Αν και ήταν στενοχωρημένος , ο Δαβίδ δεν απελπίστηκε . 
 Ο φόβος του για τον Θεό τον υποκίνησε να στραφεί στον Ιεχωβά , και ο ίδιος « ενίσχυσε τον εαυτό του μέσω του Ιεχωβά » . 
 Με τη βοήθεια του Θεού , ο Δαβίδ και οι άντρες του πρόφτασαν τους Αμαληκίτες και τα πήραν όλα πίσω . — 1 Σαμουήλ 30 : 1 - 20 . 
 13 , 14 . 
 Πώς βοήθησε ο φόβος του Θεού μια Χριστιανή να πάρει καλές αποφάσεις ; 
 Και σήμερα οι υπηρέτες του Θεού αντιμετωπίζουν καταστάσεις οι οποίες απαιτούν εμπιστοσύνη στον Ιεχωβά και θάρρος για να ενεργούν με αποφασιστικότητα . 
 Εξετάστε το παράδειγμα της Κριστίνα . 
 Ως νεαρή , η Κριστίνα μελετούσε τη Γραφή με τους Μάρτυρες του Ιεχωβά . 
 Ήθελε , όμως , να γίνει πιανίστρια κονσέρτων , και έκανε αξιόλογη πρόοδο προς αυτόν το σκοπό . 
 Επιπλέον , δεν ένιωθε άνετα να κηρύττει και γι ’ αυτό φοβόταν να δεχτεί τις ευθύνες τις οποίες θα αναλάμβανε με το βάφτισμα . 
 Καθώς η Κριστίνα συνέχιζε να μελετάει το Λόγο του Θεού άρχισε να αισθάνεται τη δύναμή του . 
 Μάθαινε το φόβο του Ιεχωβά και κατανόησε ότι ο Ιεχωβά αναμένει από τους υπηρέτες του να τον αγαπούν με όλη την καρδιά , τη διάνοια , την ψυχή και τη δύναμή τους . 
 Αυτό την υποκίνησε να αφιερωθεί στον Ιεχωβά και να βαφτιστεί . 
 Η Κριστίνα ζήτησε από τον Ιεχωβά βοήθεια για να κάνει πνευματική πρόοδο . 
 « Γνώριζα ότι η ζωή ενός ατόμου που δίνει κονσέρτα πιάνου περιλαμβάνει συνεχή ταξίδια και συμβόλαια για μέχρι και 400 κονσέρτα το χρόνο » , εξηγεί η Κριστίνα . 
 « Έτσι λοιπόν , αποφάσισα να γίνω καθηγήτρια για να συντηρούμαι οικονομικά και να υπηρετώ ως ολοχρόνια κήρυκας των καλών νέων » . 
 Εκείνον τον καιρό , είχε ήδη προγραμματιστεί το πρώτο κονσέρτο της στην πιο φημισμένη αίθουσα της χώρας της . 
 « Το πρώτο μου κονσέρτο ήταν και το τελευταίο μου » , λέει η ίδια . 
 Η Κριστίνα είναι σήμερα παντρεμένη με έναν Χριστιανό πρεσβύτερο . 
 Μαζί , υπηρετούν τώρα σε ένα από τα γραφεία τμήματος των Μαρτύρων του Ιεχωβά . 
 Είναι χαρούμενη που ο Ιεχωβά τής έδωσε τη δύναμη να πάρει σωστές αποφάσεις και που μπορεί τώρα να χρησιμοποιεί το χρόνο και την ενεργητικότητά της στην υπηρεσία του . 
 Πολύτιμη Κληρονομιά 
 Τι ήθελε ο Δαβίδ να μεταβιβάσει στα παιδιά του , και πώς το έκανε αυτό ; 
 « Ελάτε , γιοι μου , ακούστε με » , έγραψε ο Δαβίδ . 
 « Το φόβο του Ιεχωβά θα σας διδάξω » . 
 Ως πατέρας , ο Δαβίδ ήταν αποφασισμένος να μεταβιβάσει στα παιδιά του μια πολύτιμη κληρονομιά — το γνήσιο , ισορροπημένο , υγιή φόβο του Ιεχωβά . 
 Με λόγια και με έργα , ο Δαβίδ παρουσίασε τον Ιεχωβά , όχι ως απαιτητικό και φοβερό Θεό , έτοιμο να εντοπίζει κάθε παράβαση των νόμων Του , αλλά ως στοργικό και συγχωρητικό Πατέρα που ενδιαφέρεται για τα επίγεια παιδιά Του . 
 « Τα λάθη ποιος μπορεί να τα διακρίνει ; » ρώτησε ο Δαβίδ . 
 Έπειτα , δείχνοντας την πεποίθησή του για το ότι ο Ιεχωβά δεν εξετάζει εξονυχιστικά και συνεχώς τα σφάλματά μας , πρόσθεσε : « Από κρυμμένες αμαρτίες κήρυξέ με αθώο » . 
 Ο Δαβίδ ήταν σίγουρος ότι , αν έκανε το καλύτερο που μπορούσε , τα λόγια και οι σκέψεις του θα ήταν αποδεκτά στον Ιεχωβά . — Ψαλμός 19 : 12 , 14 . 
 16 , 17 . 
 Πώς μπορούν οι γονείς να διδάξουν στα παιδιά τους το φόβο του Ιεχωβά ; 
 Ο Δαβίδ αποτελεί παράδειγμα για τους γονείς σήμερα . 
 « Οι γονείς μας μάς μεγάλωσαν με τέτοιον τρόπο ώστε μας άρεσε που ήμασταν στην αλήθεια » , λέει ο Ραλφ , ο οποίος μαζί με τον αδελφό του υπηρετούν σε ένα γραφείο τμήματος των Μαρτύρων του Ιεχωβά . 
 « Όταν ήμασταν μικροί , μας περιλάμβαναν στις συζητήσεις τους για τις εκκλησιαστικές δραστηριότητες και αποκτήσαμε τον ενθουσιασμό που είχαν και εκείνοι για την αλήθεια . 
 Μας ανέθρεψαν έτσι ώστε να πιστεύουμε ότι μπορούσαμε να κάνουμε ωφέλιμα πράγματα στην υπηρεσία του Ιεχωβά . 
 Μάλιστα , για αρκετά χρόνια η οικογένειά μας ζούσε σε μια χώρα όπου υπάρχει μεγάλη ανάγκη για ευαγγελιζομένους της Βασιλείας , και βοηθήσαμε στην ίδρυση νέων εκκλησιών . 
 » Αυτό που μας κράτησε στο σωστό δρόμο ήταν , όχι ένας κατάλογος από άκαμπτους κανόνες , αλλά το γεγονός ότι για τους γονείς μας ο Ιεχωβά ήταν πραγματικός και πάρα πολύ στοργικός και καλός . 
 Οι γονείς μας επιθυμούσαν να γνωρίζουν καλύτερα τον Ιεχωβά και να τον ευαρεστούν , και εμείς διδασκόμασταν από το γνήσιο φόβο τους για τον Θεό και από την αγάπη τους για εκείνον . 
 Ακόμη και όταν κάναμε κάτι εσφαλμένο , οι γονείς μας δεν μας έκαναν να αισθανόμαστε ότι ο Ιεχωβά δεν μας αγαπούσε πλέον . 
 Ούτε μας επέβαλλαν οργισμένα αυθαίρετους περιορισμούς . 
 Τις περισσότερες φορές κάθονταν μαζί μας και μας μιλούσαν , η μαμά μερικές φορές με δάκρυα στα μάτια , προσπαθώντας να φτάσουν στην καρδιά μας . 
 Και αυτό είχε επιτυχία . 
 Μάθαμε από τα λόγια και τις πράξεις των γονέων μας ότι ο φόβος του Ιεχωβά είναι όμορφο πράγμα και ότι το να είναι κάποιος Μάρτυράς του αποτελεί χαρά και ευχαρίστηση , όχι βάρος » . — 1 Ιωάννη 5 : 3 . 
 Τι θα κερδίσουμε αν φοβόμαστε τον αληθινό Θεό ; 
 Ανάμεσα στα « τελευταία λόγια του Δαβίδ » , διαβάζουμε : « Όταν εκείνος που κυβερνάει τους ανθρώπους είναι δίκαιος , κυβερνώντας με φόβο Θεού , αυτό είναι σαν το φως του πρωινού , όταν προβάλλει ο ήλιος » . 
 Ο Σολομών , γιος και διάδοχος του Δαβίδ , είχε συλλάβει προφανώς το νόημα , επειδή ζήτησε να του δώσει ο Ιεχωβά « υπάκουη καρδιά » και την ικανότητα « να διακρίνει το καλό από το κακό » . 
 Ο Σολομών αναγνώρισε ότι το να φοβάται κάποιος τον Ιεχωβά αποτελεί πορεία σοφίας και ευτυχίας . 
 Αργότερα , συνοψίζοντας το βιβλίο του Εκκλησιαστή είπε : « Η κατάληξη της υπόθεσης , αφού ακούστηκαν όλα , είναι : Να φοβάσαι τον αληθινό Θεό και να τηρείς τις εντολές του . 
 Διότι αυτή είναι όλη η υποχρέωση του ανθρώπου . 
 Διότι ο αληθινός Θεός θα φέρει σε κρίση κάθε είδους έργο αναφορικά με κάθε κρυφό πράγμα , ως προς το αν είναι καλό ή κακό » . 
 Αν δώσουμε προσοχή σε αυτή τη συμβουλή , θα διακρίνουμε πραγματικά ότι « το αποτέλεσμα της ταπεινοφροσύνης και του φόβου του Ιεχωβά » είναι , όχι μόνο σοφία και ευτυχία , αλλά και « πλούτος και δόξα και ζωή » . — Παροιμίες 22 : 4 . 
 Τι θα μας καταστήσει ικανούς να κατανοήσουμε « το φόβο του Ιεχωβά » ; 
 Από τα Γραφικά παραδείγματα και από τις σύγχρονες εμπειρίες , βλέπουμε ότι ο κατάλληλος φόβος του Θεού παίζει θετικό ρόλο στη ζωή των αληθινών υπηρετών του Ιεχωβά . 
 Αυτός ο φόβος μπορεί , όχι μόνο να μας εμποδίσει να κάνουμε κάτι που δυσαρεστεί τον ουράνιο Πατέρα μας , αλλά και να μας δώσει το θάρρος για να αντιμετωπίζουμε τους αντιδίκους μας καθώς και τη δύναμη για να υπομένουμε τις δοκιμασίες και τις κακουχίες που μας βρίσκουν . 
 Επομένως , είθε όλοι μας , νέοι και ηλικιωμένοι , να επιδιδόμαστε με επιμέλεια στη μελέτη του Λόγου του Θεού , στοχαζόμενοι αυτά που μαθαίνουμε και πλησιάζοντας τον Ιεχωβά με τακτικές και εγκάρδιες προσευχές . 
 Κάνοντάς το αυτό , όχι μόνο θα βρούμε « τη γνώση του Θεού » , αλλά και θα κατανοήσουμε « το φόβο του Ιεχωβά » . — Παροιμίες 2 : 1 - 5 . 
 [ Υποσημειώσεις ] 
 Τα ονόματα έχουν αλλαχτεί . 
 Αυτή ίσως ήταν μία από τις εμπειρίες που υποκίνησαν τον Δαβίδ να συνθέσει τον 57ο και τον 142ο Ψαλμό . 
 Μπορείτε να Εξηγήσετε ; 
 Πώς μπορεί ο φόβος του Θεού 
 • να βοηθήσει κάποιον να ανανήψει από μια σοβαρή αμαρτία ; 
 • να φέρει ευτυχία κάτω από δοκιμασίες και διωγμό ; 
 • να μας ενισχύσει να κάνουμε το θέλημα του Θεού ; 
 • να αποτελέσει πολύτιμη κληρονομιά για τα παιδιά μας ; 
 [ Εικόνα στη σελίδα 26 ] 
 Ο φόβος του Ιεχωβά συγκράτησε τον Δαβίδ ώστε να μην πατάξει τον Βασιλιά Σαούλ 
 [ Εικόνες στη σελίδα 29 ] 
 Ο φόβος του Θεού αποτελεί πολύτιμη κληρονομιά την οποία οι γονείς μπορούν να μεταβιβάσουν στα παιδιά τους 
 Ιώβ — Άνθρωπος Υπομονής και Ακεραιότητας 
 « Μήπως προσήλωσες την καρδιά σου στον υπηρέτη μου τον Ιώβ , που δεν υπάρχει όμοιός του στη γη , άνθρωπος άμεμπτος και ευθύς , που φοβάται τον Θεό και απομακρύνεται από το κακό ; » — ΙΩΒ 1 : 8 . 
 1 , 2 . ( α ) Ποιες απροσδόκητες τραγωδίες αντιμετώπισε ο Ιώβ ; ( β ) Περιγράψτε τη ζωή του Ιώβ προτού ξεσπάσουν οι τραγωδίες . 
 ΥΠΗΡΧΕ ένας άνθρωπος που φαινόταν ότι τα είχε όλα — πλούτο , κύρος , καλή υγεία και ευτυχισμένη οικογενειακή ζωή . 
 Τότε ξέσπασε η τραγωδία , τρεις φορές , η μία αμέσως μετά την άλλη . 
 Εντελώς ξαφνικά , έχασε τα πλούτη του . 
 Κατόπιν , μια πρωτοφανής θύελλα σκότωσε όλα τα παιδιά του . 
 Λίγο καιρό αργότερα , πλήγηκε από μια εξουθενωτική αρρώστια που κάλυψε όλο του το σώμα με επώδυνα σπυριά . 
 Πιθανότατα καταλάβατε ότι αυτός ο άνθρωπος ήταν ο Ιώβ , βασικό πρόσωπο στο ομώνυμο Γραφικό βιβλίο . — Ιώβ , κεφάλαια 1 και 2 . 
 « Μακάρι να ήμουν όπως τους παλιούς σεληνιακούς μήνες » , στέναξε ο Ιώβ . 
 Όταν ξεσπάει η συμφορά , ποιος δεν αναπολεί το παρελθόν ; Ο Ιώβ ζούσε ενάρετη ζωή και φαινόταν ότι ήταν προφυλαγμένος από δυστυχία . 
 Οι εξέχοντες άνθρωποι τον σέβονταν και ζητούσαν τη συμβουλή του . 
 Ήταν πλούσιος αλλά κρατούσε τα χρήματα στην κατάλληλη θέση . 
 Όταν συναντούσε χήρες ή ορφανά που είχαν ανάγκη , τους βοηθούσε . 
 Επίσης , παρέμενε πιστός στη σύζυγό του . — Ιώβ 31 : 1 , 9 , 11 . 
 Ποια ήταν η άποψη του Ιεχωβά για τον Ιώβ ; 
 Ο Ιώβ ζούσε άμεμπτη ζωή επειδή λάτρευε τον Θεό . 
 « Δεν υπάρχει όμοιός του στη γη » , είπε ο Ιεχωβά , « άνθρωπος άμεμπτος και ευθύς , που φοβάται τον Θεό και απομακρύνεται από το κακό » . 
 Παρά την ηθική ακεραιότητα του Ιώβ , όμως , οι τραγωδίες κατέστρεψαν την άνετη ζωή του . 
 Όλα αυτά για τα οποία είχε μοχθήσει χάθηκαν , και το αληθινό του φρόνημα δοκιμάστηκε από τον πόνο , την οδύνη και την απογοήτευση . 
 Γιατί θα μας ωφελήσει η εξέταση της δοκιμασίας του Ιώβ ; 
 Ασφαλώς , ο Ιώβ δεν είναι ο μοναδικός υπηρέτης του Θεού που υπέστη προσωπική συμφορά . 
 Πολλοί Χριστιανοί σήμερα μπορούν εύκολα να συναισθανθούν τα όσα πέρασε . 
 Γι ’ αυτόν το λόγο , είναι σημαντικό να ασχοληθούμε με δύο ερωτήματα : Πώς μπορεί η ενθύμηση της δοκιμασίας του Ιώβ να μας βοηθήσει όταν αντιμετωπίζουμε κάποια τραγωδία ; Επίσης , πώς μπορεί αυτή η δοκιμασία να μας διδάξει να είμαστε πιο συμπονετικοί απέναντι σε άλλους οι οποίοι υποφέρουν ; 
 Ζήτημα Οσιότητας και Δοκιμή Ακεραιότητας 
 Σύμφωνα με τον Σατανά , γιατί υπηρετούσε ο Ιώβ τον Θεό ; 
 Η περίπτωση του Ιώβ ήταν ιδιαίτερη . 
 Χωρίς να το γνωρίζει ο Ιώβ , ο Διάβολος είχε αμφισβητήσει τα κίνητρα με τα οποία υπηρετούσε τον Θεό . 
 Όταν ο Ιεχωβά , στη διάρκεια μιας ουράνιας συγκέντρωσης , έστρεψε την προσοχή στις θαυμάσιες ιδιότητες του Ιώβ , ο Σατανάς απάντησε : « Δεν έστησες ο ίδιος περίφραξη γύρω του και γύρω από το σπίτι του και γύρω από όλα όσα έχει ; » Ο Σατανάς ισχυρίστηκε έτσι ότι η ιδιοτέλεια ήταν αυτή που υποκινούσε τον Ιώβ — και κατ ’ επέκταση όλους τους άλλους υπηρέτες του Θεού . 
 « Άπλωσε τώρα το χέρι σου , παρακαλώ , και άγγιξε όλα όσα έχει και δες αν δεν σε καταραστεί κατά πρόσωπο » , είπε ο Σατανάς στον Ιεχωβά . — Ιώβ 1 : 8 - 11 . 
 Ποιο σημαντικό ζήτημα ήγειρε ο Σατανάς ; 
 Το ζήτημα ήταν σημαντικό . 
 Ο Σατανάς αμφισβήτησε τον τρόπο με τον οποίο ασκεί ο Ιεχωβά την κυριαρχία του . 
 Είναι όντως δυνατόν να κυβερνάει ο Θεός το σύμπαν με αγάπη ; Ή μήπως , όπως υπαινίχθηκε ο Σατανάς , θα θριαμβεύει πάντα στο τέλος η ιδιοτέλεια ; Ο Ιεχωβά επέτρεψε στον Διάβολο να εμπλέξει τον Ιώβ σε μια δοκιμή που θα έθετε προηγούμενο , βέβαιος για την ακεραιότητα και την οσιότητα του υπηρέτη Του . 
 Έτσι λοιπόν , ο ίδιος ο Σατανάς προκάλεσε τις αλλεπάλληλες συμφορές που επήλθαν στον Ιώβ . 
 Όταν απέτυχαν οι αρχικές επιθέσεις του , ο Σατανάς έπληξε τον Ιώβ με μια επώδυνη αρρώστια . 
 « Δέρμα για χάρη δέρματος , και όλα όσα έχει ο άνθρωπος θα τα δώσει για χάρη της ψυχής του » , ισχυρίστηκε ο Διάβολος . — Ιώβ 2 : 4 . 
 Με ποιους τρόπους υφίστανται οι υπηρέτες του Θεού σήμερα δοκιμασίες παρόμοιες με του Ιώβ ; 
 Αν και οι περισσότεροι Χριστιανοί σήμερα δεν υποφέρουν στο βαθμό που υπέφερε ο Ιώβ , ταλαιπωρούνται ωστόσο από κάθε είδους θλίψεις . 
 Πολλοί αντιμετωπίζουν διωγμό ή οικογενειακά προβλήματα . 
 Οι οικονομικές δυσκολίες ή η κακή υγεία μπορεί να συντρίβουν το ηθικό . 
 Μερικοί έχουν θυσιάσει τη ζωή τους για την πίστη τους . 
 Ασφαλώς , δεν πρέπει να συμπεραίνουμε ότι ο ίδιος ο Σατανάς προκαλεί κάθε τραγωδία που αντιμετωπίζουμε . 
 Άλλωστε μερικά προβλήματα θα μπορούσαν να προκληθούν ακόμη και από δικά μας λάθη ή από κάποια κληρονομημένη σωματική πάθηση . 
 Επίσης , όλοι μας υποκείμεθα στις ολέθριες συνέπειες που προκαλούν τα γηρατειά και οι φυσικές καταστροφές . 
 Η Αγία Γραφή καθιστά σαφές ότι ο Ιεχωβά σήμερα δεν προστατεύει θαυματουργικά τους υπηρέτες του από αυτές τις ταλαιπωρίες . — Εκκλησιαστής 9 : 11 . 
 Πώς μπορεί να προσπαθήσει ο Σατανάς να εκμεταλλευτεί τις θλίψεις που περνάμε ; 
 Εντούτοις , ο Σατανάς μπορεί να εκμεταλλευτεί τις θλίψεις που περνάμε για να υπονομεύσει την πίστη μας . 
 Ο απόστολος Παύλος ανέφερε ότι ταλαιπωρούνταν από “ ένα αγκάθι στη σάρκα , έναν άγγελο του Σατανά ” , που τον “ χαστούκιζε ” συνεχώς . 
 Είτε επρόκειτο για σωματικό πρόβλημα , όπως η κακή όραση , είτε για κάτι άλλο , ο Παύλος διέκρινε ότι ο Σατανάς μπορούσε να χρησιμοποιήσει το πρόβλημα και την απογοήτευση που προκαλούσε αυτό για να εξασθενίσει τη χαρά και την ακεραιότητά του . 
 Σήμερα , ο Σατανάς μπορεί να υποκινεί συγγενείς , συμμαθητές ή ακόμη και δικτατορικές κυβερνήσεις για να διώκουν τους υπηρέτες του Θεού με κάποιον τρόπο . 
 Γιατί δεν πρέπει να μας εκπλήσσουν υπερβολικά οι αντιξοότητες ή ο διωγμός ; 
 Πώς μπορούμε να αντιμετωπίζουμε αυτά τα προβλήματα με επιτυχία ; Θεωρώντας τα ευκαιρίες για να δείχνουμε ότι η αγάπη μας για τον Ιεχωβά καθώς και η υποταγή μας στην κυριαρχία του δεν αμφιταλαντεύονται . 
 Όποια και αν είναι η αιτία για τα βάσανά μας , αν κατανοούμε τη σπουδαιότητα του να είμαστε όσιοι στον Θεό , θα βοηθούμαστε να διατηρούμε την πνευματική μας ισορροπία . 
 Ο απόστολος Πέτρος έγραψε στους Χριστιανούς : « Αγαπητοί , μην παραξενεύεστε για τη φωτιά που καίει ανάμεσά σας , η οποία γίνεται σε εσάς για δοκιμασία , σαν να σας έβρισκε κάτι παράξενο » . 
 Επίσης , ο Παύλος εξήγησε : « Όλοι όσοι θέλουν να ζουν με θεοσεβή αφοσίωση σε σχέση με τον Χριστό Ιησού θα υποστούν διωγμό » . 
 Ο Σατανάς συνεχίζει να αμφισβητεί την ακεραιότητα των Μαρτύρων του Ιεχωβά , όπως έκανε στην περίπτωση του Ιώβ . 
 Μάλιστα , η Γραφή δείχνει ότι ο Σατανάς έχει αυξήσει τις επιθέσεις του ενάντια στο λαό του Θεού σε αυτές τις τελευταίες ημέρες . — Αποκάλυψη 12 : 9 , 17 . 
 Μια Παρανόηση και Μερικές Κακές Συμβουλές 
 Σε ποια μειονεκτική θέση βρισκόταν ο Ιώβ ; 
 Ο Ιώβ βρισκόταν σε μειονεκτική θέση , στην οποία δεν χρειάζεται να βρισκόμαστε εμείς . 
 Εκείνος δεν ήξερε γιατί αντιμετώπιζε αυτές τις συμφορές . 
 Συμπέρανε λανθασμένα ότι με κάποιον τρόπο « ο Ιεχωβά έδωσε και ο Ιεχωβά αφαίρεσε » . 
 Πιθανότατα , ο Σατανάς προσπάθησε σκόπιμα να δώσει στον Ιώβ την εντύπωση ότι ο Θεός ήταν εκείνος που είχε προκαλέσει την ταλαιπωρία του . 
 Εξηγήστε την αντίδραση του Ιώβ στις συμφορές του . 
 Ο Ιώβ αποθαρρύνθηκε πολύ , μολονότι αρνήθηκε να καταραστεί τον Θεό όπως τον παρότρυνε η σύζυγός του . 
 “ Φαίνεται ότι οι πονηροί τα καταφέρνουν πολύ καλύτερα από εμένα ” , είπε . 
 “ Γιατί με τιμωρεί ο Θεός ; ” πρέπει να αναρωτιόταν . 
 Υπήρχαν στιγμές που ήθελε να πεθάνει . 
 « Μακάρι να με έκρυβες στον Σιεόλ , να με κρατούσες κρυμμένο μέχρι να απομακρυνθεί ο θυμός σου ! » 
 αναφώνησε ο Ιώβ . — Ιώβ 14 : 13 . 
 12 , 13 . 
 Πώς επηρέασαν τον Ιώβ τα σχόλια των τριών συντρόφων του ; 
 Ο Ιώβ είχε τρεις συντρόφους οι οποίοι τον επισκέφτηκαν υποτίθεται για να « συμμεριστούν τον πόνο του και να τον παρηγορήσουν » . 
 Ωστόσο , αποδείχτηκαν « ανυπόφοροι παρηγορητές » . 
 Ο Ιώβ ίσως να είχε ωφεληθεί από φίλους στους οποίους θα μπορούσε να πει τα προβλήματά του , αλλά αυτοί οι τρεις έκαναν χειρότερη τη σύγχυση στην οποία βρισκόταν και ενέτειναν τα αισθήματα απογοήτευσης που τον είχαν καταβάλει . — Ιώβ 19 : 2 · 26 : 2 . 
 Όπως είναι λογικό , ο Ιώβ πιθανόν να αναρωτήθηκε : “ Γιατί να συμβεί αυτό σε εμένα ; Τι έχω κάνει και με βρίσκουν όλες αυτές οι συμφορές ; ” Οι σύντροφοί του έδωσαν εξηγήσεις οι οποίες ήταν εντελώς παροδηγητικές . 
 Συμπέραναν ότι ο Ιώβ είχε προκαλέσει αυτά τα παθήματα στον εαυτό του μέσω κάποιας σοβαρής αμαρτίας . 
 « Ποιος αθώος αφανίστηκε ποτέ ; » ρώτησε ο Ελιφάς . 
 « Από ό , τι έχω δει , όσοι σχεδιάζουν βλαβερά πράγματα και όσοι σπέρνουν προβλήματα , τα θερίζουν οι ίδιοι » . — Ιώβ 4 : 7 , 8 . 
 Γιατί δεν πρέπει να εξισώνουμε αυτομάτως τα παθήματα με την ακατάλληλη διαγωγή ; 
 Ομολογουμένως , μπορεί να προκύψουν προβλήματα αν σπέρνουμε σύμφωνα με τη σάρκα και όχι σύμφωνα με το πνεύμα . 
 Ωστόσο , σε αυτό το σύστημα , είναι δυνατόν να εμφανιστούν προβλήματα ανεξάρτητα από τη διαγωγή μας . 
 Επιπλέον , σε καμία περίπτωση δεν μπορεί να λεχθεί ότι οι αθώοι είναι απαλλαγμένοι από κάθε συμφορά . 
 Ο Ιησούς Χριστός , ο οποίος ήταν « αμόλυντος , χωρισμένος από τους αμαρτωλούς » , υπέστη οδυνηρό θάνατο σε ξύλο βασανισμού , και ο απόστολος Ιάκωβος υπέστη μαρτυρικό θάνατο . 
 Η εσφαλμένη λογίκευση του Ελιφάς και των δύο συντρόφων του έκανε τον Ιώβ να υπερασπιστεί το καλό του όνομα και να τονίσει με έμφαση την αθωότητά του . 
 Ωστόσο , οι πεισματικοί ισχυρισμοί τους ότι ο Ιώβ υπέφερε δικαιολογημένα ίσως να επηρέασαν την άποψη του Ιώβ για τη δικαιοσύνη του Θεού . — Ιώβ 34 : 5 · 35 : 2 . 
 Πού Μπορούμε να Βρίσκουμε Βοήθεια Όταν Αντιμετωπίζουμε Θλίψη 
 Ποιος τρόπος σκέψης θα μας βοηθάει όταν αντιμετωπίζουμε παθήματα ; 
 Μπορούμε άραγε να αντλήσουμε εμείς κάποιο μάθημα από αυτό ; Το να αντιμετωπίζουμε τραγωδίες , ασθένειες ή διωγμό μπορεί να φαίνεται πολύ άδικο . 
 Άλλοι άνθρωποι δείχνουν να μην έχουν πολλά από αυτά τα προβλήματα . 
 Μερικές φορές , ίσως πρέπει να υποβάλλουμε στον εαυτό μας τα εξής θεμελιώδη ερωτήματα : “ Με υποκινεί η αγάπη μου για τον Θεό να τον υπηρετώ ανεξάρτητα από οτιδήποτε μπορεί να συμβεί ; Επιθυμώ διακαώς να δίνω στον Ιεχωβά « απάντηση για εκείνον που Τον εμπαίζει » ; ” Δεν πρέπει ποτέ να επιτρέπουμε σε αστόχαστα σχόλια άλλων να μας κάνουν να αμφιβάλλουμε για τον ουράνιο Πατέρα μας . 
 Μια πιστή Χριστιανή η οποία διεξήγε πολυετή αγώνα με μια χρόνια ασθένεια είπε κάποτε : « Γνωρίζω πως οτιδήποτε επιτρέπει ο Ιεχωβά , μπορώ να το αντέξω . 
 Γνωρίζω ότι θα μου δώσει την αναγκαία δύναμη . 
 Πάντοτε το κάνει αυτό » . 
 Πώς παρέχει ο Λόγος του Θεού βοήθεια σε εκείνους που αντιμετωπίζουν κακουχίες ; 
 Όσον αφορά τις μεθόδους του Σατανά , εμείς τις κατανοούμε καλύτερα από ό , τι ο Ιώβ . 
 « Δεν έχουμε άγνοια για τα σχέδιά του » , δηλαδή για τις μηχανορραφίες του . 
 Επίσης , διαθέτουμε πλούτο πρακτικής σοφίας από τον οποίο μπορούμε να επωφελούμαστε . 
 Στη Γραφή , βρίσκουμε αφηγήσεις για πιστούς άντρες και γυναίκες που υπέμειναν κάθε είδους κακουχίες . 
 Ο απόστολος Παύλος , ο οποίος υπέφερε πιο πολύ από τους περισσότερους , έγραψε : « Όλα όσα γράφτηκαν παλιότερα γράφτηκαν για την εκπαίδευσή μας , ώστε , μέσω της υπομονής μας και μέσω της παρηγοριάς από τις Γραφές , να έχουμε ελπίδα » . 
 Κάποιος Μάρτυρας από την Ευρώπη , ο οποίος φυλακίστηκε για την πίστη του στο δεύτερο παγκόσμιο πόλεμο , αντάλλαξε το συσσίτιο τριών ημερών με μια Γραφή . 
 « Πόσο ανταμειφτική αποδείχτηκε αυτή η ανταλλαγή ! » 
 λέει ο ίδιος . 
 « Παρά τη φυσική μου πείνα , έλαβα πνευματική τροφή η οποία στήριξε εμένα καθώς και άλλους στις δοκιμασίες μας εκείνους τους ταραχώδεις καιρούς . 
 Έχω κρατήσει αυτή τη Γραφή μέχρι σήμερα » . 
 Ποιες θεϊκές προμήθειες μπορούν να μας βοηθήσουν να υπομένουμε ; 
 Εκτός από την παρηγοριά που δίνουν οι Γραφές , έχουμε πολλά βοηθήματα μελέτης της Γραφής τα οποία παρέχουν αξιόπιστη καθοδηγία για την αντιμετώπιση προβλημάτων . 
 Αν συμβουλευτείτε το Ευρετήριο Εκδόσεων Σκοπιάς , πιθανότατα θα βρείτε την εμπειρία κάποιου συγχριστιανού σας ο οποίος αντιμετωπίζει δοκιμασία παρόμοια με τη δική σας . 
 Μπορεί επίσης να είναι χρήσιμο να συζητήσετε τις περιστάσεις σας με συμπονετικούς πρεσβυτέρους ή άλλους ώριμους Χριστιανούς . 
 Πάνω από όλα , μέσω προσευχής , μπορείτε να βασίζεστε στη βοήθεια του Ιεχωβά και του αγίου του πνεύματος . 
 Πώς αντιστεκόταν ο Παύλος στα “ χαστούκια ” του Σατανά ; Μαθαίνοντας να εμπιστεύεται στη δύναμη του Θεού . 
 « Για όλα τα πράγματα έχω τη δύναμη χάρη σε αυτόν που μου δίνει δύναμη » , έγραψε ο ίδιος . — Φιλιππησίους 4 : 13 . 
 Πώς μπορούν οι συγχριστιανοί μας να προσφέρουν πολύτιμη ενθάρρυνση ; 
 Η βοήθεια , λοιπόν , είναι διαθέσιμη και δεν πρέπει ποτέ να διστάζετε να την αναζητάτε . 
 « Αποθαρρύνθηκες την ημέρα της στενοχώριας ; Η δύναμή σου θα είναι λιγοστή » , δηλώνει η παροιμία . 
 Όπως ακριβώς οι τερμίτες μπορούν να κάνουν ένα ξύλινο σπίτι να καταρρεύσει , έτσι και η αποθάρρυνση μπορεί να υπονομεύσει την ακεραιότητα κάποιου Χριστιανού . 
 Για να εξουδετερώνουμε αυτόν τον κίνδυνο , ο Ιεχωβά μάς στηρίζει μέσω εκείνων με τους οποίους υπηρετούμε μαζί τον Θεό . 
 Ένας άγγελος εμφανίστηκε στον Ιησού και τον ενίσχυσε τη νύχτα που συνελήφθη . 
 Καθώς ταξίδευε προς τη Ρώμη ως φυλακισμένος , ο Παύλος « ευχαρίστησε τον Θεό και πήρε θάρρος » όταν συνάντησε τους αδελφούς στην Αγορά του Αππίου και στις Τρεις Ταβέρνες . 
 Μια Γερμανίδα αδελφή θυμάται ακόμη τη βοήθεια που έλαβε όταν έφτασε στο στρατόπεδο συγκέντρωσης Ράβενσμπρικ ως τρομαγμένη έφηβη . 
 « Κάποια συγχριστιανή μου με βρήκε αμέσως και με καλωσόρισε εγκάρδια » , θυμάται η ίδια . 
 « Μια άλλη πιστή αδελφή με πήρε υπό την προστασία της και έγινε η πνευματική μου μητέρα » . 
 « Αποδείξου Πιστός » 
 Τι βοήθησε τον Ιώβ να αντισταθεί στις προσπάθειες του Σατανά ; 
 Ο Ιεχωβά περιέγραψε τον Ιώβ ως άνθρωπο ο οποίος “ κρατούσε την ακεραιότητά του ” . 
 Παρά το ότι ένιωθε αποθαρρυμένος και δεν κατανοούσε γιατί υπέφερε , ο Ιώβ ποτέ δεν αμφιταλαντεύτηκε στο κρίσιμο ζήτημα της οσιότητας . 
 Ο Ιώβ δεν απαρνήθηκε αυτό για το οποίο ζούσε . 
 Διακήρυξε με επιμονή : « Ώσπου να εκπνεύσω δεν θα απομακρύνω την ακεραιότητά μου από εμένα ! » — Ιώβ 27 : 5 . 
 Γιατί αξίζει να υπομένουμε ; 
 Τέτοιου είδους αποφασιστικότητα θα βοηθήσει και εμάς να διακρατούμε την ακεραιότητά μας υπό οποιεσδήποτε περιστάσεις — σε πειρασμούς , εναντίωση ή αντιξοότητες . 
 « Μη φοβάσαι αυτά που πρόκειται σύντομα να πάθεις » , είπε ο Ιησούς στην εκκλησία της Σμύρνης . 
 « Δες ! 
 Ο Διάβολος θα εξακολουθήσει να ρίχνει μερικούς από εσάς στη φυλακή για να υποβληθείτε πλήρως σε δοκιμή και για να έχετε θλίψη [ προβλήματα , στενοχώρια ή καταδυνάστευση ] δέκα ημέρες . 
 Αποδείξου πιστός μέχρι θανάτου , και εγώ θα σου δώσω το στεφάνι της ζωής » . — Αποκάλυψη 2 : 10 . 
 21 , 22 . 
 Όταν υπομένουμε θλίψη , η γνώση ποιου πράγματος μπορεί να μας δίνει παρηγοριά ; 
 Σε αυτό το σύστημα το οποίο κυβερνάται από τον Σατανά , η υπομονή και η ακεραιότητά μας θα δοκιμαστούν . 
 Ωστόσο , ο Ιησούς μάς διαβεβαιώνει ότι καθώς ατενίζουμε το μέλλον , δεν έχουμε λόγους να φοβόμαστε . 
 Το σημαντικό είναι να αποδειχτούμε πιστοί . 
 « Η θλίψη είναι στιγμιαία » , είπε ο Παύλος , ενώ η « δόξα » , δηλαδή η ανταμοιβή που μας υπόσχεται ο Ιεχωβά , « έχει ολοένα και πιο υπερέχουσα βαρύτητα και είναι αιώνια » . 
 Ακόμη και η θλίψη του Ιώβ ήταν στιγμιαία αν συγκριθεί με τα πολλά ευτυχισμένα χρόνια που απόλαυσε πριν και μετά τη δοκιμασία του . — Ιώβ 42 : 16 . 
 Εντούτοις , μπορεί να υπάρξουν στιγμές στη ζωή μας κατά τις οποίες οι δοκιμασίες μας φαίνονται ατέλειωτες και τα παθήματά μας σχεδόν αβάσταχτα . 
 Στο επόμενο άρθρο θα εξετάσουμε πώς μπορεί η εμπειρία του Ιώβ να μας διδάξει επιπρόσθετα μαθήματα όσον αφορά την υπομονή . 
 Θα δούμε επίσης τρόπους με τους οποίους μπορούμε να ενισχύουμε άλλους που αντιμετωπίζουν αντιξοότητες . 
 Πώς θα Απαντούσατε ; 
 • Ποιο θεμελιώδες ζήτημα ήγειρε ο Σατανάς αναφορικά με την ακεραιότητα του Ιώβ ; 
 • Γιατί δεν πρέπει να μας εκπλήσσουν υπερβολικά οι αντιξοότητες ; 
 • Πώς μας βοηθάει ο Ιεχωβά να υπομένουμε ; 
 [ Εικόνες στη σελίδα 23 ] 
 Η έρευνα , η συζήτηση με ώριμους Χριστιανούς και η εγκάρδια προσευχή μπορούν να μας βοηθήσουν να υπομένουμε 
 Να Δείχνετε Αγάπη και Σεβασμό Ελέγχοντας τη Γλώσσα Σας 
 « Ο καθένας σας ατομικά έτσι ας αγαπάει τη γυναίκα του , όπως τον εαυτό του · και η γυναίκα να έχει βαθύ σεβασμό για το σύζυγό της » . — ΕΦΕΣΙΟΥΣ 5 : 33 . 
 1 , 2 . 
 Ποιο σημαντικό ερώτημα πρέπει να υποβάλουν στον εαυτό τους όλα τα παντρεμένα άτομα , και γιατί ; 
 ΥΠΟΘΕΣΤΕ ότι λαβαίνετε ένα δέμα σε συσκευασία δώρου με ετικέτα που γράφει : « Προσοχή — Εύθραυστο » . 
 Πώς θα μεταχειριστείτε αυτό το δέμα ; Ασφαλώς θα πάρετε όλες τις προφυλάξεις για να μην του κάνετε ζημιά . 
 Τι θα πούμε για το δώρο του γάμου ; 
 Η Ισραηλίτισσα χήρα Ναομί είπε στις νεαρές Ορφά και Ρουθ : « Είθε ο Ιεχωβά να σας κάνει ένα δώρο και να βρείτε τόπο ανάπαυσης η καθεμιά στο σπίτι του συζύγου της » . 
 Αναφορικά με την καλή σύζυγο , η Αγία Γραφή λέει : « Κληρονομιά από τους πατέρες είναι το σπίτι και ο πλούτος , αλλά η φρόνιμη σύζυγος είναι από τον Ιεχωβά » . 
 Αν είστε παντρεμένοι , πρέπει να θεωρείτε το σύντροφό σας δώρο από τον Θεό . 
 Πώς μεταχειρίζεστε το δώρο που σας έκανε ο Θεός ; 
 Ποια νουθεσία του Παύλου θα κάνουν καλά να λαβαίνουν υπόψη οι γαμήλιοι σύντροφοι ; 
 Ο απόστολος Παύλος , γράφοντας σε Χριστιανούς του πρώτου αιώνα , είπε : « Ο καθένας σας ατομικά έτσι ας αγαπάει τη γυναίκα του , όπως τον εαυτό του · και η γυναίκα να έχει βαθύ σεβασμό για το σύζυγό της » . 
 Εξετάστε πώς μπορούν οι γαμήλιοι σύντροφοι να λαβαίνουν υπόψη αυτή τη νουθεσία όσον αφορά την ομιλία τους . 
 Να Προσέχετε το « Ανυπότακτο , Βλαβερό Πράγμα » 
 Πώς μπορεί η γλώσσα να κάνει καλό ή κακό ; 
 Ο Βιβλικός συγγραφέας Ιάκωβος λέει ότι η γλώσσα είναι « ανυπότακτο , βλαβερό πράγμα , γεμάτη θανατηφόρο δηλητήριο » . 
 Ο Ιάκωβος γνώριζε την εξής θεμελιώδη αλήθεια : Η ανυπότακτη γλώσσα είναι καταστροφική . 
 Αναμφίβολα , είχε υπόψη του τη Γραφική παροιμία που περιγράφει τα αστόχαστα λόγια σαν « χτυπήματα με σπαθί » . 
 Η ίδια παροιμία λέει ότι , αντίθετα , « η γλώσσα των σοφών είναι γιατρειά » . 
 Πράγματι , τα λόγια μπορούν να ασκήσουν ισχυρή επίδραση . 
 Μπορούν να πληγώσουν ή να γιατρέψουν . 
 Τι επίδραση ασκούν τα δικά σας λόγια στο γαμήλιο σύντροφό σας ; Αν κάνατε αυτό το ερώτημα στο σύντροφό σας , πώς θα απαντούσε ; 
 5 , 6 . 
 Ποιοι παράγοντες δυσκολεύουν μερικούς να συγκρατούν τη γλώσσα τους ; 
 Αν έχει διεισδύσει στο γάμο σας ομιλία που πληγώνει , μπορείτε να αλλάξετε την κατάσταση προς το καλύτερο . 
 Ωστόσο , θα απαιτηθεί προσπάθεια . 
 Γιατί ; Αφενός πρέπει να παλέψετε με την ατελή σάρκα . 
 Η κληρονομημένη αμαρτία ασκεί αρνητική επιρροή στον τρόπο με τον οποίο σκεφτόμαστε ο ένας για τον άλλον και μιλάμε ο ένας στον άλλον . 
 « Αν κάποιος δεν σφάλλει σε λόγο » , έγραψε ο Ιάκωβος , « αυτός είναι τέλειος άντρας , ικανός να χαλιναγωγήσει και όλο το σώμα του » . — Ιακώβου 3 : 2 . 
 Εκτός από την ανθρώπινη ατέλεια , και το οικογενειακό περιβάλλον , επίσης , παίζει ρόλο στην κακή χρήση της γλώσσας . 
 Μερικά άτομα μεγάλωσαν σε σπίτια όπου οι γονείς ήταν « αδιάλλακτοι , . . . χωρίς εγκράτεια , άγριοι » . 
 Πολλές φορές , τα παιδιά που μεγαλώνουν σε τέτοιο περιβάλλον εκδηλώνουν παρόμοια χαρακτηριστικά όταν γίνονται ενήλικοι . 
 Βέβαια , ούτε η ατέλεια ούτε η πλημμελής ανατροφή είναι δικαιολογία για επιβλαβή ομιλία . 
 Το να έχουμε υπόψη , όμως , τους συγκεκριμένους παράγοντες μας βοηθάει να κατανοήσουμε γιατί ορισμένοι δυσκολεύονται ιδιαίτερα να συγκρατούν τη γλώσσα τους ώστε να μη λέει πράγματα που πληγώνουν . 
 “ Να Αποβάλετε την Κακολογία ” 
 Τι εννοούσε ο Πέτρος όταν νουθέτησε τους Χριστιανούς να “ αποβάλουν . . . κάθε είδους κακολογίες ” ; 
 Ανεξάρτητα από την αιτία , η ομιλία που πληγώνει μέσα στο γάμο μπορεί να δείχνει έλλειψη αγάπης και σεβασμού για το σύντροφό μας . 
 Εύλογα , ο Πέτρος νουθέτησε τους Χριστιανούς να “ αποβάλουν . . . κάθε είδους κακολογίες ” . 
 Η λέξη του πρωτότυπου ελληνικού κειμένου καταλαλιά , που αποδίδεται « κακολογία » , εμπεριέχει την έννοια της προσβλητικής γλώσσας . 
 Μεταδίδει την ιδέα τού να επιτίθεται κάποιος σε άλλους με λόγια . 
 Πόσο εύστοχα περιγράφει αυτό την επίδραση που ασκεί η ανυπότακτη γλώσσα ! 
 8 , 9 . 
 Ποια μπορεί να είναι τα αποτελέσματα της προσβλητικής ομιλίας , και γιατί πρέπει να την αποφεύγουν οι γαμήλιοι σύντροφοι ; 
 Η προσβλητική ομιλία ίσως δεν φαίνεται τόσο σοβαρό ζήτημα , αλλά σκεφτείτε τι συμβαίνει όταν ένας σύζυγος ή μια σύζυγος μιλάει με αυτόν τον τρόπο . 
 Αν κάποιος αποκαλεί το σύντροφό του ανόητο , τεμπέλη ή εγωιστή , υπονοεί ότι ολόκληρη η προσωπικότητα του συντρόφου του συνοψίζεται σε έναν και μόνο χαρακτηρισμό — και μάλιστα απαξιωτικό — σε μια ταμπέλα ! 
 Αυτό είναι ασφαλώς πολύ σκληρό . 
 Και τι μπορούμε να πούμε για τις γενικευμένες δηλώσεις που τονίζουν τα ελαττώματα του συντρόφου μας ; Δεν είναι άραγε υπερβολικές οι δηλώσεις του τύπου « Πάντα αργείς » ή « Ποτέ δεν με ακούς » ; Η απάντηση σε τέτοιες δηλώσεις θα είναι δίχως άλλο αμυντική . 
 Και αυτή , με τη σειρά της , μπορεί να πυροδοτήσει μια έντονη λογομαχία . — Ιακώβου 3 : 5 . 
 Οι συζητήσεις που εμπεριέχουν προσβλητικά λόγια δημιουργούν ένταση στο γάμο , κάτι που επίσης μπορεί να επιφέρει ολέθριες συνέπειες . 
 Το εδάφιο Παροιμίες 25 : 24 λέει : « Καλύτερα να κατοικεί κανείς σε μια γωνιά της στέγης παρά να μοιράζεται το σπίτι με φιλόνικη σύζυγο » . 
 Το ίδιο βέβαια μπορεί να λεχθεί και για έναν φιλόνικο σύζυγο . 
 Με το πέρασμα του χρόνου , τα δηκτικά λόγια , από όποιον σύντροφο και αν προέρχονται , θα διαβρώσουν τη σχέση , κάνοντας ίσως τον άλλον , είτε είναι ο άντρας είτε η γυναίκα , να πιστεύει ότι δεν έχει την αγάπη του συντρόφου του ή ακόμα και ότι δεν την αξίζει . 
 Σαφώς , είναι σημαντικό να συγκρατούμε τη γλώσσα μας . 
 Αλλά πώς μπορεί να γίνει αυτό ; 
 “ Να Χαλιναγωγείτε τη Γλώσσα ” 
 Γιατί είναι σημαντικό να ελέγχουμε τη γλώσσα μας ; 
 « Τη γλώσσα » , δηλώνει το εδάφιο Ιακώβου 3 : 8 , « κανείς από τους ανθρώπους δεν μπορεί να τη δαμάσει » . 
 Ωστόσο , όπως ο ιππέας χαλιναγωγεί το άλογο για να ελέγχει τις κινήσεις του , έτσι και εμείς πρέπει να κάνουμε ό , τι καλύτερο μπορούμε για να χαλιναγωγούμε τη γλώσσα μας . 
 « Αν κανείς θεωρεί τον εαυτό του θρήσκο και εντούτοις δεν χαλιναγωγεί τη γλώσσα του αλλά εξακολουθεί να απατάει την καρδιά του , η θρησκεία αυτού του ανθρώπου είναι μάταιη » . 
 Αυτά τα λόγια δείχνουν ότι ο τρόπος με τον οποίο χρησιμοποιείτε τη γλώσσα σας είναι σοβαρό ζήτημα . 
 Επηρεάζει όχι μόνο τη σχέση σας με το σύντροφό σας αλλά και την ίδια τη σχέση σας με τον Ιεχωβά Θεό . — 1 Πέτρου 3 : 7 . 
 Πώς μπορούμε ίσως να εμποδίσουμε μια διαφωνία να κλιμακωθεί σε έντονη λογομαχία ; 
 Είναι σοφό να προσέχετε πώς μιλάτε στο σύντροφό σας . 
 Αν προκύψει κάποια τεταμένη κατάσταση , προσπαθήστε να εκτονώσετε την ένταση . 
 Αναλογιστείτε μια κατάσταση που δημιουργήθηκε στη ζωή του Ισαάκ και της συζύγου του , της Ρεβέκκας , όπως έχει καταγραφεί στα εδάφια Γένεση 27 : 46 – 28 : 4 . 
 « Η Ρεβέκκα έλεγε στον Ισαάκ : “ Έχω σιχαθεί τη ζωή μου εξαιτίας των θυγατέρων του Χετ . 
 Αν ο Ιακώβ πάρει ποτέ σύζυγο από τις κόρες του Χετ σαν αυτές , από τις κόρες του τόπου , τι με ωφελεί η ζωή ; ” » Δεν υπάρχει καμιά ένδειξη ότι ο Ισαάκ απάντησε με σκληρότητα . 
 Αντίθετα , έστειλε το γιο τους , τον Ιακώβ , να βρει μια θεοφοβούμενη σύζυγο η οποία πιθανότατα δεν θα αποτελούσε πηγή στενοχώριας για τη Ρεβέκκα . 
 Ας υποθέσουμε ότι ανακύπτει κάποια διαφωνία ανάμεσα σε έναν άντρα και στη σύζυγό του . 
 Μετατοπίζοντας επιδέξια το επίκεντρο του προβλήματος από το σύντροφό σας στον εαυτό σας μπορεί να εμποδίσετε μια μικρή διαφωνία να κλιμακωθεί σε έντονη λογομαχία . 
 Για παράδειγμα , αντί να πείτε : « Ποτέ δεν μου αφιερώνεις χρόνο ! » 
 γιατί να μην πείτε : « Θα ήθελα να περνάμε περισσότερο χρόνο μαζί » ; Να εστιάζετε την προσοχή στο πρόβλημα , όχι απλώς στο άτομο . 
 Αντισταθείτε στην τάση τού να αναλύετε ποιος έχει δίκιο και ποιος έχει άδικο . 
 « Ας επιδιώκουμε τα πράγματα που συμβάλλουν στην ειρήνη και τα πράγματα που είναι για την εποικοδόμηση του ενός από τον άλλον » , λέει το εδάφιο Ρωμαίους 14 : 19 . 
 Να Αποβάλετε “ τη Μοχθηρή Πικρία , το Θυμό και την Οργή ” 
 Προκειμένου να ελέγχουμε τη γλώσσα μας , για ποιο πράγμα χρειάζεται να προσευχόμαστε , και γιατί ; 
 Το να συγκρατούμε τη γλώσσα μας περιλαμβάνει περισσότερα από το να προσέχουμε τι λέμε . 
 Εξάλλου , τα λόγια μας είναι προϊόν της καρδιάς και όχι του στόματος . 
 Ο Ιησούς είπε : « Ο αγαθός άνθρωπος βγάζει το αγαθό από τον αγαθό θησαυρό της καρδιάς του , αλλά ο πονηρός άνθρωπος βγάζει το πονηρό από τον πονηρό θησαυρό του · διότι από την αφθονία της καρδιάς μιλάει το στόμα του » . 
 Συνεπώς , για να ελέγχετε τη γλώσσα σας , ίσως χρειαστεί να προσεύχεστε όπως ο Δαβίδ : « Αγνή καρδιά δημιούργησε μέσα μου , Θεέ , και νέο πνεύμα , σταθερό , βάλε μέσα μου » . — Ψαλμός 51 : 10 . 
 Πώς μπορούν η μοχθηρή πικρία , ο θυμός και η οργή να οδηγήσουν σε υβριστικά λόγια ; 
 Ο Παύλος παρότρυνε τους Εφεσίους να αποφεύγουν όχι μόνο τα λόγια που πληγώνουν αλλά και τα αισθήματα που βρίσκονται πίσω από αυτά , όταν έγραψε : « Κάθε μοχθηρή πικρία και θυμός και οργή και κραυγή και υβριστικά λόγια ας αφαιρεθούν από εσάς μαζί με κάθε κακία » . 
 Προσέξτε ότι προτού κάνει λόγο για « κραυγή και υβριστικά λόγια » , ο Παύλος μίλησε για “ μοχθηρή πικρία και θυμό και οργή ” . 
 Όταν κάποιος βράζει μέσα του από οργή μπορεί να εκραγεί , ξεσπώντας σε λόγια που πληγώνουν . 
 Γι ’ αυτό , αναρωτηθείτε : “ Μήπως τρέφω πικρία και οργή στην καρδιά μου ; Μήπως είμαι « οργίλος » ; ” Αν αυτό αληθεύει στην περίπτωσή σας , να προσεύχεστε να σας βοηθήσει ο Θεός να υπερνικήσετε αυτές τις τάσεις και να εκδηλώνετε εγκράτεια ώστε να αποφεύγετε τα ξεσπάσματα θυμού . 
 Το εδάφιο Ψαλμός 4 : 4 λέει : « Να ταράζεστε , αλλά να μην αμαρτάνετε . 
 Να μιλάτε μέσα στην καρδιά σας , πάνω στο κρεβάτι σας , και να σωπαίνετε » . 
 Αν υπάρχει ο κίνδυνος να οξυνθούν τα πνεύματα και φοβάστε ότι θα χάσετε την αυτοκυριαρχία σας , ακολουθήστε τη νουθεσία του εδαφίου Παροιμίες 17 : 14 : « Προτού ξεσπάσει ο καβγάς , σήκω και φύγε » . 
 Απομακρυνθείτε προς στιγμήν από τη συγκεκριμένη κατάσταση ώσπου να περάσει ο κίνδυνος . 
 Πώς μπορεί η μνησικακία να επηρεάσει έναν γάμο ; 
 Δεν είναι εύκολο να αντιμετωπίσουμε την οργή και το θυμό , ιδίως όταν πηγάζουν από « μοχθηρή πικρία » , όπως την αποκάλεσε ο Παύλος . 
 Η λέξη πικρία την οποία χρησιμοποίησε ο Παύλος ορίζεται ως χαρακτηριστικό του « μνησίκακου πνεύματος που αρνείται τη συμφιλίωση » και της “ κακεντρέχειας που κρατάει λογαριασμό για τα σφάλματα ” . 
 Μερικές φορές η εχθρότητα αιωρείται σαν πυκνή ομίχλη ανάμεσα στους δύο συζύγους , και η κατάσταση αυτή μπορεί να παρατείνεται . 
 Αν ένα παράπονο δεν αντιμετωπιστεί διεξοδικά , το αποτέλεσμα μπορεί να είναι η ψυχρή περιφρόνηση . 
 Αλλά το να τρέφουμε μνησικακία για περασμένα σφάλματα είναι ανώφελο . 
 Ό , τι έγινε δεν μπορεί να αλλάξει . 
 Άπαξ και έχουμε συγχωρήσει ένα σφάλμα , πρέπει να το ξεχάσουμε . 
 Η αγάπη « δεν κρατάει λογαριασμό για το κακό » . — 1 Κορινθίους 13 : 4 , 5 . 
 Τι θα βοηθήσει εκείνους που έχουν συνηθίσει να χρησιμοποιούν σκληρά λόγια να αλλάξουν τον τρόπο ομιλίας τους ; 
 Τι γίνεται αν η σκληρή γλώσσα ήταν κάτι το κοινό στην οικογένεια στην οποία ανατραφήκατε , και η χρήση της σας έχει γίνει συνήθεια ; Μπορείτε να κάνετε αλλαγές σε αυτόν τον τομέα . 
 Έχετε ήδη θέσει όρια σε αρκετούς τομείς της ζωής σας , σε σχέση με τους οποίους δεν πρόκειται να επιτρέψετε στον εαυτό σας να ενεργήσει με κάποιον συγκεκριμένο τρόπο . 
 Πού θα επιλέξετε να θέσετε το όριο όσον αφορά την ομιλία σας ; Θα σταματήσετε προτού τα λόγια σας γίνουν υβριστικά ; Είναι καλό να υιοθετήσετε το όριο που περιγράφεται στο εδάφιο Εφεσίους 4 : 29 : « Σάπιος λόγος ας μη βγαίνει από το στόμα σας » . 
 Αυτό απαιτεί να “ βγάλετε από πάνω σας την παλιά προσωπικότητα με τις συνήθειές της και να ντυθείτε τη νέα προσωπικότητα , η οποία μέσω ακριβούς γνώσης γίνεται νέα σύμφωνα με την εικόνα Εκείνου που τη δημιούργησε ” . — Κολοσσαείς 3 : 9 , 10 . 
 « Εμπιστευτική Συζήτηση » — Επιβεβλημένη 
 Γιατί βλάπτει το γάμο η περιφρονητική σιωπή ; 
 Δεν υπάρχει κανένα όφελος — μπορεί δε να προκληθεί και ζημιά — όταν ένας σύζυγος ή μια σύζυγος καταφεύγει στη λεγόμενη περιφρονητική σιωπή . 
 Αυτό δεν γίνεται πάντοτε ως τιμωρία για το σύντροφο , διότι μπορεί να είναι και αποτέλεσμα απογοήτευσης ή αποθάρρυνσης . 
 Εντούτοις , το να αρνείστε να μιλάτε ο ένας στον άλλον απλώς αυξάνει την ένταση , ενώ δεν συμβάλλει και στη λύση του προβλήματος που έχει ανακύψει . 
 Όπως είπε μια σύζυγος : « Όταν ξαναρχίζουμε τελικά να μιλάμε , ποτέ δεν συζητάμε για το πρόβλημα » . 
 Τι πρέπει να κάνουν οι Χριστιανοί που αντιμετωπίζουν ένταση στο γάμο ; 
 Όταν η ένταση στο γάμο συνεχίζεται , δεν υπάρχει εύκολη διέξοδος . 
 Το εδάφιο Παροιμίες 15 : 22 δηλώνει : « Τα σχέδια ανατρέπονται όπου δεν υπάρχει εμπιστευτική συζήτηση , αλλά στο πλήθος των συμβούλων υπάρχει επιτυχία » . 
 Χρειάζεται να καθήσετε με το σύντροφό σας και να συζητήσετε το θέμα . 
 Ακούστε πάση θυσία το σύντροφό σας με ανοιχτή διάνοια και καρδιά . 
 Αν αυτό φαίνεται αδύνατον , γιατί να μην επωφεληθείτε από την προμήθεια των πρεσβυτέρων που υπάρχει στη Χριστιανική εκκλησία ; Εκείνοι έχουν γνώση των Γραφών καθώς και πείρα στην εφαρμογή των Γραφικών αρχών . 
 Αυτοί οι άντρες είναι « σαν καταφύγιο από τον άνεμο και κρυψώνα από την καταιγίδα » . — Ησαΐας 32 : 2 . 
 Μπορείτε να Κερδίσετε τη Μάχη 
 Ποιος αγώνας περιγράφεται στα εδάφια Ρωμαίους 7 : 18 - 23 ; 
 Η χαλιναγώγηση της γλώσσας μας απαιτεί αγώνα . 
 Το ίδιο ισχύει και για τον έλεγχο των πράξεών μας . 
 Ο απόστολος Παύλος , περιγράφοντας την πρόκληση που αντιμετώπιζε , έγραψε : « Γνωρίζω ότι μέσα μου , δηλαδή στη σάρκα μου , δεν κατοικεί τίποτα καλό · διότι η ικανότητα να θέλω είναι παρούσα σε εμένα , αλλά η ικανότητα να απεργάζομαι αυτό που είναι καλό δεν είναι παρούσα . 
 Διότι δεν κάνω το καλό που θέλω , αλλά το κακό που δεν θέλω , αυτό πράττω . 
 Και αν αυτό που δεν θέλω , αυτό κάνω , τότε εκείνος που το απεργάζεται δεν είμαι πια εγώ , αλλά η αμαρτία που κατοικεί μέσα μου » . 
 Λόγω του “ νόμου της αμαρτίας ο οποίος υπάρχει στα μέλη μας ” , έχουμε την τάση να κάνουμε κακή χρήση της γλώσσας μας και άλλων μελών του σώματός μας . 
 Ωστόσο , πρέπει να δώσουμε τη μάχη — και μπορούμε να την κερδίσουμε με τη βοήθεια του Θεού . 
 19 , 20 . 
 Πώς μπορεί το παράδειγμα του Ιησού να βοηθήσει τους γαμήλιους συντρόφους να χαλιναγωγούν τη γλώσσα τους ; 
 Σε μια σχέση που χαρακτηρίζεται από αγάπη και σεβασμό , δεν υπάρχουν περιθώρια για αστόχαστα , σκληρά λόγια . 
 Σκεφτείτε το παράδειγμα που έθεσε ο Ιησούς Χριστός σε αυτόν τον τομέα . 
 Ο Ιησούς δεν απηύθυνε ποτέ προσβλητικά λόγια στους μαθητές του . 
 Ακόμα και την τελευταία νύχτα της ζωής του στη γη , όταν οι απόστολοί του λογομαχούσαν για το ποιος ήταν ο μεγαλύτερος ανάμεσά τους , ο Γιος του Θεού δεν τους επέπληξε . 
 Η Γραφή δίνει τη νουθεσία : « Σύζυγοι , να αγαπάτε τις γυναίκες σας , όπως και ο Χριστός αγάπησε την εκκλησία και παρέδωσε τον εαυτό του για αυτήν » . — Εφεσίους 5 : 25 . 
 Τι μπορούμε να πούμε , όμως , για τη γυναίκα ; Πρέπει « να έχει βαθύ σεβασμό για το σύζυγό της » . 
 Μια γυναίκα που σέβεται τον άντρα της θα του έβαζε μήπως τις φωνές , χρησιμοποιώντας υβριστικά λόγια ; « Θέλω δε να ξέρετε ότι η κεφαλή του κάθε άντρα είναι ο Χριστός » , έγραψε ο Παύλος , « η κεφαλή δε της γυναίκας είναι ο άντρας · η κεφαλή δε του Χριστού είναι ο Θεός » . 
 Οι γυναίκες πρέπει να υποτάσσονται στην κεφαλή τους όπως και ο Χριστός υποτάσσεται στη δική του Κεφαλή . 
 Μολονότι κανένας ατελής άνθρωπος δεν μπορεί να μιμηθεί τέλεια τον Ιησού , το να αγωνίζονται οι γαμήλιοι σύντροφοι να “ ακολουθούν τα ίχνη του πιστά ” θα τους βοηθήσει να κερδίσουν τη μάχη κατά της κακής χρήσης της γλώσσας . — 1 Πέτρου 2 : 21 . 
 Τι Μάθατε ; 
 • Πώς μπορεί η ανυπότακτη γλώσσα να βλάψει έναν γάμο ; 
 • Γιατί είναι δύσκολη η χαλιναγώγηση της γλώσσας ; 
 • Τι μας βοηθάει να ελέγχουμε την ομιλία μας ; 
 • Τι πρέπει να κάνετε όταν αντιμετωπίζετε ένταση στο γάμο ; 
 [ Εικόνα στη σελίδα 24 ] 
 Οι πρεσβύτεροι παρέχουν βοήθεια με βάση τη Γραφή 
 Συμμερίζεστε την Άποψη του Ιεχωβά για τα Ιερά Πράγματα ; 
 « Προσέχοντας . . . να μην υπάρχει πόρνος ούτε κάποιος που δεν εκτιμάει τα ιερά πράγματα » . — ΕΒΡΑΙΟΥΣ 12 : 15 , 16 . 
 Ποια στάση της εποχής μας δεν συμμερίζονται οι υπηρέτες του Ιεχωβά ; 
 Ο ΚΟΣΜΟΣ γενικά δίνει ολοένα και λιγότερη σημασία στα ιερά πράγματα . 
 Ο Γάλλος κοινωνιολόγος Εντγκάρ Μοράν δήλωσε : « Όλα τα θεμέλια πάνω στα οποία βασίζονται τα ήθη — ο Θεός , η φύση , η πατρίδα , η ιστορία , η λογική — έχουν χάσει τον αδιαμφισβήτητο χαρακτήρα τους . . . . 
 Οι άνθρωποι διαλέγουν οι ίδιοι τις αξίες τους » . 
 Αυτή η κατάσταση αντανακλά « το πνεύμα του κόσμου » , δηλαδή “ το πνεύμα που τώρα ενεργεί στους γιους της ανυπακοής ” . 
 Αυτό το ανευλαβές πνεύμα δεν το συμμερίζονται εκείνοι που έχουν αφιερωθεί στον Ιεχωβά και υποτάσσονται πρόθυμα στη δικαιωματική του κυριαρχία . 
 Απεναντίας , οι υπηρέτες του Θεού αντιλαμβάνονται το ζωτικό ρόλο τον οποίο παίζει η ιερότητα , ή αλλιώς η αγιότητα , στη λατρεία που αποδίδουν στον Ιεχωβά . 
 Ποια πράγματα στη ζωή μας πρέπει να είναι ιερά ; Αυτό το άρθρο θα εξετάσει πέντε πράγματα τα οποία είναι άγια για όλους τους υπηρέτες του Θεού . 
 Το επόμενο άρθρο θα εστιάσει την προσοχή στην ιερότητα των Χριστιανικών μας συναθροίσεων . 
 Αλλά τι σημαίνει πράγματι η λέξη « άγιος » ; 
 2 , 3 . ( α ) Πώς τονίζουν οι Γραφές την αγιότητα του Ιεχωβά ; ( β ) Τι σημαίνει το ότι θεωρούμε άγιο το όνομα του Ιεχωβά ; 
 Στην εβραϊκή της Αγίας Γραφής , η λέξη « άγιος » μεταδίδει την ιδέα τού να είναι κάποιος αποχωρισμένος . 
 Στη λατρεία , η λέξη « άγιος » εφαρμόζεται σε ό , τι είναι αποχωρισμένο από την κοινή χρήση , ή αλλιώς σε ό , τι θεωρείται ιερό . 
 Ο Ιεχωβά είναι άγιος με την απόλυτη έννοια . 
 Αποκαλείται “ ο Αγιότατος ” . 
 Στον αρχαίο Ισραήλ , ο αρχιερέας είχε στερεωμένη πάνω στο τουρμπάνι του μια χρυσή πλάκα όπου ήταν σκαλισμένα τα λόγια « Η αγιότητα ανήκει στον Ιεχωβά » . 
 Οι Γραφές αναφέρουν ότι τα ουράνια χερουβείμ και σεραφείμ που είναι τοποθετημένα γύρω από το θρόνο του Ιεχωβά διακηρύττουν : « Άγιος , άγιος , άγιος είναι ο Ιεχωβά » . 
 Αυτή η επανάληψη τονίζει ότι ο Ιεχωβά είναι άγιος , καθαρός και αγνός στον υπερθετικό βαθμό . 
 Στην ουσία , αυτός είναι η Πηγή κάθε αγιότητας . 
 Το όνομα του Ιεχωβά είναι ιερό , άγιο . 
 Ο ψαλμωδός είπε με ενθουσιασμό : « Ας εξυμνούν το όνομά σου . 
 Μεγάλο και φοβερό , άγιο είναι » . 
 Ο Ιησούς μάς δίδαξε να προσευχόμαστε : « Πατέρα μας που είσαι στους ουρανούς , ας αγιαστεί [ ή αλλιώς « ας θεωρείται ιερό » , υποσημείωση στη ΜΝΚ ] το όνομά σου » . 
 Η επίγεια μητέρα του Ιησού , η Μαρία , δήλωσε : « Η ψυχή μου μεγαλύνει τον Ιεχωβά . . . ο Δυνατός έχει κάνει μεγαλειώδη έργα για εμένα , και άγιο είναι το όνομά του » . 
 Ως υπηρέτες του Ιεχωβά , θεωρούμε το όνομά του άγιο και αποφεύγουμε να κάνουμε οτιδήποτε θα μπορούσε να φέρει μομφή σε αυτό το άγιο όνομα . 
 Επιπλέον , συμμεριζόμαστε την άποψη του Ιεχωβά για την ιερότητα , δηλαδή θεωρούμε ιερά αυτά που εκείνος θεωρεί ιερά . — Αμώς 5 : 14 , 15 . 
 Γιατί Έχουμε Βαθύ Σεβασμό για τον Ιησού 
 Γιατί προσδιορίζει η Γραφή τον Ιησού ως “ τον Άγιο ” ; 
 Ο Ιησούς , ως ο « μονογενής γιος » του άγιου Θεού , του Ιεχωβά , δημιουργήθηκε άγιος . 
 Ως εκ τούτου , αποκαλείται « ο Άγιος του Θεού » . 
 Διατήρησε την αγιότητά του όταν η ζωή του μεταφέρθηκε από τον ουρανό στη γη , διότι η Μαρία γέννησε τον Ιησού με τη δύναμη του αγίου πνεύματος . 
 Ένας άγγελος της είχε πει : « Άγιο πνεύμα θα έρθει πάνω σου . . . αυτό που γεννιέται θα αποκληθεί άγιο , Γιος του Θεού » . 
 Οι Χριστιανοί στην Ιερουσαλήμ , προσευχόμενοι στον Ιεχωβά , αναφέρθηκαν δύο φορές στον Γιο του Θεού ως “ τον άγιο υπηρέτη σου τον Ιησού ” . — Πράξεις 4 : 27 , 30 . 
 Ποια ιερή αποστολή εκπλήρωσε ο Ιησούς στη γη , και γιατί είναι το αίμα του πολύτιμο ; 
 Ο Ιησούς είχε να εκπληρώσει μια ιερή αποστολή ενόσω βρισκόταν στη γη . 
 Όταν βαφτίστηκε το 29 Κ.Χ . , χρίστηκε Αρχιερέας του μεγάλου πνευματικού ναού του Ιεχωβά . 
 Επιπρόσθετα , επρόκειτο να υποστεί θυσιαστικό θάνατο . 
 Το χυμένο αίμα του θα παρείχε το λύτρο μέσω του οποίου θα μπορούσαν να σωθούν οι αμαρτωλοί άνθρωποι . 
 Γι ’ αυτό , θεωρούμε το αίμα του Ιησού ιερό , « πολύτιμο » . — 1 Πέτρου 1 : 19 . 
 Ποια είναι η στάση μας απέναντι στον Χριστό Ιησού , και γιατί ; 
 Ο απόστολος Παύλος έγραψε τα εξής δείχνοντας ότι έχουμε βαθύ σεβασμό για τον Βασιλιά και Αρχιερέα μας , τον Χριστό Ιησού : « Ο Θεός . . . εξύψωσε [ τον Γιο του ] σε ανώτερη θέση και του έδωσε με καλοσύνη το όνομα που είναι πάνω από κάθε άλλο όνομα , ώστε στο όνομα του Ιησού να λυγίσει κάθε γόνατο εκείνων που είναι στον ουρανό και εκείνων που είναι στη γη και εκείνων που είναι κάτω από το έδαφος , και κάθε γλώσσα να ομολογήσει φανερά ότι ο Ιησούς Χριστός είναι Κύριος για τη δόξα του Θεού του Πατέρα » . 
 Δείχνουμε ότι συμμεριζόμαστε την άποψη του Ιεχωβά για τα ιερά πράγματα υποτασσόμενοι με χαρά στον Ηγέτη και ανάσσοντα Βασιλιά μας , τον Χριστό Ιησού , την Κεφαλή της Χριστιανικής εκκλησίας . — Ματθαίος 23 : 10 · Κολοσσαείς 1 : 18 . 
 Πώς δείχνουμε την υποταγή μας στον Χριστό ; 
 Η υποταγή στον Χριστό περιλαμβάνει επίσης το να δείχνουμε τον απαιτούμενο σεβασμό στους άντρες τους οποίους χρησιμοποιεί για να αναλαμβάνουν την ηγεσία στο έργο που γίνεται τώρα υπό την κατεύθυνσή του . 
 Ο ρόλος των χρισμένων με το πνεύμα αντρών που αποτελούν το Κυβερνών Σώμα και των επισκόπων που διορίζουν αυτοί στα γραφεία τμήματος , στις περιφέρειες , στις περιοχές και στις εκκλησίες πρέπει να αναγνωρίζεται ως ιερή ευθύνη . 
 Συνεπώς , αυτή η διευθέτηση επιτάσσει το βαθύ σεβασμό και την υποταγή μας . — Εβραίους 13 : 7 , 17 . 
 Άγιος Λαός 
 8 , 9 . ( α ) Με ποια έννοια ήταν οι Ισραηλίτες άγιος λαός ; ( β ) Πώς εντύπωσε ο Ιεχωβά στους Ισραηλίτες την αρχή της ιερότητας ; 
 Ο Ιεχωβά σύναψε διαθήκη με τον Ισραήλ . 
 Αυτή η σχέση έδωσε σε εκείνο το νέο έθνος μια ειδική θέση . 
 Ήταν αγιασμένοι , δηλαδή αποχωρισμένοι . 
 Ο ίδιος ο Ιεχωβά τούς είπε : « Πρέπει να αποδεικνύεστε άγιοι για εμένα , επειδή εγώ ο Ιεχωβά είμαι άγιος · και σας ξεχωρίζω από τους λαούς για να γίνετε δικοί μου » . — Λευιτικό 19 : 2 · 20 : 26 . 
 Όταν συγκροτήθηκε το έθνος του Ισραήλ , ο Ιεχωβά εντύπωσε ευθύς εξαρχής στους Ισραηλίτες την αρχή της ιερότητας . 
 Απαγορευόταν επί ποινή θανάτου ακόμα και να αγγίξουν το βουνό όπου δόθηκαν οι Δέκα Εντολές . 
 Το Όρος Σινά θεωρούνταν τότε κατά μία έννοια ιερό . 
 Το ιερατείο , η σκηνή της μαρτυρίας και ο εξοπλισμός της έπρεπε επίσης να θεωρούνται ιερά . 
 Ποια είναι η κατάσταση στη Χριστιανική εκκλησία ; 
 10 , 11 . 
 Γιατί μπορεί να λεχθεί ότι η Χριστιανική εκκλησία των χρισμένων είναι ιερή , και πώς επιδρά αυτό στα « άλλα πρόβατα » ; 
 Η Χριστιανική εκκλησία των χρισμένων είναι ιερή στα μάτια του Ιεχωβά . 
 Μάλιστα , ολόκληρη η ομάδα των χρισμένων Χριστιανών στη γη σε κάθε δεδομένη εποχή παρομοιάζεται με άγιο ναό , παρότι αυτοί δεν αποτελούν το μεγάλο πνευματικό ναό του Ιεχωβά . 
 Ο Ιεχωβά κατοικεί σε αυτόν το ναό μέσω του αγίου πνεύματός του . 
 Ο απόστολος Παύλος έγραψε : « Σε ενότητα με [ τον Χριστό Ιησού ] ολόκληρο το οικοδόμημα , καθώς είναι αρμονικά συναρμολογημένο , αυξάνει και γίνεται άγιος ναός για τον Ιεχωβά . 
 Σε ενότητα με αυτόν και εσείς οικοδομείστε μαζί και γίνεστε τόπος για να κατοικεί ο Θεός μέσω πνεύματος » . — Εφεσίους 2 : 21 , 22 · 1 Πέτρου 2 : 5 , 9 . 
 Ο Παύλος έγραψε επίσης στους χρισμένους Χριστιανούς : « Δεν γνωρίζετε ότι είστε ναός του Θεού και ότι το πνεύμα του Θεού κατοικεί μέσα σας ; . . . 
 Ο ναός του Θεού είναι άγιος , ο οποίος ναός είστε εσείς » . 
 Μέσω του πνεύματός του , ο Ιεχωβά “ κατοικεί ” ανάμεσα στους χρισμένους και “ περπατάει ανάμεσά τους ” . 
 Καθοδηγεί συνεχώς τον πιστό του “ δούλο ” . 
 Τα « άλλα πρόβατα » θεωρούν πολύτιμο το προνόμιο να είναι συνταυτισμένα με την τάξη του ναού . — Ιωάννης 10 : 16 · Ματθαίος 25 : 37 - 40 . 
 Ιερά Πράγματα στη Χριστιανική μας Ζωή 
 Ποια πράγματα είναι ιερά στη ζωή μας , και γιατί ; 
 Δεν είναι άξιο απορίας το ότι πολλά πράγματα που σχετίζονται με τη ζωή των χρισμένων μελών της Χριστιανικής εκκλησίας και των συντρόφων τους θεωρούνται ιερά . 
 Η σχέση μας με τον Ιεχωβά είναι κάτι ιερό . 
 Είναι τόσο πολύτιμη για εμάς ώστε δεν επιτρέπουμε σε τίποτα και σε κανέναν να μπει ανάμεσα σε εμάς και στον Θεό μας , τον Ιεχωβά . 
 Η προσευχή παίζει σημαντικό ρόλο στη διατήρηση στενής σχέσης με τον Ιεχωβά . 
 Ο προφήτης Δανιήλ θεωρούσε την προσευχή τόσο ιερή ώστε , ακόμα και με κίνδυνο της ζωής του , συνέχισε πιστά να προσεύχεται στον Ιεχωβά όπως συνήθιζε . 
 Οι « προσευχές των αγίων » , δηλαδή των χρισμένων Χριστιανών , παρομοιάζονται με το θυμίαμα που χρησιμοποιούνταν για τη λατρεία στο ναό . 
 Αυτός ο συμβολισμός τονίζει την ιερότητα της προσευχής . 
 Τι προνόμιο είναι να μπορούμε να επικοινωνούμε με τον Κυρίαρχο του Σύμπαντος ! 
 Δεν είναι άξιο απορίας που η προσευχή θεωρείται ιερή στη ζωή μας ! 
 Ποια δύναμη είναι άγια , και πώς πρέπει να της επιτρέπουμε να επενεργεί στη ζωή μας ; 
 Υπάρχει μια δύναμη στη ζωή των χρισμένων Χριστιανών και των συντρόφων τους την οποία οπωσδήποτε θεωρούν ιερή — το άγιο πνεύμα . 
 Αυτό το πνεύμα είναι η ενεργός δύναμη του Ιεχωβά , και εφόσον ενεργεί πάντοτε σε αρμονία με το θέλημα του άγιου Θεού , εύλογα ονομάζεται « άγιο πνεύμα » , ή αλλιώς « το πνεύμα της αγιότητας » . 
 Μέσω του αγίου πνεύματος , ο Ιεχωβά παρέχει στους υπηρέτες του τη δύναμη να κηρύττουν τα καλά νέα . 
 Ο Ιεχωβά δίνει το πνεύμα του σε « όσους τον υπακούν ως άρχοντα » , σε εκείνους που “ περπατούν σύμφωνα με το πνεύμα ” και όχι σύμφωνα με σαρκικές επιθυμίες . 
 Αυτή η ισχυρή δύναμη καθιστά ικανούς τους Χριστιανούς να παράγουν “ τους καρπούς του πνεύματος ” — αυτές τις θαυμάσιες ιδιότητες — και να κάνουν « άγιες πράξεις διαγωγής και έργα θεοσεβούς αφοσίωσης » . 
 Αν το άγιο πνεύμα είναι κάτι ιερό για εμάς , θα αποφεύγουμε να κάνουμε οτιδήποτε θα μπορούσε να λυπήσει αυτό το πνεύμα ή να εμποδίσει την επενέργειά του στη ζωή μας . — Εφεσίους 4 : 30 . 
 Ποιο προνόμιο θεωρούν ιερό οι χρισμένοι , και πώς μετέχουν σε αυτό το προνόμιο τα άλλα πρόβατα ; 
 Το προνόμιο που έχουμε να φέρουμε το όνομα του άγιου Θεού , του Ιεχωβά , και να είμαστε Μάρτυρές του είναι κάτι ακόμα που θεωρούμε ιερό . 
 Οι χρισμένοι Χριστιανοί έχουν λάβει από τον Ιεχωβά τα προσόντα “ για να είναι διάκονοι μιας νέας διαθήκης ” . 
 Ως διάκονοι , έχουν την αποστολή να κηρύξουν « αυτά τα καλά νέα της βασιλείας » και να “ κάνουν μαθητές από όλα τα έθνη ” . 
 Εκπληρώνουν πιστά αυτή την αποστολή , και εκατομμύρια προβατοειδή άτομα ανταποκρίνονται , λέγοντας συμβολικά στους χρισμένους : « Θα πάμε με εσάς , γιατί ακούσαμε ότι ο Θεός είναι με εσάς » . 
 Τα άτομα αυτά υπηρετούν χαρούμενα ως « γεωργοί » και « αμπελουργοί » με πνευματική έννοια για τους χρισμένους “ διακόνους του Θεού μας ” . 
 Με αυτόν τον τρόπο , τα άλλα πρόβατα βοηθούν πολύ τους χρισμένους να επιτελούν τη διακονία τους σε παγκόσμια κλίμακα . — Ησαΐας 61 : 5 , 6 . 
 Ποια δραστηριότητα θεωρούσε ο απόστολος Παύλος ιερή , και γιατί εμείς έχουμε την ίδια άποψη ; 
 Ο απόστολος Παύλος , για παράδειγμα , θεωρούσε τη δημόσια διακονία του ιερή , άγια . 
 Ο ίδιος είπε ότι ήταν « δημόσιος υπηρέτης του Χριστού Ιησού στα έθνη , ενασχολούμενος με το άγιο έργο των καλών νέων του Θεού » . 
 Όταν έγραψε στους Χριστιανούς στην Κόρινθο , ο Παύλος χαρακτήρισε τη διακονία του « θησαυρό » . 
 Μέσω της δημόσιας διακονίας μας , εμείς γνωστοποιούμε « τις ιερές εξαγγελίες του Θεού » . 
 Συνεπώς , είτε είμαστε από τους χρισμένους είτε είμαστε από τα άλλα πρόβατα , θεωρούμε ιερό προνόμιο τη συμμετοχή στο έργο επίδοσης μαρτυρίας . 
 « Τελειοποιώντας Αγιότητα με Φόβο Θεού » 
 Τι θα μας βοηθήσει να μη γίνουμε άνθρωποι “ που δεν εκτιμούν τα ιερά πράγματα ” ; 
 Ο απόστολος Παύλος προειδοποίησε τους συγχριστιανούς του να μη γίνουν άνθρωποι “ που δεν εκτιμούν τα ιερά πράγματα ” . 
 Αντίθετα , τους συμβούλεψε να “ επιδιώκουν τον αγιασμό ” , « προσέχοντας . . . να μη φυτρώσει δηλητηριώδης ρίζα και προξενήσει αναστάτωση και μολυνθούν πολλοί από αυτήν » . 
 Η έκφραση « δηλητηριώδης ρίζα » αναφέρεται στα λίγα εκείνα άτομα μέσα στη Χριστιανική εκκλησία που ίσως επικρίνουν τον τρόπο με τον οποίο γίνονται τα πράγματα . 
 Λόγου χάρη , ίσως διαφωνούν με τις απόψεις του Ιεχωβά για την ιερότητα του γάμου ή με την ανάγκη για ηθική καθαρότητα . 
 Ή ίσως συμμετέχουν σε αποστατικές συζητήσεις , σε « κενά λόγια που βεβηλώνουν ό , τι είναι άγιο » τα οποία προέρχονται από εκείνους που « έχουν παρεκκλίνει από την αλήθεια » . — 2 Τιμόθεο 2 : 16 - 18 . 
 Γιατί απαιτείται να καταβάλλουν οι χρισμένοι συνεχή προσπάθεια προκειμένου να αντανακλούν την άποψη του Ιεχωβά για την αγιότητα ; 
 Ο Παύλος έγραψε στους χρισμένους αδελφούς του : « Αγαπητοί , ας καθαρίσουμε τον εαυτό μας από κάθε μόλυσμα σάρκας και πνεύματος , τελειοποιώντας αγιότητα με φόβο Θεού » . 
 Αυτή η δήλωση δείχνει ότι οι χρισμένοι Χριστιανοί , οι « μέτοχοι της ουράνιας κλήσης » , πρέπει να καταβάλλουν συνεχή προσπάθεια προκειμένου να αποδεικνύουν ότι αντανακλούν την άποψη του Ιεχωβά για την αγιότητα σε κάθε πτυχή της ζωής τους . 
 Παρόμοια , ο απόστολος Πέτρος παρότρυνε τους γεννημένους από το πνεύμα αδελφούς του : « Ως υπάκουα παιδιά , μη διαπλάθεστε σύμφωνα με τις επιθυμίες που είχατε προηγουμένως μέσα στην άγνοιά σας , αλλά σύμφωνα με τον Άγιο , ο οποίος σας κάλεσε , γίνετε και εσείς άγιοι σε όλη τη διαγωγή σας » . — 1 Πέτρου 1 : 14 , 15 . 
 18 , 19 . ( α ) Πώς δείχνουν τα μέλη του “ μεγάλου πλήθους ” ότι συμμερίζονται την άποψη του Ιεχωβά για τα ιερά πράγματα ; ( β ) Ποιο άλλο ιερό χαρακτηριστικό της Χριστιανικής μας ζωής θα εξεταστεί στο επόμενο άρθρο ; 
 Τι μπορούμε να πούμε για τα μέλη του “ μεγάλου πλήθους ” που θα επιζήσουν από « τη μεγάλη θλίψη » ; Και αυτοί επίσης πρέπει να αποδεικνύουν ότι συμμερίζονται την άποψη του Ιεχωβά για τα ιερά πράγματα . 
 Στο βιβλίο της Αποκάλυψης , απεικονίζονται να αποδίδουν « ιερή υπηρεσία » στον Ιεχωβά στην επίγεια αυλή του πνευματικού ναού του . 
 Έχουν θέσει πίστη στη λυτρωτική θυσία του Χριστού , καθώς με συμβολική έννοια “ πλένουν τις στολές τους και τις κάνουν λευκές με το αίμα του Αρνιού ” . 
 Αυτό τους δίνει καθαρή υπόσταση ενώπιον του Ιεχωβά και θέτει πάνω τους την υποχρέωση να “ καθαρίσουν τον εαυτό τους από κάθε μόλυσμα σάρκας και πνεύματος , τελειοποιώντας αγιότητα με φόβο Θεού ” . 
 Ένα σημαντικό χαρακτηριστικό της ζωής των χρισμένων Χριστιανών και των συντρόφων τους είναι το ότι συναθροίζονται τακτικά για να λατρέψουν τον Ιεχωβά και να μελετήσουν το Λόγο του . 
 Ο Ιεχωβά θεωρεί τις συνάξεις του λαού του ιερές . 
 Το πώς και το γιατί πρέπει να συμμεριζόμαστε την άποψη του Ιεχωβά για τα ιερά πράγματα σε αυτόν το σημαντικό τομέα θα εξεταστεί στο επόμενο άρθρο . 
 Ως Ανασκόπηση 
 • Ποια κοσμική άποψη δεν συμμερίζονται οι υπηρέτες του Ιεχωβά ; 
 • Γιατί είναι ο Ιεχωβά η Πηγή όλων των άγιων πραγμάτων ; 
 • Πώς δείχνουμε ότι σεβόμαστε την αγιότητα του Χριστού ; 
 • Ποια πράγματα πρέπει να θεωρούμε ιερά στη ζωή μας ; 
 [ Εικόνα στη σελίδα 23 ] 
 Στον αρχαίο Ισραήλ , το ιερατείο , η σκηνή της μαρτυρίας και ο εξοπλισμός της έπρεπε να θεωρούνται ιερά 
 [ Εικόνα στη σελίδα 24 ] 
 Οι χρισμένοι Χριστιανοί στη γη αποτελούν άγιο ναό 
 [ Εικόνες στη σελίδα 25 ] 
 Η προσευχή και η δημόσια διακονία μας είναι ιερά προνόμια 
 Ας Δείχνουμε Σεβασμό για τις Ιερές Συνάξεις Μας 
 « Θα τους φέρω και αυτούς στο άγιο βουνό μου και θα τους κάνω να χαρούν μέσα στον οίκο προσευχής μου » . — ΗΣΑΪΑΣ 56 : 7 . 
 Ποιους Γραφικούς λόγους έχουμε για να δείχνουμε τον απαιτούμενο σεβασμό για τις συναθροίσεις μας ; 
 Ο ΙΕΧΩΒΑ έχει συγκεντρώσει το λαό του , τους χρισμένους Χριστιανούς και τους συντρόφους τους , για να τον λατρεύουν στο « άγιο βουνό » του . 
 Τους κάνει να χαίρονται μέσα στον « οίκο προσευχής » του , στον πνευματικό ναό του , ο οποίος είναι « οίκος προσευχής για όλα τα έθνη » . 
 Αυτές οι εξελίξεις φανερώνουν ότι η λατρεία του Ιεχωβά είναι άγια , αγνή και εξυψωμένη . 
 Δείχνοντας τον απαιτούμενο σεβασμό για τις συναθροίσεις που έχουμε για μελέτη και λατρεία , αποδεικνύουμε ότι συμμεριζόμαστε την άποψη του Ιεχωβά για τα ιερά πράγματα . 
 Τι φανερώνει ότι ο Ιεχωβά θεωρούσε ιερό τον τόπο που επέλεξε για τη λατρεία του , και πώς έδειξε ο Ιησούς ότι είχε την ίδια άποψη ; 
 Στον αρχαίο Ισραήλ , ο τόπος που επέλεξε ο Ιεχωβά για τη λατρεία του έπρεπε να θεωρείται ιερός . 
 Η σκηνή της μαρτυρίας , καθώς και ο εξοπλισμός και τα σκεύη της έπρεπε να χριστούν και να αγιαστούν « ώστε να γίνουν πράγματι αγιότατα » . 
 Τα δύο διαμερίσματα του αγιαστηρίου ονομάζονταν « τα Άγια » και « τα Άγια των Αγίων » . 
 Η σκηνή αντικαταστάθηκε αργότερα από το ναό της Ιερουσαλήμ . 
 Ως έδρα της λατρείας του Ιεχωβά , η Ιερουσαλήμ αποκαλούνταν “ η άγια πόλη ” . 
 Ο ίδιος ο Ιησούς , κατά τη διάρκεια της επίγειας διακονίας του , εκδήλωνε τον πρέποντα σεβασμό για το ναό . 
 Εξοργίστηκε με τους ανθρώπους οι οποίοι έδειχναν έλλειψη σεβασμού χρησιμοποιώντας την περιοχή του ναού για εμπορικούς σκοπούς και για να κόβουν δρόμο . — Μάρκος 11 : 15 , 16 . 
 Τι δείχνει παραστατικά τον ιερό χαρακτήρα των συνάξεων του Ισραήλ ; 
 Οι Ισραηλίτες συναθροίζονταν τακτικά για να λατρέψουν τον Ιεχωβά και να ακούσουν την ανάγνωση του Νόμου του . 
 Ορισμένες από τις εορταστικές ημέρες τους αποκαλούνταν άγιες συνελεύσεις ή επίσημες συνάξεις , πράγμα που έδειχνε τον ιερό χαρακτήρα εκείνων των συνάξεων . 
 Σε μια δημόσια σύναξη στις ημέρες του Έσδρα και του Νεεμία , οι Λευίτες « εξηγούσαν το νόμο στο λαό » . 
 Επειδή « όλος ο λαός έκλαιγε καθώς άκουγε τα λόγια του νόμου » , οι Λευίτες « πρόσταζαν όλο το λαό να σωπάσει , λέγοντας : “ Ησυχάστε ! 
 Διότι αυτή η ημέρα είναι άγια ” » . 
 Οι Ισραηλίτες γιόρτασαν τότε την εφταήμερη Γιορτή των Σκηνών με « πολύ μεγάλη χαρά » . 
 Επιπρόσθετα , « γινόταν μεγαλόφωνη ανάγνωση του βιβλίου του νόμου του αληθινού Θεού κάθε ημέρα , από την πρώτη ημέρα μέχρι την τελευταία ημέρα · και τέλεσαν τη γιορτή εφτά ημέρες , και την όγδοη ημέρα έγινε επίσημη σύναξη , σύμφωνα με τον κανονισμό » . 
 Αυτές ήταν πραγματικά άγιες περιστάσεις , και οι παρευρισκόμενοι απαιτούνταν να δίνουν σε αυτές προσοχή με σεβασμό . 
 Οι Συναθροίσεις μας Είναι Ιερές Συνάξεις 
 4 , 5 . 
 Ποια χαρακτηριστικά των συναθροίσεών μας αποδεικνύουν ότι οι συνάξεις αυτές είναι ιερές ; 
 Είναι αλήθεια ότι σήμερα ο Ιεχωβά δεν έχει κάποια κατά γράμμα άγια πόλη στη γη , με έναν ναό ειδικά αφιερωμένο στη λατρεία του . 
 Εντούτοις , δεν πρέπει να μας διαφεύγει το γεγονός ότι οι συναθροίσεις για τη λατρεία του Ιεχωβά είναι ιερές συνάξεις . 
 Τρεις φορές την εβδομάδα συναθροιζόμαστε για να διαβάσουμε και να μελετήσουμε τις Γραφές . 
 Ο Λόγος του Ιεχωβά “ αναλύεται ” και , όπως και στην εποχή του Νεεμία , “ του προσδίδεται νόημα ” . 
 Όλες οι συναθροίσεις μας αρχίζουν και τελειώνουν με προσευχή , ενώ στις περισσότερες ψάλλουμε ύμνους προς αίνο του Ιεχωβά . 
 Οι συναθροίσεις αποτελούν αληθινά μέρος της λατρείας μας , και απαιτείται να έχουμε ευλαβική στάση και να δίνουμε προσοχή σε αυτές με σεβασμό . 
 Ο Ιεχωβά ευλογεί το λαό του καθώς συναθροίζονται για να τον λατρέψουν , να μελετήσουν το Λόγο του και να απολαύσουν ευχάριστη συναναστροφή με τους συγχριστιανούς τους . 
 Όταν έρχεται η ώρα να παρακολουθήσουμε μια συνάθροιση , μπορούμε να είμαστε βέβαιοι ότι εκεί “ διατάζει ο Ιεχωβά να υπάρχει η ευλογία ” . 
 Μετέχουμε σε αυτή την ευλογία αν είμαστε παρόντες και παρακολουθούμε προσεκτικά το πνευματικό πρόγραμμα . 
 Επιπρόσθετα , ο Ιησούς δήλωσε : « Όπου υπάρχουν δύο ή τρεις συναθροισμένοι στο όνομά μου , εκεί είμαι εγώ ανάμεσά τους » . 
 Η περικοπή όπου εμφανίζεται αυτή η δήλωση εφαρμόζεται σε Χριστιανούς πρεσβυτέρους που συναθροίζονται για να χειριστούν σοβαρά προβλήματα μεταξύ ατόμων , αλλά κατ ’ επέκταση εφαρμόζεται και στις συναθροίσεις μας . 
 Αν ο Χριστός , μέσω του αγίου πνεύματος , είναι παρών όταν οι Χριστιανοί συναθροίζονται στο όνομά του , δεν θα πρέπει να θεωρούνται αυτές οι συνάξεις ιερές ; 
 Τι μπορεί να λεχθεί για τους τόπους των συναθροίσεών μας , μεγάλους και μικρούς ; 
 Είναι αλήθεια ότι ο Ιεχωβά δεν κατοικεί σε ανθρωποποίητους ναούς . 
 Μολαταύτα , οι Αίθουσές μας Βασιλείας είναι τόποι αληθινής λατρείας . 
 Συναθροιζόμαστε εκεί για να μελετήσουμε το Λόγο του Ιεχωβά , να προσευχηθούμε σε αυτόν και να ψάλουμε τους αίνους του . 
 Το ίδιο ισχύει και για τις Αίθουσές μας Συνελεύσεων . 
 Κάποιες μεγαλύτερες εγκαταστάσεις που νοικιάζουμε για τις συνελεύσεις μας — όπως μεγάλες αίθουσες , εκθεσιακά κέντρα ή στάδια — γίνονται τόποι λατρείας ενόσω χρησιμοποιούνται για τις ιερές συνάξεις μας . 
 Αυτές οι περιστάσεις για λατρεία , μεγάλες και μικρές , αξίζουν το σεβασμό μας , πράγμα που πρέπει να αντανακλάται στη στάση μας και στη συμπεριφορά μας . 
 Τρόποι με τους Οποίους Δείχνουμε Σεβασμό για τις Συνάξεις Μας 
 Με ποιον πρακτικό τρόπο μπορούμε να δείχνουμε σεβασμό για τις συνάξεις μας ; 
 Υπάρχουν πρακτικοί τρόποι με τους οποίους μπορούμε να δείχνουμε σεβασμό για τις συνάξεις μας . 
 Ένας τρόπος είναι με το να είμαστε παρόντες για να ψάλλουμε τους ύμνους της Βασιλείας . 
 Πολλοί από αυτούς τους ύμνους έχουν τη μορφή προσευχής και γι ’ αυτό πρέπει να ψάλλονται ευλαβικά . 
 Ο απόστολος Παύλος έγραψε σχετικά με τον Ιησού , παραθέτοντας από τον 22ο Ψαλμό : « Θα διακηρύττω το όνομά σου στους αδελφούς μου · στο μέσο της εκκλησίας θα σε αινώ με ύμνους » . 
 Συνεπώς , πρέπει να φροντίζουμε να είμαστε στις θέσεις μας προτού ο εισηγητής αναγγείλει τον ύμνο , και κατόπιν να συγκεντρώνουμε τη διάνοιά μας στο νόημα των στίχων καθώς ψάλλουμε . 
 Είθε η υμνολογία μας να αντανακλά τα αισθήματα του ψαλμωδού , ο οποίος έγραψε : « Θα εξυμνώ τον Ιεχωβά με όλη μου την καρδιά στη συντροφιά των ευθέων και στη σύναξη » . 
 Ναι , το να ψάλλουμε αίνους στον Ιεχωβά είναι πολύ σημαντικός λόγος για να ερχόμαστε νωρίς στις συναθροίσεις μας και να μένουμε μέχρι το τέλος . 
 Ποιο παράδειγμα από τη Γραφή δείχνει ότι οι προσευχές στις συναθροίσεις μας αξίζουν τη γεμάτη σεβασμό προσοχή μας ; 
 Ένα άλλο χαρακτηριστικό που εμπλουτίζει πνευματικά όλες μας τις συναθροίσεις είναι η εγκάρδια προσευχή που αναπέμπεται εκ μέρους όλης της σύναξης . 
 Σε μια περίπτωση , οι Χριστιανοί του πρώτου αιώνα στην Ιερουσαλήμ συναθροίστηκαν και « ύψωσαν σύσσωμοι τη φωνή τους στον Θεό » με ένθερμη προσευχή . 
 Ως αποτέλεσμα , συνέχισαν παρά το διωγμό να “ αναγγέλλουν το λόγο του Θεού με τόλμη ” . 
 Μπορούμε να φανταστούμε ότι κάποιοι από τους παρόντες θα άφηναν τη διάνοιά τους να περιπλανιέται κατά τη διάρκεια εκείνης της προσευχής ; Όχι , προσευχήθηκαν « σύσσωμοι » . 
 Οι προσευχές που αναπέμπονται στις συναθροίσεις μας αντανακλούν τα αισθήματα όλων των παρευρισκομένων . 
 Αυτές οι προσευχές αξίζουν τη γεμάτη σεβασμό προσοχή μας . 
 Πώς μπορούμε να δείχνουμε το σεβασμό μας για τις ιερές συνάξεις με το ντύσιμο και τη συμπεριφορά μας ; 
 Επιπρόσθετα , μπορούμε να δείχνουμε πόσο βαθιά σεβόμαστε τον ιερό χαρακτήρα των συνάξεών μας με το ντύσιμό μας . 
 Η εμφάνισή μας , σε ό , τι αφορά τόσο το ντύσιμο όσο και το χτένισμά μας , μπορεί να προσδώσει περαιτέρω αξιοπρέπεια στις συναθροίσεις μας . 
 Ο απόστολος Παύλος συμβούλεψε : « Θέλω . . . σε κάθε τόπο οι άντρες να συνεχίζουν να προσεύχονται , σηκώνοντας όσια χέρια , χωρίς οργή και αντιλογίες . 
 Παρόμοια , θέλω οι γυναίκες να στολίζονται με εύτακτη ενδυμασία , με σεμνότητα και σωφροσύνη , όχι με πλεξίματα των μαλλιών και χρυσάφι ή μαργαριτάρια ή πολύ ακριβά ρούχα , αλλά όπως αρμόζει σε γυναίκες που ισχυρίζονται ότι έχουν ευλάβεια για τον Θεό » . 
 Όταν παρακολουθούμε μεγάλες συνελεύσεις σε ανοιχτά στάδια , το ντύσιμό μας μπορεί να είναι κατάλληλο για τις καιρικές συνθήκες και παράλληλα ευπρεπές . 
 Επιπρόσθετα , ο σεβασμός μας για την περίσταση δεν θα μας επιτρέπει να τρώμε ή να μασάμε τσίχλα στη διάρκεια του προγράμματος . 
 Το κατάλληλο ντύσιμο και η πρέπουσα συμπεριφορά στις συνάξεις μας τιμούν τον Ιεχωβά Θεό , τη λατρεία του και τους συλλάτρεις μας . 
 Διαγωγή που Αρμόζει στο Σπιτικό του Θεού 
 Πώς έδειξε ο απόστολος Παύλος ότι απαιτείται υψηλό επίπεδο διαγωγής στις Χριστιανικές συναθροίσεις μας ; 
 Στο 14ο κεφάλαιο της πρώτης επιστολής προς τους Κορινθίους , βρίσκουμε τις σοφές συμβουλές του αποστόλου Παύλου σχετικά με το πώς πρέπει να διεξάγονται οι Χριστιανικές συναθροίσεις . 
 Ως κατακλείδα , ο Παύλος είπε : « Τα πάντα ας γίνονται με ευπρέπεια και με διευθέτηση » . 
 Οι συναθροίσεις μας αποτελούν σημαντικό μέρος των δραστηριοτήτων της Χριστιανικής εκκλησίας και απαιτούν ένα επίπεδο διαγωγής που αρμόζει στο σπιτικό του Ιεχωβά . 
 11 , 12 . ( α ) Τι πρέπει να εντυπωθεί στη διάνοια των παιδιών που παρευρίσκονται στις συναθροίσεις μας ; ( β ) Με ποιον κατάλληλο τρόπο μπορούν τα παιδιά να εκφράζουν την πίστη τους στις συναθροίσεις μας ; 
 Τα παιδιά , ιδιαίτερα , χρειάζεται να διδάσκονται πώς να συμπεριφέρονται στις συναθροίσεις μας . 
 Οι Χριστιανοί γονείς πρέπει να εξηγούν στα παιδιά τους ότι η Αίθουσα Βασιλείας και ο χώρος όπου διεξάγεται η Μελέτη Βιβλίου Εκκλησίας δεν είναι μέρη για παιχνίδι . 
 Είναι μέρη όπου λατρεύουμε τον Ιεχωβά και μελετούμε το Λόγο του . 
 Ο σοφός Βασιλιάς Σολομών έγραψε : « Φύλαγε τα πόδια σου όποτε πηγαίνεις στον οίκο του αληθινού Θεού · και να πλησιάζεις για να ακούς » . 
 Ο Μωυσής δίδαξε τους Ισραηλίτες να συναθροίζονται , ενήλικοι και « μικρά παιδιά » μαζί , λέγοντας : « Συγκέντρωσε το λαό . . . για να ακούσουν και να μάθουν , καθώς πρέπει να φοβούνται τον Ιεχωβά τον Θεό σας και να φροντίζουν να εκτελούν όλα τα λόγια αυτού του νόμου . 
 Και οι γιοι τους , οι οποίοι δεν ξέρουν , πρέπει να ακούν και να μάθουν να φοβούνται τον Ιεχωβά » . — Δευτερονόμιο 31 : 12 , 13 . 
 Παρόμοια σήμερα , τα παιδιά μας παρακολουθούν συναθροίσεις μαζί με τους γονείς τους πρωτίστως για να ακούν και να μαθαίνουν . 
 Από τη στιγμή που τα παιδιά είναι σε θέση να παρακολουθούν και να καταλαβαίνουν τουλάχιστον τις βασικές Γραφικές αλήθειες , μπορούν επίσης να κάνουν « δημόσια διακήρυξη » της πίστης τους συμμετέχοντας με σύντομα σχόλια . 
 Ένα μικρό παιδί μπορεί να ξεκινήσει απαντώντας με λίγα λόγια σε μια ερώτηση που καταλαβαίνει . 
 Στην αρχή ίσως χρειάζεται να διαβάζει την απάντηση , αλλά αργότερα θα προσπαθεί να εκφράζεται με δικά του λόγια . 
 Αυτό είναι ωφέλιμο και ευχάριστο για το παιδί , ενώ τέτοιες αυθόρμητες εκφράσεις πίστης χαροποιούν την καρδιά των μεγαλυτέρων στο ακροατήριο . 
 Φυσικά , οι γονείς θέτουν το παράδειγμα κάνοντας σχόλια οι ίδιοι . 
 Όπου υπάρχει η δυνατότητα , είναι καλό να έχουν τα παιδιά δική τους Γραφή , υμνολόγιο , καθώς και το έντυπο που χρησιμοποιείται στη μελέτη . 
 Πρέπει να μάθουν να δείχνουν τον πρέποντα σεβασμό για τα συγκεκριμένα έντυπα . 
 Όλα αυτά θα εντυπώσουν στη διάνοια των παιδιών ότι οι συναθροίσεις μας είναι ιερές συνάξεις . 
 Ποια είναι η ελπίδα μας για αυτούς που παρευρίσκονται στις συναθροίσεις μας πρώτη φορά ; 
 Βέβαια , δεν θέλουμε να μοιάζουν οι συναθροίσεις μας με τις εκκλησιαστικές λειτουργίες του Χριστιανικού κόσμου . 
 Αυτές μπορεί να είναι είτε ψυχρές και ευσεβοφανείς είτε θορυβώδεις σαν ροκ συναυλίες . 
 Θέλουμε οι συναθροίσεις στην Αίθουσα Βασιλείας να είναι φιλικές και ευχάριστες , αλλά όχι μέχρι του σημείου να μοιάζουν με το καφενείο της γειτονιάς . 
 Συναθροιζόμαστε για να λατρέψουμε τον Ιεχωβά , και ως εκ τούτου οι συναθροίσεις μας πρέπει να είναι πάντα ευπρεπείς . 
 Επιθυμούμε αυτοί που παρευρίσκονται για πρώτη φορά , αφού ακούσουν την ύλη που παρουσιάζεται και παρατηρήσουν τη διαγωγή μας και τη διαγωγή των παιδιών μας , να πουν : « Ο Θεός είναι όντως ανάμεσά σας » . — 1 Κορινθίους 14 : 25 . 
 Μόνιμο Χαρακτηριστικό της Λατρείας Μας 
 14 , 15 . ( α ) Πώς μπορούμε να μην « παραμελούμε τον οίκο του Θεού μας » ; ( β ) Πώς εκπληρώνεται ήδη το εδάφιο Ησαΐας 66 : 23 ; 
 Όπως αναφέρθηκε προηγουμένως , ο Ιεχωβά συγκεντρώνει το λαό του και τους κάνει να χαίρονται στον « οίκο προσευχής » του , τον πνευματικό ναό του . 
 Ο πιστός Νεεμίας υπενθύμισε στους Ιουδαίους συμπατριώτες του ότι έπρεπε να δείχνουν τον απαιτούμενο σεβασμό για τον κατά γράμμα ναό υποστηρίζοντάς τον από υλική άποψη όταν δήλωσε : « Δεν πρέπει να παραμελούμε τον οίκο του Θεού μας » . 
 Επιπρόσθετα , δεν πρέπει να παραμελούμε την πρόσκληση του Ιεχωβά να τον λατρεύουμε μέσα στον « οίκο προσευχής » του . 
 Δείχνοντας την ανάγκη που υπάρχει να συναθροιζόμαστε τακτικά για λατρεία , ο Ησαΐας προφήτευσε : « “ Από νέα σελήνη σε νέα σελήνη και από σάββατο σε σάββατο κάθε σάρκα θα έρχεται για να προσκυνάει μπροστά μου ” , είπε ο Ιεχωβά » . 
 Αυτό συμβαίνει σήμερα . 
 Τακτικά , κάθε εβδομάδα , τον έναν μήνα μετά τον άλλον , οι αφιερωμένοι Χριστιανοί συγκεντρώνονται για να λατρεύουν τον Ιεχωβά . 
 Το κάνουν αυτό , μεταξύ άλλων , με το να παρακολουθούν τις Χριστιανικές συναθροίσεις και να ασχολούνται με τη δημόσια διακονία . 
 Είστε εσείς ανάμεσα σε εκείνους που “ έρχονται για να προσκυνούν μπροστά στον Ιεχωβά ” ; 
 Γιατί πρέπει η τακτική παρακολούθηση των συναθροίσεων να αποτελεί μόνιμο χαρακτηριστικό της ζωής μας τώρα ; 
 Το εδάφιο Ησαΐας 66 : 23 θα έχει πλήρη εφαρμογή στη ζωή στον υποσχεμένο νέο κόσμο του Ιεχωβά . 
 Τότε , τη μια εβδομάδα μετά την άλλη και τον έναν μήνα μετά τον άλλον , με κυριολεκτική έννοια « κάθε σάρκα θα έρχεται για να προσκυνάει μπροστά » στον Ιεχωβά , δηλαδή να τον λατρεύει , σε όλη την αιωνιότητα . 
 Εφόσον οι συναθροίσεις για τη λατρεία του Ιεχωβά θα αποτελούν μόνιμο χαρακτηριστικό της πνευματικής μας ζωής στο νέο σύστημα πραγμάτων , δεν πρέπει άραγε να κάνουμε την τακτική παρακολούθηση των ιερών μας συνάξεων μόνιμο χαρακτηριστικό της ζωής μας τώρα ; 
 Γιατί χρειαζόμαστε τις συναθροίσεις μας “ τόσο περισσότερο όσο βλέπουμε την ημέρα να πλησιάζει ” ; 
 Καθώς το τέλος πλησιάζει , πρέπει να είμαστε πιο αποφασισμένοι από ποτέ να παρακολουθούμε τις Χριστιανικές μας συνάξεις για λατρεία . 
 Από σεβασμό για τον ιερό χαρακτήρα των συναθροίσεών μας , δεν επιτρέπουμε στην εργασία μας , στο διάβασμα για το σχολείο ή στα βραδινά φροντιστήρια να γίνονται αιτία για να μη συναθροιζόμαστε τακτικά με τους ομοπίστους μας . 
 Χρειαζόμαστε τη δύναμη που έρχεται μέσω της συναναστροφής . 
 Οι συναθροίσεις μας μάς δίνουν την ευκαιρία να γνωριστούμε μεταξύ μας , να παρέχουμε ενθάρρυνση και να παρακινούμε ο ένας τον άλλον σε « αγάπη και καλά έργα » . 
 Χρειάζεται να το κάνουμε αυτό “ τόσο περισσότερο όσο βλέπουμε την ημέρα να πλησιάζει ” . 
 Είθε , λοιπόν , να δείχνουμε πάντα τον απαιτούμενο σεβασμό για τις ιερές μας συνάξεις μέσω τακτικής παρακολούθησης , κατάλληλου ντυσίματος και αρμόζουσας συμπεριφοράς . 
 Ενεργώντας έτσι , δείχνουμε ότι συμμεριζόμαστε την άποψη του Ιεχωβά για τα ιερά πράγματα . 
 Ως Ανασκόπηση 
 • Τι δείχνει ότι οι συνάξεις του λαού του Ιεχωβά πρέπει να θεωρούνται ιερές ; 
 • Ποια χαρακτηριστικά των συναθροίσεών μας αποδεικνύουν ότι αυτές οι συνάξεις είναι ιερές ; 
 • Πώς μπορούν τα παιδιά να δείχνουν ότι σέβονται τον ιερό χαρακτήρα των συναθροίσεών μας ; 
 • Γιατί πρέπει να κάνουμε την τακτική παρακολούθηση των συναθροίσεων μόνιμο χαρακτηριστικό της ζωής μας ; 
 [ Εικόνες στη σελίδα 28 ] 
 Οι συναθροίσεις για τη λατρεία του Ιεχωβά είναι ιερές συνάξεις οπουδήποτε και αν διεξάγονται 
 [ Εικόνα στη σελίδα 31 ] 
 Τα παιδιά μας παρακολουθούν συναθροίσεις για να ακούν και να μαθαίνουν 
 Κρατήστε τον Εαυτό σας στην Αγάπη του Θεού ! 
 « Αγαπητοί , . . . κρατήστε τον εαυτό σας στην αγάπη του Θεού , . . . με προοπτική την αιώνια ζωή » . — ΙΟΥΔΑ 20 , 21 . 
 1 , 2 . 
 Πώς μπορείτε να παραμείνετε στην αγάπη του Θεού ; 
 Ο ΙΕΧΩΒΑ αγαπάει τον κόσμο της ανθρωπότητας τόσο πολύ ώστε έδωσε τον μονογενή του Γιο για να έχουν αιώνια ζωή εκείνοι που ασκούν πίστη σε αυτόν . 
 Τι υπέροχο είναι να γεύεται κανείς τέτοια αγάπη ! 
 Αν είστε υπηρέτες του Ιεχωβά , ασφαλώς θέλετε να έχετε αυτή την αγάπη για πάντα . 
 Ο μαθητής Ιούδας αποκάλυψε πώς μπορείτε να παραμείνετε στην αγάπη του Θεού . 
 « Εποικοδομώντας τον εαυτό σας στην αγιότατη πίστη σας και προσευχόμενοι με άγιο πνεύμα » , έγραψε ο Ιούδας , « κρατήστε τον εαυτό σας στην αγάπη του Θεού , καθώς περιμένετε το έλεος του Κυρίου μας Ιησού Χριστού με προοπτική την αιώνια ζωή » . 
 Η μελέτη του Λόγου του Θεού και το κήρυγμα των καλών νέων σάς βοηθάει να εποικοδομείστε στην « αγιότατη πίστη » — τις Χριστιανικές διδασκαλίες . 
 Για να παραμείνετε στην αγάπη του Θεού , πρέπει να προσεύχεστε « με άγιο πνεύμα » , δηλαδή υπό την επίδραση του αγίου πνεύματος . 
 Για να ευλογηθείτε με αιώνια ζωή , πρέπει επίσης να ασκείτε πίστη στη λυτρωτική θυσία του Ιησού Χριστού . — 1 Ιωάννη 4 : 10 . 
 Γιατί μερικοί δεν είναι πλέον Μάρτυρες του Ιεχωβά ; 
 Μερικοί που κάποτε είχαν πίστη δεν έχουν παραμείνει στην αγάπη του Θεού . 
 Επειδή επέλεξαν να ακολουθήσουν αμαρτωλή πορεία , δεν είναι πλέον Μάρτυρες του Ιεχωβά . 
 Πώς μπορείτε εσείς να αποφύγετε μια τέτοια εμπειρία ; Ο στοχασμός γύρω από τα παρακάτω σημεία μπορεί να σας βοηθήσει να απέχετε από την αμαρτία και να κρατήσετε τον εαυτό σας στην αγάπη του Θεού . 
 Να Δείχνετε την Αγάπη σας για τον Θεό 
 Πόσο σημαντική είναι η υπακοή στον Θεό ; 
 Να δείχνετε την αγάπη σας για τον Θεό υπακούοντάς τον . 
 « Αυτό σημαίνει η αγάπη του Θεού » , έγραψε ο απόστολος Ιωάννης , « να τηρούμε τις εντολές του · και οι εντολές του δεν είναι βαριές » . 
 Η πορεία υπακοής στον Θεό είναι δυνατόν να σας ενισχύει ώστε να αντιστέκεστε στον πειρασμό και επίσης να σας δίνει χαρά . 
 Ο ψαλμωδός είπε : « Ευτυχισμένος είναι ο άνθρωπος που δεν περπάτησε σύμφωνα με τη συμβουλή των πονηρών , . . . αλλά η ευχαρίστησή του είναι στο νόμο του Ιεχωβά » . — Ψαλμός 1 : 1 , 2 . 
 Με ποιον τρόπο θα σας υποκινεί να ενεργείτε η αγάπη για τον Ιεχωβά ; 
 Η αγάπη σας για τον Ιεχωβά θα σας υποκινεί να αποφεύγετε τη διάπραξη κάποιας σοβαρής αμαρτίας η οποία θα έφερνε μομφή στο όνομά του . 
 « Μη μου δώσεις ούτε φτώχεια ούτε πλούτο » , προσευχήθηκε ο Αγούρ . 
 « Την τροφή που μου αναλογεί ας τρώω με λαχτάρα , για να μη χορτάσω και σε αρνηθώ και πω : “ Ποιος είναι ο Ιεχωβά ; ” και για να μην πέσω σε φτώχεια και κλέψω και προσβάλω το όνομα του Θεού μου » . 
 Να είστε αποφασισμένοι να μην “ προσβάλετε το όνομα του Θεού ” φέρνοντας μομφή σε αυτόν . 
 Αντίθετα , να προσπαθείτε πάντοτε να κάνετε ορθά πράγματα τα οποία του φέρνουν δόξα . — Ψαλμός 86 : 12 . 
 Τι μπορεί να συμβεί αν πέσετε εσκεμμένα στην αμαρτία ; 
 Να προσεύχεστε τακτικά στον στοργικό ουράνιο Πατέρα σας ζητώντας τη βοήθειά του για να αντιστέκεστε στον πειρασμό να διαπράξετε αμαρτία . 
 Να ακολουθείτε διαρκώς τις συμβουλές του Θεού ώστε να μην παρεμποδίζονται οι προσευχές σας . 
 Αν πέσετε εσκεμμένα στην αμαρτία , οι συνέπειες μπορεί να είναι τραγικές , διότι ο Ιεχωβά , με μεταφορική έννοια , εμποδίζει την πρόσβαση από μέρους των στασιαστικών ατόμων με πυκνό σύννεφο , ώστε να μην περνούν οι προσευχές τους και φτάνουν σε αυτόν . 
 Να εκδηλώνετε , λοιπόν , ταπεινό πνεύμα και να προσεύχεστε ώστε να μην κάνετε τίποτα που θα μπορούσε να σας στερήσει την πρόσβαση στον Θεό μέσω προσευχής . — 2 Κορινθίους 13 : 7 . 
 Να Δείχνετε Αγάπη για τον Γιο του Θεού 
 7 , 8 . 
 Πώς το να δίνουμε προσοχή στη συμβουλή του Ιησού μπορεί να μας βοηθήσει να απορρίπτουμε την αμαρτωλή πορεία ; 
 Να εκδηλώνετε αγάπη για τον Ιησού Χριστό υπακούοντας στις εντολές του , επειδή αυτό θα σας βοηθήσει να απορρίπτετε την αμαρτωλή πορεία . 
 « Αν τηρήσετε τις εντολές μου » , είπε ο Ιησούς , « θα παραμείνετε στην αγάπη μου , όπως εγώ έχω τηρήσει τις εντολές του Πατέρα και παραμένω στην αγάπη του » . 
 Πώς μπορεί η εφαρμογή των λόγων του Ιησού να σας βοηθήσει να παραμείνετε στην αγάπη του Θεού ; 
 Το να δίνετε προσοχή στα λόγια του Ιησού μπορεί να σας βοηθήσει να διακρατήσετε ηθική ακεραιότητα . 
 Ο Νόμος που έδωσε ο Θεός στον Ισραήλ δήλωνε : « Δεν πρέπει να μοιχεύσεις » . 
 Αλλά ο Ιησούς αποκάλυψε την αρχή στην οποία βασιζόταν αυτή η εντολή , λέγοντας : « Όποιος εξακολουθεί να κοιτάζει μια γυναίκα έτσι ώστε να την ποθήσει έχει ήδη μοιχεύσει μαζί της στην καρδιά του » . 
 Ο απόστολος Πέτρος είπε ότι μερικά άτομα στην εκκλησία του πρώτου αιώνα είχαν « μάτια γεμάτα μοιχεία » και “ δελέαζαν ασταθείς ψυχές ” . 
 Εσείς , όμως , ανόμοια με αυτούς , μπορείτε να αποφύγετε τα σεξουαλικά αμαρτήματα αν αγαπάτε τον Θεό και τον Χριστό , υπακούτε σε αυτούς και είστε αποφασισμένοι να διαφυλάξετε τη σχέση σας μαζί τους . 
 Να Επιτρέπετε στο Πνεύμα του Ιεχωβά να σας Οδηγεί 
 Τι ενδέχεται να συμβεί σε σχέση με το άγιο πνεύμα αν κάποιος εμμένει στην αμαρτία ; 
 Να προσεύχεστε για το άγιο πνεύμα του Θεού και να του επιτρέπετε να σας οδηγεί . 
 Αν εμμείνετε στην αμαρτία , ο Θεός ενδέχεται να αποσύρει το πνεύμα του από εσάς . 
 Όταν ο Δαβίδ αμάρτησε σε σχέση με τη Βηθ - σαβεέ , ικέτευσε τον Θεό : « Μη με απορρίψεις από το πρόσωπό σου , και το άγιο πνεύμα σου μην το αφαιρέσεις από εμένα » . 
 Ο Βασιλιάς Σαούλ έχασε το πνεύμα του Θεού λόγω του ότι ήταν αμετανόητος αμαρτωλός . 
 Ο Σαούλ αμάρτησε όταν πρόσφερε ολοκαύτωμα και όταν διαφύλαξε το ποίμνιο , τα βόδια και το βασιλιά των Αμαληκιτών . 
 Κατόπιν αυτού , ο Ιεχωβά απέσυρε το άγιο πνεύμα του από τον Σαούλ . — 1 Σαμουήλ 13 : 1 - 14 · 15 : 1 - 35 · 16 : 14 - 23 . 
 Γιατί πρέπει να απορρίπτετε ακόμη και τη σκέψη τού να αμαρτάνετε ; 
 Να απορρίπτετε ακόμη και τη σκέψη τού να αμαρτάνετε . 
 « Αν αμαρτάνουμε εκούσια , αφού πρώτα έχουμε λάβει την ακριβή γνώση της αλήθειας » , έγραψε ο απόστολος Παύλος , « δεν απομένει πια θυσία για αμαρτίες » . 
 Πόσο τραγικό θα ήταν αν αμαρτάνατε ως αυτό το σημείο ! 
 Να Δείχνετε Αληθινή Αγάπη για τους Άλλους 
 11 , 12 . 
 Με ποιους τρόπους εμποδίζουν η αγάπη και ο σεβασμός ένα άτομο να διαπράξει σεξουαλική ανηθικότητα ; 
 Η αγάπη για τους συνανθρώπους σας θα σας αποτρέπει από το να διαπράξετε σεξουαλική ανηθικότητα . 
 Αυτή η αγάπη θα σας ωθεί να προφυλάσσετε την καρδιά σας ώστε να μη σας βάλει στον πειρασμό να κλέψετε τη στοργή του γαμήλιου συντρόφου κάποιου άλλου ατόμου . 
 Κάτι τέτοιο θα μπορούσε να οδηγήσει στο αμάρτημα της μοιχείας . 
 Να είστε σαν τον δίκαιο Ιώβ , ο οποίος δεν επέτρεπε στον εαυτό του να δώσει προσοχή σε οποιαδήποτε άλλη γυναίκα εκτός από τη σύζυγό του . — Ιώβ 31 : 1 . 
 Ο σεβασμός για την ιερότητα του γάμου μπορεί να σας βοηθήσει να αποφύγετε τη σοβαρή αμαρτία . 
 Σύμφωνα με το σκοπό του Θεού , ο άξιος τιμής γάμος σε συνδυασμό με τις σεξουαλικές σχέσεις θα αποτελούσε μέσο αναπαραγωγής της ζωής . 
 Να θυμάστε ότι τα σεξουαλικά όργανα σχετίζονται με τη ζωή , η οποία είναι ιερή . 
 Οι πόρνοι και οι μοιχοί παρακούν τον Θεό , υποβιβάζουν τη σεξουαλική πράξη , δεν σέβονται την ιερότητα του γάμου και αμαρτάνουν ενάντια στο ίδιο τους το σώμα . 
 Αλλά η αγάπη για τον Θεό και τον πλησίον σε συνδυασμό με τη θεοσεβή υπακοή θα συγκρατούν κάποιον από το να υποπέσει σε διαγωγή που μπορεί να οδηγήσει στην αποκοπή του από τη Χριστιανική εκκλησία . 
 Με ποιον τρόπο « καταστρέφει πολύτιμα πράγματα » το ανήθικο άτομο ; 
 Χρειάζεται να καταπνίγουμε τις αμαρτωλές σκέψεις ώστε να μην προξενήσουμε πόνο σε αυτούς που αγαπάμε . 
 « Όποιος κάνει συντροφιά με πόρνες καταστρέφει πολύτιμα πράγματα » , λέει το εδάφιο Παροιμίες 29 : 3 . 
 Ο αμετανόητος μοιχός καταστρέφει τη σχέση του με τον Θεό και διαλύει τους οικογενειακούς δεσμούς . 
 Η σύζυγός του έχει λόγο να πάρει διαζύγιο . 
 Ανεξάρτητα από το αν αυτός που αδικοπραγεί είναι άντρας ή γυναίκα , η διάλυση του γάμου μπορεί να προξενήσει μεγάλο πόνο στον αθώο σύντροφο , στα παιδιά και σε άλλους . 
 Δεν συμφωνείτε ότι η γνώση τού πόσο καταστροφική είναι η ανήθικη διαγωγή πρέπει να μας υποκινεί να αντιστεκόμαστε στον πειρασμό να εμπλακούμε σε αυτήν ; 
 Ποιο δίδαγμα σε σχέση με την αδικοπραγία μπορούμε να πάρουμε από τα εδάφια Παροιμίες 6 : 30 - 35 ; 
 Το γεγονός ότι δεν υπάρχει τρόπος να αντισταθμιστεί η μοιχεία πρέπει να μας υποκινεί να αποφεύγουμε αυτή τη χονδροειδώς ιδιοτελή πράξη . 
 Τα εδάφια Παροιμίες 6 : 30 - 35 δείχνουν ότι ενώ οι άνθρωποι μπορεί να συμπονέσουν τον κλέφτη που κλέβει επειδή πεινάει , το μοιχό τον καταφρονούν επειδή έχει κακό κίνητρο . 
 Αυτός ο άνθρωπος « φέρνει καταστροφή στην ίδια του την ψυχή [ δηλαδή τη ζωή ] » . 
 Υπό το Μωσαϊκό Νόμο , θα είχε θανατωθεί . 
 Το άτομο που διαπράττει μοιχεία προξενεί πόνο σε άλλους απλώς και μόνο για να ικανοποιήσει το σαρκικό του πόθο , και ο αμετανόητος μοιχός δεν παραμένει στην αγάπη του Θεού αλλά αποβάλλεται από την καθαρή Χριστιανική εκκλησία . 
 Να Διατηρείτε Αγαθή Συνείδηση 
 Σε τι κατάσταση βρίσκεται η « καυτηριασμένη » συνείδηση ; 
 Για να παραμείνουμε στην αγάπη του Θεού , δεν μπορούμε να αφήσουμε τη συνείδησή μας να γίνει αναίσθητη ως προς την αμαρτία . 
 Είναι προφανές ότι δεν πρέπει να αποδεχόμαστε τους ξεπεσμένους ηθικούς κανόνες του κόσμου , και χρειάζεται να είμαστε προσεκτικοί σε ζητήματα όπως η επιλογή συναναστροφών , η αναγνωστική ύλη και η ψυχαγωγία . 
 Ο Παύλος προειδοποίησε : « Σε μεταγενέστερες χρονικές περιόδους μερικοί θα πέσουν από την πίστη , δίνοντας προσοχή σε παροδηγητικούς εμπνευσμένους λόγους και διδασκαλίες δαιμόνων , μέσω της υποκρισίας ανθρώπων που λένε ψέματα , που έχουν τη συνείδησή τους καυτηριασμένη » . 
 Η « καυτηριασμένη » συνείδηση μοιάζει με καμένη σάρκα που έχει καλυφτεί με ουλώδη ιστό και δεν νιώθει απολύτως τίποτα . 
 Μια τέτοια συνείδηση δεν θα μας προειδοποιεί πια να μένουμε μακριά από τους αποστάτες και από καταστάσεις που θα μπορούσαν να μας κάνουν να πέσουμε από την πίστη . 
 Γιατί είναι τόσο σημαντικό να έχουμε καθαρή συνείδηση ; 
 Η σωτηρία μας εξαρτάται από το αν έχουμε καθαρή συνείδηση . 
 Μέσω της πίστης μας στο χυμένο αίμα του Ιησού , η συνείδησή μας έχει καθαριστεί από νεκρά έργα « για να αποδίδουμε ιερή υπηρεσία προς τον ζωντανό Θεό » . 
 Αν αμαρτήσουμε εσκεμμένα , η συνείδησή μας θα μολυνθεί και δεν θα είμαστε πια καθαροί άνθρωποι , κατάλληλοι για την υπηρεσία του Θεού . 
 Αλλά με τη βοήθεια του Ιεχωβά μπορούμε να έχουμε καθαρή συνείδηση . 
 Άλλοι Τρόποι για να Αποφεύγουμε την Εσφαλμένη Διαγωγή 
 Ποιο όφελος φέρνει το “ να ακολουθείτε τον Ιεχωβά πλήρως ” ; 
 “ Να ακολουθείτε τον Ιεχωβά πλήρως ” , όπως έκανε ο Χάλεβ στον αρχαίο Ισραήλ . 
 Να κάνετε ό , τι απαιτεί ο Θεός από εσάς , και ποτέ μη διανοηθείτε να φάτε από « το τραπέζι των δαιμόνων » . 
 Να απορρίπτετε την αποστασία . 
 Να τρώτε με εκτίμηση την πνευματική τροφή που είναι διαθέσιμη μόνο στο τραπέζι του Ιεχωβά , και δεν θα παροδηγηθείτε από τους ψεύτικους δασκάλους ή τις πονηρές πνευματικές δυνάμεις . 
 Να εστιάζετε την προσοχή σας σε πνευματικά πράγματα , όπως είναι η μελέτη της Γραφής , η παρακολούθηση των συναθροίσεων και η διακονία αγρού . 
 Είναι βέβαιο ότι θα είστε ευτυχισμένοι αν ακολουθείτε τον Ιεχωβά πλήρως και έχετε πολλά να κάνετε στο έργο του Κυρίου . — 1 Κορινθίους 15 : 58 . 
 Πώς θα επηρεάζει τη διαγωγή σας ο φόβος για τον Ιεχωβά ; 
 Να είστε αποφασισμένοι να “ αποδίδετε στον Θεό ιερή υπηρεσία με θεοσεβή φόβο και δέος ” . 
 Ο ευλαβικός φόβος για τον Ιεχωβά θα σας υποκινεί να απορρίπτετε οποιαδήποτε εσφαλμένη πορεία . 
 Θα σας βοηθάει να συμπεριφέρεστε σε αρμονία με τη συμβουλή που έδωσε ο Πέτρος στους χρισμένους συγχριστιανούς του : « Αν επικαλείστε τον Πατέρα ο οποίος κρίνει χωρίς προσωποληψία σύμφωνα με το έργο του καθενός , να συμπεριφερθείτε με φόβο όσον καιρό διαρκεί η παροίκησή σας » . — 1 Πέτρου 1 : 17 . 
 Γιατί πρέπει να εφαρμόζετε συνεχώς αυτά που μαθαίνετε από το Λόγο του Θεού ; 
 Να εφαρμόζετε συνεχώς αυτά που μαθαίνετε από το Λόγο του Θεού . 
 Αυτό θα σας βοηθάει να αποφεύγετε τη σοβαρή αμαρτία επειδή θα αποδεικνύετε ότι είστε από « εκείνους που μέσω χρήσης έχουν τις δυνάμεις της αντίληψής τους γυμνασμένες για να διακρίνουν και το ορθό και το εσφαλμένο » . 
 Αντί να είστε απρόσεκτοι στα λόγια και στη διαγωγή , να μένετε σε επιφυλακή ώστε να περπατάτε ως σοφοί , « εξαγοράζοντας τον εύκαιρο χρόνο » σε αυτές τις πονηρές ημέρες . 
 « Να αντιλαμβάνεστε ποιο είναι το θέλημα του Ιεχωβά » , και να συνεχίσετε να το κάνετε . — Εφεσίους 5 : 15 - 17 · 2 Πέτρου 3 : 17 . 
 Γιατί πρέπει να αποφεύγουμε την πλεονεξία ; 
 Μην αφήνετε χώρο για την πλεονεξία , την άπληστη επιθυμία για αυτά που ανήκουν σε άλλους . 
 Μία από τις Δέκα Εντολές λέει : « Δεν πρέπει να επιθυμήσεις το σπίτι του συνανθρώπου σου . 
 Δεν πρέπει να επιθυμήσεις τη σύζυγο του συνανθρώπου σου ούτε το δούλο του ούτε τη δούλη του ούτε τον ταύρο του ούτε το γαϊδούρι του ούτε οτιδήποτε ανήκει στο συνάνθρωπό σου » . 
 Αυτός ο νόμος προστάτευε το σπίτι κάποιου , τη σύζυγό του , τους υπηρέτες του , τα ζώα του και ούτω καθεξής . 
 Αλλά το σημαντικότερο είναι αυτό που είπε ο Ιησούς , ότι η πλεονεξία μολύνει τον άνθρωπο . — Μάρκος 7 : 20 - 23 . 
 21 , 22 . 
 Ποια προληπτικά μέτρα μπορεί να πάρει ένας Χριστιανός προκειμένου να αποφύγει την αμαρτία ; 
 Να παίρνετε προληπτικά μέτρα ώστε η επιθυμία να μην οδηγήσει στην αμαρτία . 
 Ο μαθητής Ιάκωβος έγραψε : « Ο καθένας δοκιμάζεται με το να ελκύεται και να δελεάζεται από την ίδια του την επιθυμία . 
 Έπειτα η επιθυμία , αφού συλλάβει , γεννάει την αμαρτία · και η αμαρτία , αφού επιτελεστεί , γεννάει το θάνατο » . 
 Για παράδειγμα , αν ένα άτομο είχε πρόβλημα με το ποτό στο παρελθόν , ίσως αποφασίσει να μην έχει οινοπνευματώδη ποτά στο σπίτι του . 
 Ένας Χριστιανός ίσως χρειάζεται να αλλάξει χώρο εργασίας ή να αλλάξει εντελώς εργασία προκειμένου να αποφύγει τον πειρασμό σε σχέση με κάποιο άτομο του αντίθετου φύλου . — Παροιμίες 6 : 23 - 28 . 
 Μην κάνετε ούτε καν το πρώτο βήμα προς την αμαρτία . 
 Το φλερτ και οι ανήθικες σκέψεις μπορούν να οδηγήσουν στην πορνεία ή στη μοιχεία . 
 Αν κάποιος λέει μικρά ψέματα , ίσως αποτολμήσει να πει και μεγάλα ψέματα και μπορεί να οδηγηθεί στην αμαρτωλή συνήθεια του ψεύδους . 
 Οι μικρές κλοπές θα μπορούσαν να αμβλύνουν τη συνείδηση ενός ατόμου σε τέτοιον βαθμό ώστε να αρχίζει να κλέβει περισσότερο . 
 Ακόμη και η ελάχιστη ανοχή στον αποστατικό τρόπο σκέψης μπορεί να κάνει κάποιον να πάρει το δρόμο προς την ολοκληρωτική αποστασία . — Παροιμίες 11 : 9 · Αποκάλυψη 21 : 8 . 
 Τι Γίνεται αν Έχετε Αμαρτήσει ; 
 23 , 24 . 
 Ποια παρηγοριά μπορεί να βρεθεί στα εδάφια 2 Χρονικών 6 : 29 , 30 και Παροιμίες 28 : 13 ; 
 Όλοι οι άνθρωποι είναι ατελείς . 
 Αλλά αν έχετε διαπράξει κάποια σοβαρή αμαρτία , μπορείτε να βρείτε παρηγοριά στην προσευχή που ανέπεμψε ο Βασιλιάς Σολομών κατά την εγκαινίαση του ναού του Ιεχωβά . 
 Ο Σολομών προσευχήθηκε στον Θεό : « Όποια προσευχή , όποιο αίτημα για εύνοια και αν απευθύνει κάποιος άνθρωπος ή όλος ο λαός σου ο Ισραήλ , επειδή γνωρίζει ο καθένας την πληγή του και τον πόνο του , όταν απλώσει τις παλάμες του προς αυτόν τον οίκο , τότε εσύ να ακούσεις από τους ουρανούς , τον τόπο της κατοίκησής σου , και να συγχωρήσεις και να δώσεις στον καθένα σύμφωνα με όλες τις οδούς του , επειδή γνωρίζεις την καρδιά του ( διότι μόνο εσύ γνωρίζεις καλά την καρδιά των γιων των ανθρώπων ) » . — 2 Χρονικών 6 : 29 , 30 . 
 Ναι , ο Θεός γνωρίζει την καρδιά και είναι συγχωρητικός . 
 Το εδάφιο Παροιμίες 28 : 13 λέει : « Όποιος καλύπτει τις παραβάσεις του δεν θα έχει επιτυχία , αλλά σε όποιον τις ομολογεί και τις εγκαταλείπει θα δειχτεί έλεος » . 
 Αν κάποιο άτομο ομολογήσει ειλικρινά και εγκαταλείψει την αμαρτία , είναι δυνατόν να λάβει το έλεος του Θεού . 
 Εντούτοις , αν έχετε εξασθενήσει πνευματικά , τι άλλο μπορεί να σας βοηθήσει να παραμείνετε στην αγάπη του Θεού ; 
 Πώς θα Απαντούσατε ; 
 • Πώς μπορούμε να κρατήσουμε τον εαυτό μας στην αγάπη του Θεού ; 
 • Πώς μας βοηθάει η αγάπη για τον Θεό και τον Χριστό να απορρίπτουμε την αμαρτωλή πορεία ; 
 • Γιατί η αληθινή αγάπη για τους άλλους μάς εμποδίζει να διαπράξουμε σεξουαλική ανηθικότητα ; 
 • Ποιοι είναι μερικοί τρόποι με τους οποίους μπορούμε να αποφεύγουμε την εσφαλμένη διαγωγή ; 
 [ Εικόνα στη σελίδα 21 ] 
 Ο Ιούδας μάς δείχνει πώς να κρατήσουμε τον εαυτό μας στην αγάπη του Θεού 
 [ Εικόνα στη σελίδα 23 ] 
 Η διάλυση του γάμου μπορεί να προξενήσει μεγάλο πόνο στον αθώο σύντροφο και στα παιδιά 
 [ Εικόνα στη σελίδα 24 ] 
 Είστε αποφασισμένοι “ να ακολουθείτε τον Ιεχωβά πλήρως ” , όπως ο Χάλεβ ; 
 [ Εικόνα στη σελίδα 25 ] 
 Να προσεύχεστε τακτικά για βοήθεια ώστε να αντιστέκεστε στον πειρασμό 
 « Τη διαπαιδαγώγηση του Ιεχωβά . . . μην την απορρίπτεις » . — ΠΑΡΟΙΜΙΕΣ 3 : 11 . 
 Γιατί πρέπει να δεχόμαστε τη θεϊκή διαπαιδαγώγηση ; 
 Ο ΒΑΣΙΛΙΑΣ ΣΟΛΟΜΩΝ του αρχαίου Ισραήλ δίνει σε όλους μας έναν βάσιμο λόγο να δεχόμαστε διαπαιδαγώγηση από τον Θεό . 
 « Τη διαπαιδαγώγηση του Ιεχωβά , γιε μου , μην την απορρίπτεις » , λέει ο Σολομών , « και μην αποστρέφεσαι τον έλεγχό του , επειδή αυτόν που αγαπάει ο Ιεχωβά τον ελέγχει , όπως ο πατέρας το γιο στον οποίο ευαρεστείται » . 
 Ναι , ο ουράνιος Πατέρας σας σάς διαπαιδαγωγεί επειδή σας αγαπάει . 
 Ποιος είναι ο ορισμός της « διαπαιδαγώγησης » , και πώς μπορεί να διαπαιδαγωγηθεί ένα άτομο ; 
 Ο όρος « διαπαιδαγώγηση » αναφέρεται στην τιμωρία , στη διόρθωση , στη διδασκαλία και στην εκπαίδευση . 
 « Καμιά διαπαιδαγώγηση δεν φαίνεται προς το παρόν να φέρνει χαρά , αλλά λύπη » , έγραψε ο απόστολος Παύλος , « ύστερα όμως , σε εκείνους που έχουν γυμναστεί από αυτήν αποφέρει ειρηνικό καρπό , δηλαδή δικαιοσύνη » . 
 Αν δέχεστε και εφαρμόζετε τη θεϊκή διαπαιδαγώγηση , αυτό είναι δυνατόν να σας βοηθήσει να ακολουθείτε δίκαιη πορεία και να σας φέρει έτσι πιο κοντά στον άγιο Θεό , τον Ιεχωβά . 
 Η διόρθωση μπορεί να έρθει μέσω ομοπίστων , μέσω πραγμάτων που μαθαίνετε στις Χριστιανικές συναθροίσεις , καθώς και από την προσωπική σας μελέτη του Λόγου του Θεού και των εντύπων του “ πιστού οικονόμου ” . 
 Πόσο ευγνώμονες μπορείτε να είστε όταν κάτι που χρειάζεται διόρθωση φέρνεται στην προσοχή σας με αυτόν τον τρόπο ! 
 Αλλά τι είδους διαπαιδαγώγηση ίσως απαιτείται αν έχει διαπραχθεί κάποια σοβαρή αμαρτία ; 
 Πότε αποκόπτεται ένα μέλος της εκκλησίας ; 
 Οι υπηρέτες του Θεού μελετούν τη Γραφή και τα Χριστιανικά έντυπα . 
 Οι κανόνες του Ιεχωβά εξετάζονται στις συναθροίσεις και στις συνελεύσεις τους . 
 Ως εκ τούτου , οι Χριστιανοί είναι σε θέση να γνωρίζουν τι απαιτεί ο Ιεχωβά από αυτούς . 
 Ένα μέλος της εκκλησίας αποκόπτεται μόνο αν διαπράττει χονδροειδή αμαρτία αμετανόητα . 
 4 , 5 . 
 Ποιο Γραφικό παράδειγμα αποκοπής παρουσιάζεται εδώ , και γιατί δόθηκε στην εκκλησία η παρότρυνση να επανεντάξει εκείνον τον άνθρωπο ; 
 Σκεφτείτε ένα Γραφικό παράδειγμα αποκοπής . 
 Η εκκλησία στην Κόρινθο ανεχόταν « τέτοια πορνεία που δεν [ υπήρχε ] ούτε ανάμεσα στα έθνη , ότι κάποιος [ είχε ] τη σύζυγο του πατέρα του » . 
 Ο Παύλος παρότρυνε τους Κορινθίους να “ παραδώσουν αυτόν τον άνθρωπο στον Σατανά για την καταστροφή της σάρκας , προκειμένου να σωθεί το πνεύμα ” . 
 Όταν ο αμαρτωλός αποκόπηκε και παραδόθηκε κατ ’ αυτόν τον τρόπο στον Σατανά , έγινε ξανά μέρος του κόσμου του Διαβόλου . 
 Η αποβολή του απομάκρυνε ένα κακό σαρκικό στοιχείο από την εκκλησία και διατήρησε το θεοσεβές « πνεύμα » , δηλαδή την επικρατούσα στάση , της εκκλησίας . — 2 Τιμόθεο 4 : 22 · 1 Κορινθίους 5 : 11 - 13 . 
 Προτού περάσει πάρα πολύς καιρός , ο Παύλος παρότρυνε τους Χριστιανούς στην Κόρινθο να επανεντάξουν τον παραβάτη . 
 Γιατί ; Για να μην “ εξαπατηθούν από τον Σατανά ” , είπε ο απόστολος . 
 Ο αμαρτωλός είχε προφανώς μετανοήσει και καθαρίσει τη ζωή του . 
 Αν οι Κορίνθιοι αρνούνταν να επανεντάξουν το μετανοημένο άτομο , ο Σατανάς θα τους εξαπατούσε με την έννοια ότι θα ήταν σκληροί και μη συγχωρητικοί όπως ακριβώς ήθελε ο Διάβολος . 
 Είναι πολύ πιθανό ότι σύντομα όντως “ συγχώρησαν και παρηγόρησαν ” τον μεταμελημένο . — 2 Κορινθίους 2 : 5 - 7 . 
 Τι μπορεί να επιτελέσει η αποκοπή ; 
 Τι επιτελεί η αποκοπή ; Προφυλάσσει το άγιο όνομα του Ιεχωβά από τη μομφή και προστατεύει την καλή φήμη του λαού Του . 
 Η απομάκρυνση ενός αμετανόητου παραβάτη από την εκκλησία υποστηρίζει τους κανόνες του Θεού και διατηρεί την πνευματική καθαρότητα της εκκλησίας . 
 Μπορεί επίσης να κάνει το αμετανόητο άτομο να συνέλθει . 
 Πώς επηρέασε τον Δαβίδ το γεγονός ότι δεν είχε ομολογήσει τις παραβάσεις του ; 
 Τα περισσότερα άτομα που διαπράττουν κάποια σοβαρή αμαρτία μετανοούν ειλικρινά και δεν αποκόπτονται από την εκκλησία . 
 Βέβαια , η γνήσια μετάνοια δεν είναι κατ ’ ανάγκην κάτι εύκολο . 
 Πάρτε για παράδειγμα τον Βασιλιά Δαβίδ του Ισραήλ , ο οποίος συνέθεσε τον 32ο Ψαλμό . 
 Ο συγκεκριμένος ύμνος αποκαλύπτει ότι για κάποιο διάστημα ο Δαβίδ δεν είχε ομολογήσει τις σοβαρές του αμαρτίες , πιθανότατα εκείνες που περιλάμβαναν τη Βηθ - σαβεέ . 
 Το αποτέλεσμα ήταν ότι η οδύνη για τις αμαρτίες του εξαντλούσε το σθένος του , όπως το καλοκαιρινό καύμα απομυζά την υγρασία ενός δέντρου . 
 Ο Δαβίδ υπέφερε σωματικά και διανοητικά , αλλά όταν “ εξομολογήθηκε τις παραβάσεις του , ο Ιεχωβά τον συγχώρησε ” . 
 Τότε ο Δαβίδ έψαλε : « Ευτυχισμένος είναι ο άνθρωπος στον οποίο ο Ιεχωβά δεν λογαριάζει σφάλμα » . 
 Τι υπέροχο ήταν που γεύτηκε το έλεος του Θεού ! 
 8 , 9 . 
 Πώς εκδηλώνεται η μετάνοια , και πόσο σημαντική είναι για την επανένταξη ενός αποκομμένου ατόμου ; 
 Είναι , λοιπόν , σαφές , ότι ο αμαρτωλός πρέπει να μετανοήσει προκειμένου να λάβει έλεος . 
 Ωστόσο , ούτε η ντροπή ούτε ο φόβος κάποιου μήπως εκτεθεί αποτελεί μετάνοια . 
 « Μετανοώ » σημαίνει « αλλάζω γνώμη » , όσον αφορά την κακή διαγωγή , λόγω μεταμέλειας . 
 Το μετανοημένο άτομο έχει « καρδιά συντετριμμένη και καταθλιμμένη » και θέλει να επανορθώσει το σφάλμα αν αυτό είναι δυνατόν . — Ψαλμός 51 : 17 · 2 Κορινθίους 7 : 11 . 
 Η μετάνοια είναι πολύ σημαντικός παράγοντας για την επανένταξη στη Χριστιανική εκκλησία . 
 Ένα αποκομμένο άτομο δεν γίνεται ξανά δεκτό στην εκκλησία αυτομάτως αφού περάσει κάποιο συγκεκριμένο χρονικό διάστημα . 
 Προτού μπορέσει να επανενταχθεί , η κατάσταση της καρδιάς του πρέπει να υποστεί μεγάλη αλλαγή . 
 Το άτομο αυτό πρέπει να συνειδητοποιήσει τη σοβαρότητα της αμαρτίας του και τη μομφή που έφερε στον Ιεχωβά και στην εκκλησία . 
 Ο αμαρτωλός πρέπει να μετανοήσει , να προσευχηθεί ένθερμα για συγχώρηση και να συμμορφωθεί με τις δίκαιες απαιτήσεις του Θεού . 
 Όταν ζητάει να επανενταχθεί , πρέπει να είναι σε θέση να αποδείξει ότι έχει μετανοήσει καθώς και ότι παράγει « έργα που αρμόζουν στη μετάνοια » . — Πράξεις 26 : 20 . 
 10 , 11 . 
 Γιατί δεν πρέπει να προσπαθήσουμε απλώς να κρύψουμε την αμαρτία ; 
 Μερικά άτομα που έχουν αμαρτήσει ίσως κάνουν τη σκέψη : “ Αν μιλήσω σε κάποιον για την αμαρτία μου , ίσως αναγκαστώ να απαντήσω σε ερωτήσεις που θα με φέρουν σε δύσκολη θέση και ίσως αποκοπώ . 
 Αλλά αν δεν πω τίποτα , μπορώ να τα αποφύγω όλα αυτά και κανείς στην εκκλησία δεν θα το μάθει ποτέ ” . 
 Αυτός ο τρόπος σκέψης παραβλέπει ορισμένους σημαντικούς παράγοντες . 
 Ποιοι είναι αυτοί ; 
 Ο Ιεχωβά είναι « Θεός ελεήμων και φιλεύσπλαχνος , που είναι μακρόθυμος και αφθονεί σε στοργική καλοσύνη και αλήθεια , που διατηρεί στοργική καλοσύνη για χιλιάδες , που συγχωρεί σφάλμα και παράβαση και αμαρτία » . 
 Ωστόσο , διορθώνει το λαό του « στον κατάλληλο βαθμό » . 
 Σε περίπτωση που διαπράξετε κάποια σοβαρή αμαρτία , πώς θα μπορέσετε να λάβετε το έλεος του Θεού αν προσπαθήσετε να κρύψετε την αμαρτία σας ; Ο Ιεχωβά τη γνωρίζει , και δεν αγνοεί την αδικοπραγία . — Παροιμίες 15 : 3 · Αββακούμ 1 : 13 . 
 12 , 13 . 
 Ποιο μπορεί να είναι το αποτέλεσμα αν προσπαθήσει κάποιος να κρύψει την αδικοπραγία ; 
 Αν έχετε διαπράξει κάποια σοβαρή αμαρτία , η ομολογία είναι δυνατόν να σας βοηθήσει να αποκτήσετε ξανά αγαθή συνείδηση . 
 Αν , όμως , δεν ομολογήσετε , το αποτέλεσμα μπορεί να είναι μολυσμένη συνείδηση η οποία ενδέχεται να σας οδηγήσει στο να αμαρτήσετε ακόμη περισσότερο . 
 Να θυμάστε ότι έχετε αμαρτήσει , όχι απλώς εναντίον ενός άλλου ανθρώπου ή εναντίον της εκκλησίας , αλλά εναντίον του Θεού . 
 Ο ψαλμωδός είπε υμνολογώντας : « Ο Ιεχωβά — στους ουρανούς είναι ο θρόνος του . 
 Τα μάτια του βλέπουν , τα ακτινοβόλα μάτια του εξετάζουν τους γιους των ανθρώπων . 
 Ο Ιεχωβά εξετάζει τον δίκαιο καθώς και τον πονηρό » . — Ψαλμός 11 : 4 , 5 . 
 Ο Ιεχωβά δεν πρόκειται να ευλογήσει κανένα άτομο που κρύβει κάποια χονδροειδή αμαρτία και προσπαθεί να παραμείνει στην καθαρή Χριστιανική εκκλησία . 
 Γι ’ αυτό , αν έχετε πέσει στην αμαρτία και θέλετε να κάνετε το σωστό , μη διστάζετε να ομολογήσετε έντιμα την αμαρτία σας . 
 Αλλιώς θα έχετε ένοχη συνείδηση , ιδιαίτερα όποτε διαβάζετε ή ακούτε συμβουλές σχετικά με τέτοια σοβαρά ζητήματα . 
 Τι θα γίνει δε αν ο Ιεχωβά αποσύρει το πνεύμα του από εσάς , όπως έκανε στην περίπτωση του Βασιλιά Σαούλ ; Χωρίς το πνεύμα του Θεού , μπορεί να πέσετε σε ακόμη πιο σοβαρή αμαρτία . 
 Γιατί πρέπει να ακολουθήσει ο παραβάτης τη συμβουλή των εδαφίων Ιακώβου 5 : 14 , 15 ; 
 Τι πρέπει , λοιπόν , να κάνει ένας μετανοημένος παραβάτης ; « Ας καλέσει τους πρεσβυτέρους της εκκλησίας , και ας προσευχηθούν για αυτόν , αλείβοντάς τον με λάδι στο όνομα του Ιεχωβά . 
 Και η προσευχή της πίστης θα κάνει καλά εκείνον που πάσχει , και ο Ιεχωβά θα τον εγείρει » . 
 Το να πλησιάσει κάποιο άτομο τους πρεσβυτέρους είναι ένας τρόπος για να “ παραγάγει καρπό που αρμόζει στη μετάνοια ” . 
 Εκείνοι οι πιστοί και στοργικοί άντρες θα “ προσευχηθούν για αυτόν και θα τον αλείψουν με λάδι στο όνομα του Ιεχωβά ” . 
 Οι Γραφικές τους συμβουλές , σαν καταπραϋντικό λάδι , θα αποδειχτούν παρηγορητικές για οποιονδήποτε έχει μετανοήσει αληθινά . — Ιερεμίας 8 : 22 . 
 15 , 16 . 
 Πώς ακολουθούν οι Χριστιανοί πρεσβύτεροι το παράδειγμα που έθεσε ο Θεός όπως είναι καταγραμμένο στα εδάφια Ιεζεκιήλ 34 : 15 , 16 ; 
 Τι στοργικό παράδειγμα έθεσε ο Ποιμένας μας , ο Ιεχωβά , όταν ελευθέρωσε τους Ιουδαίους από την αιχμαλωσία στη Βαβυλώνα το 537 Π.Κ.Χ . και όταν απελευθέρωσε τον πνευματικό Ισραήλ από τη “ Βαβυλώνα τη Μεγάλη ” το 1919 Κ.Χ . ! 
 Με αυτόν τον τρόπο εκπλήρωσε την υπόσχεσή του : « Εγώ θα βοσκήσω τα πρόβατά μου και εγώ θα τα βάλω να ξαπλώσουν . . . 
 Για το χαμένο θα ψάξω και το διεσπαρμένο θα το φέρω πίσω και αυτό που έχει σπασμένα κόκαλα θα το επιδέσω και το ασθενές θα το ενισχύσω » . — Ιεζεκιήλ 34 : 15 , 16 . 
 Ο Ιεχωβά βόσκησε τα συμβολικά του πρόβατα , τα έβαλε να ξαπλώσουν με ασφάλεια και έψαξε για τα χαμένα . 
 Παρόμοια , οι Χριστιανοί ποιμένες φροντίζουν ώστε το ποίμνιο του Θεού να τρέφεται καλά από πνευματική άποψη και να είναι ασφαλές . 
 Οι πρεσβύτεροι ψάχνουν για τα πρόβατα που ξεμακραίνουν από την εκκλησία . 
 Όπως ο Θεός “ επέδεσε αυτό που είχε σπασμένα κόκαλα ” , οι επίσκοποι “ επιδένουν ” τα πρόβατα που έχουν τραυματιστεί από τα λόγια κάποιου ή από τις ίδιες τους τις πράξεις . 
 Και όπως ο Θεός “ ενίσχυσε το ασθενές ” , οι πρεσβύτεροι βοηθούν εκείνους που έχουν γίνει πνευματικά άρρωστοι , πιθανώς λόγω αδικοπραγίας . 
 Γιατί δεν πρέπει να διστάζουμε να ζητήσουμε την πνευματική βοήθεια των πρεσβυτέρων ; 
 Οι πρεσβύτεροι εφαρμόζουν ευχαρίστως την εξής συμβουλή : « Να δείχνετε έλεος με φόβο » . 
 Μερικοί Χριστιανοί έχουν διαπράξει σοβαρή αμαρτία πέφτοντας σε σεξουαλική ανηθικότητα . 
 Αλλά αν έχουν μετανοήσει αληθινά , μπορούν να αναμένουν έλεος και στοργική μεταχείριση από τους πρεσβυτέρους οι οποίοι είναι πρόθυμοι να τους βοηθήσουν πνευματικά . 
 Ο Παύλος είπε σχετικά με τέτοιους άντρες , συμπεριλαμβανομένου του ίδιου : « Όχι ότι εξουσιάζουμε την πίστη σας , αλλά είμαστε συνεργάτες για τη χαρά σας » . 
 Γι ’ αυτό , μη διστάζετε ποτέ να ζητήσετε την πνευματική τους βοήθεια . 
 Πώς αντιμετωπίζουν οι πρεσβύτεροι τις περιπτώσεις ομοπίστων που έχουν σφάλει ; 
 Αν έχετε διαπράξει κάποια σοβαρή αμαρτία , γιατί μπορείτε να έχετε εμπιστοσύνη στους πρεσβυτέρους ; Επειδή αυτοί είναι πρωτίστως ποιμένες του ποιμνίου του Θεού . 
 Κανένας στοργικός ποιμένας δεν δέρνει ένα πειθήνιο αρνί που βελάζει επειδή τραυματίστηκε . 
 Συνεπώς , όταν οι πρεσβύτεροι αντιμετωπίζουν περιπτώσεις ομοπίστων που έχουν σφάλει , δεν βλέπουν το ζήτημα ως « έγκλημα και τιμωρία » αλλά ως « αμαρτία και πνευματική αποκατάσταση » , όταν αυτό είναι δυνατόν . 
 Οι πρεσβύτεροι πρέπει να κρίνουν με δικαιοσύνη και να « μεταχειρίζονται το ποίμνιο με τρυφερότητα » . 
 Όπως όλοι οι άλλοι Χριστιανοί , έτσι και οι πρεσβύτεροι πρέπει να “ ασκούν δικαιοσύνη και να αγαπούν την καλοσύνη και να είναι μετριόφρονες καθώς περπατούν με τον Θεό ” . 
 Αυτές οι ιδιότητες είναι ζωτικές όταν παίρνονται αποφάσεις που αφορούν τη ζωή και την ιερή υπηρεσία των “ προβάτων της βοσκής του Ιεχωβά ” . — Ψαλμός 100 : 3 . 
 Ποια στάση κρατούν οι Χριστιανοί πρεσβύτεροι όταν προσπαθούν να διορθώσουν κάποιον ; 
 Οι Χριστιανοί ποιμένες διορίζονται από το άγιο πνεύμα και επιζητούν την καθοδηγία του . 
 Αν « ένας άνθρωπος κάνει κάποιο εσφαλμένο βήμα προτού το αντιληφθεί » — ενόσω δεν βρίσκεται σε επιφυλακή — οι άντρες που έχουν πνευματικά προσόντα προσπαθούν να “ διορθώσουν αυτόν τον άνθρωπο με πνεύμα πραότητας ” . 
 Με πραότητα αλλά και σταθερότητα υπέρ των θεϊκών κανόνων , οι πρεσβύτεροι προσπαθούν να διορθώσουν τον τρόπο σκέψης του , όπως κάποιος συμπονετικός γιατρός βάζει ένα σπασμένο μέλος προσεκτικά στη θέση του , ώστε να μην προξενήσει άσκοπα πόνο αλλά και να φροντίσει για το πρόβλημα . 
 Εφόσον οποιαδήποτε εκδήλωση ελέους θα βασίζεται στην προσευχή και στις Γραφές , η απόφαση των πρεσβυτέρων θα αντανακλά την άποψη του Θεού για τα ζητήματα . — Ματθαίος 18 : 18 . 
 Πότε είναι ίσως απαραίτητο να ανακοινωθεί στην εκκλησία ότι ένα συγκεκριμένο άτομο ελέγχθηκε ; 
 Αν μια αμαρτία είναι ευρέως γνωστή ή θα γίνει αναμφίβολα γνωστή , πιθανώς θα είναι κατάλληλο να γίνει ανακοίνωση στην εκκλησία για να προστατευτεί η φήμη της . 
 Ανακοίνωση θα γίνει επίσης αν χρειάζεται να ενημερωθεί η εκκλησία . 
 Στο χρονικό διάστημα κατά το οποίο ένα άτομο που ελέγχθηκε από δικαστική επιτροπή αναρρώνει πνευματικά , μπορεί να παρομοιαστεί με κάποιον που αναρρώνει από τραυματισμό , γεγονός που περιορίζει προσωρινά τις δραστηριότητές του . 
 Για κάποια περίοδο χρόνου , πιθανότατα θα είναι ωφέλιμο για το μετανοημένο άτομο να ακούει στις συναθροίσεις παρά να σχολιάζει . 
 Οι πρεσβύτεροι ίσως διευθετήσουν να κάνει κάποιος Γραφική μελέτη μαζί του για να το ενισχύσει στους τομείς που είναι αδύναμο ώστε να γίνει ξανά “ υγιές στην πίστη ” . 
 Όλα αυτά γίνονται με αγάπη και όχι με την πρόθεση να τιμωρηθεί ο παραβάτης . 
 Ποιου χειρισμού μπορεί να τύχουν ορισμένες περιπτώσεις αδικοπραγίας ; 
 Οι πρεσβύτεροι μπορούν να παράσχουν πνευματική βοήθεια με διάφορους τρόπους . 
 Λόγου χάρη , ας υποθέσουμε ότι ένας αδελφός ο οποίος είχε στο παρελθόν πρόβλημα με το ποτό ήπιε υπερβολικά μια δυο φορές , ενόσω ήταν μόνος του στο σπίτι . 
 Ή ίσως κάποιος που είχε σταματήσει τη χρήση καπνού πριν από πολύ καιρό , κάπνισε μια δυο φορές κρυφά σε στιγμή αδυναμίας . 
 Μολονότι προσευχήθηκε και πιστεύει ότι ο Θεός τον έχει συγχωρήσει , πρέπει να ζητήσει τη βοήθεια κάποιου πρεσβυτέρου ώστε αυτή η αμαρτία να μην του γίνει συνήθεια . 
 Ένας ή δύο πρεσβύτεροι μπορούν να χειριστούν την κατάσταση . 
 Ωστόσο , ο πρεσβύτερος ή οι πρεσβύτεροι θα ενημερώσουν τον προεδρεύοντα επίσκοπο , καθώς μπορεί να περιλαμβάνονται και άλλοι παράγοντες . 
 22 , 23 . 
 Γιατί πρέπει να συνεχίσετε να δέχεστε τη θεϊκή διαπαιδαγώγηση ; 
 Κάθε Χριστιανός , για να έχει την επιδοκιμασία του Θεού , πρέπει να δίνει προσοχή στη διαπαιδαγώγηση του Ιεχωβά . 
 Γι ’ αυτό , να παίρνετε στα σοβαρά οποιαδήποτε διόρθωση λαβαίνετε όταν μελετάτε τις Γραφές και τα Χριστιανικά έντυπα ή όταν ακούτε τις συμβουλές που παρουσιάζονται στις συναθροίσεις και στις συνελεύσεις του λαού του Ιεχωβά . 
 Να παραμένετε άγρυπνοι όσον αφορά την επιτέλεση του θελήματος του Ιεχωβά . 
 Τότε η θεϊκή διαπαιδαγώγηση θα σας βοηθάει να διατηρείτε έναν πνευματικό προμαχώνα — ένα ισχυρό , όμοιο με τείχος , οχύρωμα κατά της αμαρτίας . 
 Η αποδοχή της θεϊκής διαπαιδαγώγησης θα σας δίνει τη δυνατότητα να παραμένετε στην αγάπη του Θεού . 
 Είναι αλήθεια ότι μερικοί έχουν αποβληθεί από τη Χριστιανική εκκλησία , αλλά αυτό δεν χρειάζεται να συμβεί σε εσάς αν “ προφυλάσσετε την καρδιά σας ” και “ περπατάτε ως σοφό άτομο ” . 
 Αν , όμως , είστε τώρα αποκομμένος , γιατί να μην κάνετε βήματα προς την επανένταξη ; Ο Θεός θέλει όλοι όσοι έχουν κάνει αφιέρωση σε αυτόν να τον λατρεύουν πιστά και με « ευφροσύνη στην καρδιά » . 
 Μπορείτε να το κάνετε αυτό αιώνια αν δέχεστε πάντοτε τη διαπαιδαγώγηση του Ιεχωβά . — Ψαλμός 100 : 2 . 
 Γιατί αποβάλλονται μερικοί από τη Χριστιανική εκκλησία ; 
 Τι περιλαμβάνει η αληθινή μετάνοια ; 
 Γιατί πρέπει να ομολογούμε τις σοβαρές αμαρτίες ; 
 Με ποιους τρόπους βοηθούν οι Χριστιανοί πρεσβύτεροι τους μετανοημένους παραβάτες ; 
 Να Αγαπάτε τον Θεό που σας Αγαπάει 
 « Πρέπει να αγαπάς τον Ιεχωβά τον Θεό σου με όλη σου την καρδιά και με όλη σου την ψυχή και με όλη σου τη διάνοια » . — ΜΑΤΘΑΙΟΣ 22 : 37 . 
 1 , 2 . 
 Ποιο μπορεί να ήταν το κίνητρο για το ερώτημα σχετικά με τη μεγαλύτερη εντολή ; 
 ΤΟ ΕΡΩΤΗΜΑ που τέθηκε ήταν προφανώς αντικείμενο μεγάλης αντιλογίας μεταξύ των Φαρισαίων την εποχή του Ιησού . 
 Από τους 600 και πλέον νόμους που αποτελούσαν το Μωσαϊκό Νόμο , ποιος ήταν ο σημαντικότερος ; Μήπως κάποιος νόμος που αφορούσε τις θυσίες ; Άλλωστε , τις θυσίες τις πρόσφεραν τόσο για να λάβουν συγχώρηση για τις αμαρτίες τους όσο και για να αποδώσουν ευχαριστίες στον Θεό . 
 Ή μήπως ο υπέρτατος νόμος ήταν ο νόμος της περιτομής ; Και αυτός ήταν σημαντικός , εφόσον η περιτομή ήταν σημείο της διαθήκης που είχε συνάψει ο Ιεχωβά με τον Αβραάμ . — Γένεση 17 : 9 - 13 . 
 Από την άλλη πλευρά , οι συντηρητικοί προφανώς έκαναν το συλλογισμό ότι εφόσον κάθε νόμος που έδωσε ο Θεός ήταν σπουδαίος — παρότι μερικοί ίσως φαίνονταν μικρότερης σημασίας — θα ήταν λάθος να εξυψώνουν κάποια εντολή πάνω από τις άλλες . 
 Οι Φαρισαίοι αποφάσισαν να θέσουν το αμφιλεγόμενο ερώτημα στον Ιησού . 
 Ίσως να έλεγε κάτι που θα έβλαπτε την αξιοπιστία του . 
 Ένας από αυτούς πλησίασε τον Ιησού και ρώτησε : « Ποια είναι η μεγαλύτερη εντολή στο Νόμο ; » — Ματθαίος 22 : 34 - 36 . 
 Ποια είπε ο Ιησούς ότι είναι η μεγαλύτερη εντολή ; 
 Η απόκριση που έδωσε ο Ιησούς έχει τεράστια σημασία για εμάς σήμερα . 
 Στην απάντησή του , συνόψισε αυτό που ανέκαθεν ήταν και πάντοτε θα είναι η ουσία της αληθινής λατρείας . 
 Παραθέτοντας από το εδάφιο Δευτερονόμιο 6 : 5 , ο Ιησούς είπε : « “ Πρέπει να αγαπάς τον Ιεχωβά τον Θεό σου με όλη σου την καρδιά και με όλη σου την ψυχή και με όλη σου τη διάνοια ” . 
 Αυτή είναι η μεγαλύτερη και πρώτη εντολή » . 
 Μολονότι ο Φαρισαίος ρώτησε σχετικά με μία μόνο εντολή , ο Ιησούς τού ανέφερε άλλη μία . 
 Παραθέτοντας από το εδάφιο Λευιτικό 19 : 18 , είπε : « Η δεύτερη , όμοια με αυτήν , είναι η εξής : “ Πρέπει να αγαπάς τον πλησίον σου όπως τον εαυτό σου ” » . 
 Ο Ιησούς έδειξε τότε ότι αυτοί οι δύο νόμοι εμπεριέκλειαν ολόκληρη την αγνή λατρεία . 
 Προτού δε του ζητήσουν να αναφέρει και τους άλλους νόμους κατά σειρά σπουδαιότητας , ολοκλήρωσε με το εξής συμπέρασμα : « Σε αυτές τις δύο εντολές κρέμεται όλος ο Νόμος και οι Προφήτες » . 
 Σε τούτο το άρθρο , θα εξετάσουμε τη μεγαλύτερη από αυτές τις δύο εντολές . 
 Γιατί πρέπει να αγαπάμε τον Θεό ; Πώς δείχνουμε ότι τον αγαπάμε ; Και πώς μπορούμε να αναπτύξουμε αυτή την αγάπη ; Είναι ζωτικό να γνωρίζουμε τις απαντήσεις σε αυτά τα ερωτήματα επειδή , για να ευαρεστούμε τον Ιεχωβά , πρέπει να τον αγαπάμε με όλη μας την καρδιά , την ψυχή και τη διάνοια . 
 Η Σπουδαιότητα της Αγάπης 
 4 , 5 . ( α ) Γιατί δεν εξεπλάγη ο Φαρισαίος με αυτά που είπε ο Ιησούς ; ( β ) Τι αξίζει για τον Θεό περισσότερο από ό , τι οι θυσίες και οι προσφορές ; 
 Από ό , τι φαίνεται , ο Φαρισαίος που έθεσε το ερώτημα στον Ιησού ούτε συγκλονίστηκε ούτε εξεπλάγη από την απάντηση που έλαβε . 
 Γνώριζε ότι η αγάπη για τον Θεό αποτελούσε ουσιώδες μέρος της αληθινής λατρείας , παρότι πολλοί δεν την εκδήλωναν . 
 Στις συναγωγές συνήθιζαν να απαγγέλλουν τη Σεμά , δηλαδή το σύμβολο της πίστης τους , η οποία περιλάμβανε την περικοπή των εδαφίων Δευτερονόμιο 6 : 4 - 9 , από όπου παρέθεσε ο Ιησούς . 
 Σύμφωνα με την παράλληλη αφήγηση του Μάρκου , ο Φαρισαίος είπε κατόπιν στον Ιησού : « Δάσκαλε , καλά είπες σύμφωνα με την αλήθεια : “ Αυτός είναι Ένας , και δεν υπάρχει άλλος εκτός από Αυτόν ” · και το να αγαπάει κανείς αυτόν με όλη του την καρδιά και με όλη του την κατανόηση και με όλη του τη δύναμη , και το να αγαπάει κανείς τον πλησίον του όπως τον εαυτό του , αξίζει πολύ περισσότερο από όλα τα ολοκαυτώματα και τις θυσίες » . — Μάρκος 12 : 32 , 33 . 
 Πράγματι , ενώ τα ολοκαυτώματα και οι θυσίες απαιτούνταν από το Νόμο , αυτό που έχει ουσιαστικά σημασία για τον Θεό είναι η αγάπη στην καρδιά των υπηρετών του . 
 Ένα σπουργίτι που προσφερόταν στον Θεό με αγάπη και αφοσίωση άξιζε για αυτόν περισσότερο από χιλιάδες κριάρια που προσφέρονταν με εσφαλμένο κίνητρο . 
 Θυμηθείτε την αφήγηση για την άπορη χήρα την οποία παρατήρησε ο Ιησούς στο ναό στην Ιερουσαλήμ . 
 Με τα δύο μικρά νομίσματα που έριξε η χήρα στο θησαυροφυλάκιο δεν μπορούσε να αγοράσει κάποιος ούτε ένα σπουργίτι . 
 Εντούτοις , εκείνη η συνεισφορά που δόθηκε με εγκάρδια αγάπη για τον Ιεχωβά σήμαινε για αυτόν περισσότερα από ό , τι οι μεγάλες δωρεές που έκαναν οι πλούσιοι από το περίσσευμά τους . 
 Πόσο ενθαρρυντικό είναι να γνωρίζουμε ότι ο Ιεχωβά θεωρεί πολυτιμότερο κάτι που μπορούμε να εκφράσουμε όλοι ανεξάρτητα από τις περιστάσεις μας — την αγάπη μας για αυτόν ! 
 Τι έγραψε ο Παύλος σχετικά με τη σπουδαιότητα της αγάπης ; 
 Ο απόστολος Παύλος , τονίζοντας τη σπουδαιότητα της αγάπης στην αληθινή λατρεία , έγραψε : « Αν μιλώ στις γλώσσες των ανθρώπων και των αγγέλων αλλά δεν έχω αγάπη , έχω γίνει χαλκός που ηχεί ή κύμβαλο που βροντάει . 
 Και αν έχω το χάρισμα της προφητείας και γνωρίζω όλα τα ιερά μυστικά και όλη τη γνώση , και αν έχω όλη την πίστη ώστε να μετατοπίζω βουνά αλλά δεν έχω αγάπη , δεν είμαι τίποτα . 
 Και αν δώσω όλα τα υπάρχοντά μου για να θρέψω άλλους και αν παραδώσω το σώμα μου ώστε να καυχηθώ αλλά δεν έχω αγάπη , δεν ωφελούμαι καθόλου » . 
 Σαφώς , η αγάπη είναι ουσιώδης προκειμένου να ευαρεστεί η λατρεία μας τον Θεό . 
 Πώς , όμως , δείχνουμε την αγάπη μας για τον Ιεχωβά ; 
 Πώς Δείχνουμε την Αγάπη μας για τον Ιεχωβά 
 7 , 8 . 
 Πώς μπορούμε να δείχνουμε την αγάπη μας για τον Ιεχωβά ; 
 Μεγάλος αριθμός ανθρώπων πιστεύουν ότι η αγάπη είναι ένα συναίσθημα που δεν μπορούμε να ελέγξουμε και πολύ . 
 Εντούτοις , η πραγματική αγάπη δεν είναι απλώς κάτι που νιώθουμε . 
 Χαρακτηρίζεται και ορίζεται από πράξεις , όχι από συναισθήματα . 
 Η Γραφή περιγράφει την αγάπη ως « υπερέχουσα οδό » και ως κάτι το οποίο “ επιδιώκουμε ” . 
 Οι Χριστιανοί παροτρύνονται να αγαπούν , όχι μόνο « με λόγια ούτε με τη γλώσσα , αλλά με έργα και αλήθεια » . — 1 Ιωάννη 3 : 18 . 
 Η αγάπη για τον Θεό μάς ωθεί να κάνουμε ό , τι τον ευαρεστεί καθώς και να υπερασπιζόμαστε και να υποστηρίζουμε την κυριαρχία του , τόσο με λόγια όσο και με έργα . 
 Μας υποκινεί να μην αγαπάμε τον κόσμο και τις ασεβείς οδούς του . 
 Εκείνοι που αγαπούν τον Θεό μισούν το κακό . 
 Η αγάπη για τον Θεό περιλαμβάνει επίσης την αγάπη για τον πλησίον , με την οποία θα ασχοληθούμε στο επόμενο άρθρο . 
 Επιπρόσθετα , η αγάπη για τον Θεό απαιτεί την υπακοή μας . 
 Η Γραφή λέει : « Αυτό σημαίνει η αγάπη του Θεού : να τηρούμε τις εντολές του » . — 1 Ιωάννη 5 : 3 . 
 Πώς κατέδειξε ο Ιησούς την αγάπη του για τον Θεό ; 
 Ο Ιησούς κατέδειξε με τέλειο τρόπο τι σημαίνει να αγαπάμε τον Θεό . 
 Η αγάπη τον υποκίνησε να εγκαταλείψει την ουράνια κατοικία του και να ζήσει στη γη ως άνθρωπος . 
 Τον ωθούσε να δοξάζει τον Πατέρα του με τα πράγματα που έκανε και δίδασκε . 
 Η αγάπη τον υποκίνησε να είναι « υπάκουος μέχρι θανάτου » . 
 Εκείνη η υπακοή , η οποία ήταν έκφραση της αγάπης του , άνοιξε το δρόμο για να μπορούν οι πιστοί να έχουν δίκαιη υπόσταση ενώπιον του Θεού . 
 Ο Παύλος έγραψε : « Μέσω της ανυπακοής του ενός ανθρώπου [ του Αδάμ ] πολλοί καταστάθηκαν αμαρτωλοί , παρόμοια και μέσω της υπακοής του ενός [ του Χριστού Ιησού ] πολλοί θα κατασταθούν δίκαιοι » . — Ρωμαίους 5 : 19 . 
 Γιατί περιλαμβάνει υπακοή η αγάπη για τον Θεό ; 
 Όπως ο Ιησούς , έτσι και εμείς δείχνουμε την αγάπη μας με το να υπακούμε στον Θεό . 
 « Αυτό σημαίνει η αγάπη » , γράφει ο αγαπημένος απόστολος του Ιησού , ο Ιωάννης , « να περπατάμε σύμφωνα με τις εντολές του » . 
 Όσοι αγαπούν αληθινά τον Ιεχωβά αποζητούν την καθοδηγία του . 
 Αναγνωρίζοντας ότι δεν μπορούν να κατευθύνουν τα βήματά τους με επιτυχία , εμπιστεύονται στη σοφία του Θεού και υποτάσσονται στη στοργική του κατεύθυνση . 
 Μοιάζουν με τα άτομα στην αρχαία Βέροια που είχαν ευγενικό φρόνημα και τα οποία δέχτηκαν το άγγελμα του Θεού με « προθυμία » , επιθυμώντας ζωηρά να κάνουν το θέλημα του Θεού . 
 Εξέταζαν προσεκτικά τις Γραφές ώστε να κατανοήσουν το θέλημα του Θεού πληρέστερα , πράγμα που τους βοήθησε να εκφράσουν την αγάπη τους με περαιτέρω πράξεις υπακοής . 
 Τι σημαίνει να αγαπάμε τον Θεό με όλη μας την καρδιά , τη διάνοια , την ψυχή και τη δύναμη ; 
 Όπως είπε ο Ιησούς , η αγάπη για τον Θεό περιλαμβάνει όλη μας την καρδιά , τη διάνοια , την ψυχή και τη δύναμη . 
 Αυτή η αγάπη πηγάζει από την καρδιά , περιλαμβάνοντας τα αισθήματα , τις επιθυμίες και τις ενδόμυχες σκέψεις μας , και το να ευαρεστούμε τον Ιεχωβά αποτελεί διακαή επιθυμία μας . 
 Αγαπάμε επίσης με τη διάνοιά μας . 
 Η αφοσίωσή μας δεν είναι τυφλή , διότι έχουμε γνωρίσει τον Ιεχωβά — τις ιδιότητές του , τους κανόνες του και τους σκοπούς του . 
 Χρησιμοποιούμε την ψυχή μας , όλο μας το είναι και τη ζωή μας , για να τον υπηρετούμε και να τον αινούμε . 
 Επίσης , χρησιμοποιούμε και τη δύναμή μας γι ’ αυτόν το σκοπό . 
 Γιατί Πρέπει να Αγαπάμε τον Ιεχωβά 
 Γιατί απαιτεί ο Θεός να τον αγαπάμε ; 
 Ένας λόγος για τον οποίο πρέπει να αγαπάμε τον Ιεχωβά είναι ότι ο ίδιος απαιτεί να αντανακλούμε τις ιδιότητές του . 
 Ο Θεός είναι τόσο η πηγή όσο και το υπέρτατο παράδειγμα αγάπης . 
 « Ο Θεός είναι αγάπη » , έγραψε υπό θεϊκή έμπνευση ο απόστολος Ιωάννης . 
 Οι άνθρωποι δημιουργήθηκαν κατά την εικόνα του Θεού . 
 Άρα λοιπόν , είμαστε σχεδιασμένοι να αγαπάμε . 
 Στην πραγματικότητα , η κυριαρχία του Ιεχωβά βασίζεται στην αγάπη . 
 Ο Ιεχωβά θέλει να είναι υπήκοοί του άτομα που τον υπηρετούν επειδή αφενός αγαπούν και αφετέρου επιθυμούν το δικό του δίκαιο τρόπο διακυβέρνησης . 
 Πράγματι , η αγάπη είναι ουσιώδης για την ειρήνη και την αρμονία όλης της δημιουργίας . 
 ( α ) Γιατί ειπώθηκε στους Ισραηλίτες : « Να αγαπάς τον Ιεχωβά τον Θεό σου » ; ( β ) Γιατί είναι λογικό το ότι ο Ιεχωβά αναμένει να τον αγαπάμε ; 
 Άλλος ένας λόγος για τον οποίο αγαπάμε τον Ιεχωβά είναι ότι εκτιμούμε τα όσα έχει κάνει για εμάς . 
 Θυμηθείτε τι είπε ο Ιησούς στους Ιουδαίους : « Πρέπει να αγαπάς τον Ιεχωβά τον Θεό σου » . 
 Δεν αναμενόταν να αγαπούν ένα θεϊκό ον που ήταν απόμακρο και άγνωστο . 
 Έπρεπε να αγαπούν το Πρόσωπο που τους είχε αποκαλύψει την αγάπη του . 
 Ο Ιεχωβά ήταν ο δικός τους Θεός . 
 Ήταν Εκείνος που τους είχε βγάλει από την Αίγυπτο και τους είχε φέρει στην Υποσχεμένη Γη , Εκείνος που τους προστάτευε , τους συντηρούσε και τους περιέβαλλε με τη στοργή του , Εκείνος που τους διαπαιδαγωγούσε με αγάπη . 
 Και σήμερα , ο Ιεχωβά είναι ο δικός μας Θεός , αυτός που έδωσε τον Γιο του ως λύτρο για να μπορέσουμε να λάβουμε αιώνια ζωή . 
 Πόσο λογικό είναι το ότι ο Ιεχωβά αναμένει να του ανταποδίδουμε αυτή την αγάπη ! 
 Η αγάπη μας είναι ανταπόκριση στη δική του αγάπη , εφόσον καλούμαστε να αγαπάμε τον Θεό που μας αγαπάει . 
 Τρέφουμε αγάπη για Εκείνον ο οποίος « πρώτος μας αγάπησε » . — 1 Ιωάννη 4 : 19 . 
 Από ποια άποψη μοιάζει η αγάπη του Ιεχωβά με την αγάπη ενός στοργικού γονέα ; 
 Η αγάπη του Ιεχωβά για την ανθρωπότητα μοιάζει με την αγάπη ενός στοργικού γονέα για τα παιδιά του . 
 Αν και είναι ατελείς , οι στοργικοί γονείς κοπιάζουν επί χρόνια φροντίζοντας για τα παιδιά τους , και κάνουν μεγάλες θυσίες , τόσο υλικές όσο και άλλου είδους . 
 Οι γονείς διδάσκουν , ενθαρρύνουν , υποστηρίζουν και διαπαιδαγωγούν τα παιδιά τους επειδή θέλουν να είναι ευτυχισμένα και να ευημερούν . 
 Τι επιθυμούν οι γονείς σε ανταπόδοση ; Θέλουν να τους αγαπούν τα παιδιά τους και να παίρνουν στα σοβαρά αυτά που τους έχουν μεταδώσει για το καλό τους . 
 Δεν είναι λογικό που ο τέλειος ουράνιος Πατέρας μας αναμένει να δείχνουμε στοργική εκτίμηση για όλα όσα έχει κάνει για εμάς ; 
 Πώς Καλλιεργούμε Αγάπη για τον Θεό 
 Ποιο είναι το πρώτο βήμα προκειμένου να καλλιεργήσουμε αγάπη για τον Θεό ; 
 Δεν έχουμε δει τον Θεό ούτε έχουμε ακούσει τη φωνή του . 
 Εντούτοις , εκείνος μας καλεί να συνάψουμε στοργική σχέση μαζί του . 
 Πώς μπορούμε να το κάνουμε αυτό ; Το πρώτο βήμα για να αγαπήσουμε οποιονδήποτε είναι να αποκτήσουμε γνώση για αυτόν . 
 Είναι δύσκολο να νιώσουμε βαθιά στοργή για κάποιον που δεν γνωρίζουμε . 
 Ο Ιεχωβά έχει δώσει το Λόγο του , την Αγία Γραφή , ώστε να μπορούμε να μαθαίνουμε σχετικά με αυτόν . 
 Να γιατί ο Ιεχωβά μέσω της οργάνωσής του μας παροτρύνει να διαβάζουμε τη Γραφή τακτικά . 
 Η Γραφή μάς διδάσκει για τον Θεό , τις ιδιότητές του , την προσωπικότητά του και την πολιτεία του με τους ανθρώπους εδώ και χιλιάδες χρόνια . 
 Καθώς κάνουμε στοχασμούς γύρω από τέτοιες αφηγήσεις , η εκτίμησή μας και η αγάπη μας για αυτόν θα αυξάνονται . — Ρωμαίους 15 : 4 . 
 Πώς αυξάνει η αγάπη μας για τον Θεό όταν συλλογιζόμαστε τη διακονία του Ιησού ; 
 Ένας βασικός τρόπος με τον οποίο μπορούμε να αυξάνουμε την αγάπη μας για τον Ιεχωβά είναι το να συλλογιζόμαστε τη ζωή και τη διακονία του Ιησού . 
 Εξάλλου , ο Ιησούς αντανακλούσε τον Πατέρα του τόσο τέλεια ώστε μπορούσε να πει : « Αυτός που έχει δει εμένα έχει δει και τον Πατέρα » . 
 Δεν σας αγγίζει η συμπόνια που έδειξε ο Ιησούς όταν επανέφερε στη ζωή το μοναχογιό μιας χήρας ; Δεν σας ελκύει σε εκείνον το γεγονός ότι αυτός — ο Γιος του Θεού και ο μεγαλύτερος άνθρωπος που έζησε ποτέ — έπλυνε ταπεινά τα πόδια των μαθητών του ; Δεν σας συγκινεί η γνώση τού ότι , αν και ήταν μεγαλύτερος και σοφότερος από οποιονδήποτε άλλον άνθρωπο , φρόντιζε να είναι προσιτός σε όλους , περιλαμβανομένων και των παιδιών ; Καθώς κάνουμε στοχασμούς με εκτίμηση γύρω από αυτά τα πράγματα , γινόμαστε σαν τους Χριστιανούς για τους οποίους ο Πέτρος έγραψε : « Μολονότι δεν τον είδατε ποτέ [ τον Ιησού ] , τον αγαπάτε » . 
 Καθώς αυξάνει η αγάπη μας για τον Ιησού , αυξάνει και η αγάπη μας για τον Ιεχωβά . 
 17 , 18 . 
 Ο στοχασμός γύρω από ποιες στοργικές προμήθειες του Ιεχωβά μπορεί να αυξάνει την αγάπη μας για αυτόν ; 
 Ένας άλλος τρόπος με τον οποίο μπορούμε να αυξάνουμε την αγάπη μας για τον Θεό είναι ο στοχασμός γύρω από τις άφθονες προμήθειες που έχει κάνει προκειμένου να απολαμβάνουμε τη ζωή — την ομορφιά της δημιουργίας , την ατελείωτη ποικιλία γευστικής τροφής , τη θερμή συντροφιά καλών φίλων , καθώς και αναρίθμητα άλλα ωραία πράγματα που μας δίνουν ευχαρίστηση και ικανοποίηση . 
 Όσο περισσότερα μαθαίνουμε για τον Θεό μας , τόσο περισσότερους λόγους έχουμε να εκτιμούμε την απεριόριστη αγαθότητα και τη γενναιοδωρία του . 
 Σκεφτείτε όλα όσα έχει κάνει ο Ιεχωβά για εσάς προσωπικά . 
 Δεν συμφωνείτε ότι αξίζει την αγάπη σας ; 
 Ένα από τα πολλά δώρα που μας έχει προσφέρει ο Θεός είναι η δυνατότητα να τον πλησιάζουμε με προσευχή ανά πάσα στιγμή , γνωρίζοντας ότι “ Αυτός που ακούει προσευχή ” δίνει προσοχή στα όσα λέμε . 
 Ο Ιεχωβά έχει αναθέσει στον αγαπημένο του Γιο την εξουσία να κυβερνάει και να κρίνει . 
 Ωστόσο , δεν αναθέτει σε άλλους , ούτε και στον Γιο του , να ακούει προσευχές . 
 Ακούει τις προσευχές μας ο ίδιος προσωπικά . 
 Το στοργικό , προσωπικό ενδιαφέρον που δείχνει ο Ιεχωβά με αυτόν τον τρόπο μάς ελκύει κοντά του . 
 Ποιες υποσχέσεις του Ιεχωβά μάς ελκύουν σε αυτόν ; 
 Ελκυόμαστε επίσης στον Ιεχωβά όταν σκεφτόμαστε τι επιφυλάσσει για την ανθρωπότητα . 
 Έχει υποσχεθεί να θέσει τέρμα στην αρρώστια , στη θλίψη και στο θάνατο . 
 Όταν το ανθρώπινο γένος τελειοποιηθεί , κανείς δεν θα υποφέρει από κατάθλιψη , αποθάρρυνση ή τραγωδίες . 
 Η πείνα , η φτώχεια και ο πόλεμος δεν θα υπάρχουν πια . 
 Η γη θα μεταμορφωθεί σε παράδεισο . 
 Ο Ιεχωβά θα φέρει αυτές τις ευλογίες , όχι επειδή είναι αναγκασμένος , αλλά επειδή μας αγαπάει . 
 Τι είπε ο Μωυσής σχετικά με τα οφέλη της αγάπης για τον Ιεχωβά ; 
 Συνεπώς , υπάρχουν ισχυροί λόγοι να αγαπάμε τον Θεό μας και να αφήνουμε αυτή την αγάπη να αυξάνει . 
 Θα συνεχίσετε εσείς να ισχυροποιείτε την αγάπη σας για τον Θεό , επιτρέποντάς του να κατευθύνει τις οδούς σας ; Η επιλογή είναι δική σας . 
 Ο Μωυσής αναγνώρισε τα οφέλη που φέρνει η καλλιέργεια και η διατήρηση της αγάπης για τον Ιεχωβά . 
 Ο ίδιος είπε στους αρχαίους Ισραηλίτες : « Πρέπει να διαλέξεις τη ζωή για να παραμείνεις ζωντανός , εσύ και οι απόγονοί σου , με το να αγαπάς τον Ιεχωβά τον Θεό σου , με το να ακούς τη φωνή του και με το να προσκολλάσαι σε αυτόν · διότι αυτός είναι η ζωή σου και η μακρότητα των ημερών σου » . — Δευτερονόμιο 30 : 19 , 20 . 
 Θυμάστε ; 
 • Γιατί είναι ουσιώδες να αγαπάμε τον Ιεχωβά ; 
 • Πώς μπορούμε να δείχνουμε την αγάπη μας για τον Θεό ; 
 • Ποιους λόγους έχουμε να αγαπάμε τον Ιεχωβά ; 
 • Πώς μπορούμε να καλλιεργούμε αγάπη για τον Θεό ; 
 [ Εικόνα στη σελίδα 20 ] 
 Ο Ιεχωβά θεωρεί πραγματικά πολύτιμο κάτι που όλοι μπορούμε να εκφράσουμε — την αγάπη μας για αυτόν 
 [ Εικόνες στη σελίδα 23 ] 
 « Αυτός που έχει δει εμένα έχει δει και τον Πατέρα » . — Ιωάννης 14 : 9 
 Τι Σημαίνει να Αγαπάμε τον Πλησίον Μας 
 « Πρέπει να αγαπάς τον πλησίον σου όπως τον εαυτό σου » . — ΜΑΤΘΑΙΟΣ 22 : 39 . 
 Πώς δείχνουμε ότι αγαπάμε τον Θεό ; 
 ΤΙ ΑΠΑΙΤΕΙ ο Ιεχωβά από εκείνους που τον λατρεύουν ; Με λίγα απλά και ουσιαστικά λόγια , ο Ιησούς έδωσε συνοπτικά την απάντηση . 
 Είπε ότι η μεγαλύτερη εντολή είναι να αγαπάμε τον Ιεχωβά με όλη μας την καρδιά , την ψυχή , τη διάνοια και τη δύναμη . 
 Όπως είδαμε στο προηγούμενο άρθρο , η αγάπη για τον Θεό περιλαμβάνει το να υπακούμε σε αυτόν και να τηρούμε τις εντολές του , ανταποκρινόμενοι στην αγάπη που μας έχει δείξει . 
 Για εκείνους οι οποίοι αγαπούν τον Θεό , η επιτέλεση του θελήματός του δεν είναι βάρος . 
 Απεναντίας , τους φέρνει ευχαρίστηση . — Ψαλμός 40 : 8 · 1 Ιωάννη 5 : 2 , 3 . 
 2 , 3 . 
 Γιατί πρέπει να δίνουμε προσοχή στην εντολή να αγαπάμε τον πλησίον μας , και ποια ερωτήματα ανακύπτουν ; 
 Ο Ιησούς είπε ότι η δεύτερη σε σπουδαιότητα εντολή συνδέεται με την πρώτη : « Πρέπει να αγαπάς τον πλησίον σου όπως τον εαυτό σου » . 
 Με αυτή την εντολή θα ασχοληθούμε τώρα , και έχουμε βάσιμους λόγους να το κάνουμε αυτό . 
 Οι καιροί στους οποίους ζούμε χαρακτηρίζονται από μια ιδιοτελή , διαστρεβλωμένη μορφή αγάπης . 
 Στη θεόπνευστη περιγραφή του για τις « τελευταίες ημέρες » , ο απόστολος Παύλος έγραψε ότι οι άνθρωποι θα αγαπούσαν , όχι ο ένας τον άλλον , αλλά τον εαυτό τους , τα χρήματα και τις απολαύσεις . 
 Πολλοί θα ήταν « άστοργοι » ή , σύμφωνα με μια μετάφραση της Γραφής , « χωρίς φυσιολογική στοργή για τις οικογένειές τους » . 
 Ο Ιησούς Χριστός προείπε : « Πολλοί . . . θα προδώσουν ο ένας τον άλλον και θα μισήσουν ο ένας τον άλλον . . . . 
 Η αγάπη των περισσοτέρων θα ψυχρανθεί » . — Ματθαίος 24 : 10 , 12 . 
 Προσέξτε , όμως , ότι ο Ιησούς δεν είπε πως η αγάπη όλων επρόκειτο να ψυχρανθεί . 
 Πάντοτε υπήρχαν και πάντοτε θα υπάρχουν εκείνοι οι οποίοι δείχνουν την αγάπη που ο Ιεχωβά απαιτεί και αξίζει . 
 Όσοι αγαπούν αληθινά τον Ιεχωβά προσπαθούν να βλέπουν τους άλλους όπως τους βλέπει εκείνος . 
 Αλλά ποιος είναι ο πλησίον μας τον οποίο πρέπει να αγαπάμε ; Πώς πρέπει να δείχνουμε αγάπη για τον πλησίον μας ; Οι Γραφές μπορούν να μας βοηθήσουν να δώσουμε απαντήσεις σε αυτά τα σημαντικά ερωτήματα . 
 Ποιος Είναι ο Πλησίον Μου ; 
 Σύμφωνα με το 19ο κεφάλαιο του Λευιτικού , σε ποιους έπρεπε να δείχνουν αγάπη οι Ιουδαίοι ; 
 Όταν ο Ιησούς είπε στον Φαρισαίο ότι η δεύτερη σε σπουδαιότητα εντολή ήταν να αγαπάει κάποιος τον πλησίον του όπως τον εαυτό του , αναφερόταν σε έναν συγκεκριμένο νόμο που δόθηκε στον Ισραήλ και έχει καταγραφεί στο εδάφιο Λευιτικό 19 : 18 . 
 Στο ίδιο εκείνο κεφάλαιο , ειπώθηκε στους Ισραηλίτες ότι έπρεπε να θεωρούν πλησίον τους και άλλους ανθρώπους εκτός από τους ομοεθνείς τους . 
 Το εδάφιο 34 δηλώνει : « Ο πάροικος που παροικεί μαζί σας πρέπει να γίνει για εσάς σαν ένας αυτόχθων από εσάς · και πρέπει να τον αγαπάς όπως τον εαυτό σου , γιατί και εσείς γίνατε πάροικοι στη γη της Αιγύπτου » . 
 Συνεπώς , ακόμα και στους μη Ιουδαίους , ιδίως στους προσήλυτους , έπρεπε να συμπεριφέρονται με αγάπη . 
 Πώς αντιλαμβάνονταν οι Ιουδαίοι την αγάπη για τον πλησίον ; 
 Ωστόσο οι Ιουδαίοι ηγέτες των ημερών του Ιησού έβλεπαν τα πράγματα διαφορετικά . 
 Ορισμένοι δίδασκαν ότι οι όροι « φίλος » και « πλησίον » εφαρμόζονταν μόνο στους Ιουδαίους . 
 Τους μη Ιουδαίους έπρεπε να τους μισούν . 
 Αυτοί οι δάσκαλοι έκαναν το συλλογισμό ότι οι ευσεβείς έπρεπε να καταφρονούν τους ασεβείς . 
 « Σε μια τέτοια ατμόσφαιρα » , λέει ένα σύγγραμμα , « το μίσος ήταν αδύνατον να σβήσει . 
 Υπήρχαν πολλά πράγματα που το έτρεφαν » . 
 Ποια δύο πράγματα τόνισε ο Ιησούς όταν μίλησε σχετικά με την αγάπη για τον πλησίον ; 
 Στην Επί του Όρους Ομιλία του , ο Ιησούς αναφέρθηκε σε αυτό το ζήτημα και έδειξε ξεκάθαρα σε ποιους πρέπει να συμπεριφερόμαστε με αγάπη , λέγοντας : « Ακούσατε ότι ειπώθηκε : “ Πρέπει να αγαπάς τον πλησίον σου και να μισείς τον εχθρό σου ” . 
 Ωστόσο , εγώ σας λέω : Να αγαπάτε τους εχθρούς σας και να προσεύχεστε για εκείνους που σας διώκουν · ώστε να αποδειχτείτε γιοι του Πατέρα σας που είναι στους ουρανούς , επειδή αυτός κάνει τον ήλιο του να ανατέλλει σε πονηρούς και αγαθούς και φέρνει βροχή σε δικαίους και αδίκους » . 
 Εδώ ο Ιησούς τόνισε δύο πράγματα . 
 Πρώτον , ο Ιεχωβά δείχνει γενναιοδωρία και καλοσύνη και στους καλούς και στους κακούς . 
 Δεύτερον , εμείς πρέπει να ακολουθούμε το παράδειγμά του . 
 Ποιο δίδαγμα αντλούμε από την παραβολή του καλού Σαμαρείτη ; 
 Σε μια άλλη περίπτωση , ένας Ιουδαίος που ήταν ειδήμονας στο Νόμο ρώτησε τον Ιησού : « Ποιος είναι , όμως , ο πλησίον μου ; » Ο Ιησούς απάντησε με μια παραβολή , λέγοντας ότι κάποιος Σαμαρείτης βρήκε έναν άνθρωπο , έναν Ιουδαίο , στον οποίο είχαν επιτεθεί ληστές απογυμνώνοντάς τον από όλα όσα είχε . 
 Παρότι οι Ιουδαίοι γενικά καταφρονούσαν τους Σαμαρείτες , ο Σαμαρείτης περιποιήθηκε τα τραύματα του ανθρώπου και τον πήγε σε ένα πανδοχείο , όπου θα ήταν ασφαλής και θα μπορούσε να αναρρώσει . 
 Ποιο είναι το δίδαγμα ; Η αγάπη μας για τον πλησίον πρέπει να επεκτείνεται και σε άτομα που δεν ανήκουν στη δική μας φυλή , εθνικότητα ή θρησκεία . — Λουκάς 10 : 25 , 29 , 30 , 33 - 37 . 
 Τι Σημαίνει να Αγαπάμε τον Πλησίον Μας 
 Με ποιους τρόπους έπρεπε να δείχνουν την αγάπη τους οι Ισραηλίτες , σύμφωνα με το 19ο κεφάλαιο του Λευιτικού ; 
 Η αγάπη για τον πλησίον , όπως και η αγάπη για τον Θεό , δεν είναι απλώς ένα συναίσθημα , περιλαμβάνει πράξεις . 
 Είναι ωφέλιμο να εξετάσουμε περαιτέρω τα συμφραζόμενα της εντολής που έχει καταγραφεί στο 19ο κεφάλαιο του Λευιτικού και η οποία παροτρύνει το λαό του Θεού να αγαπούν τον πλησίον τους όπως τον εαυτό τους . 
 Εκεί διαβάζουμε ότι οι Ισραηλίτες έπρεπε να αφήνουν τους ταλαιπωρημένους και τους πάροικους να συμμετέχουν στο θερισμό . 
 Κανείς δεν επιτρεπόταν να κλέβει , να εξαπατά ή να συμπεριφέρεται με δολιότητα . 
 Στα δικαστικά ζητήματα οι Ισραηλίτες δεν έπρεπε να δείχνουν προσωποληψία . 
 Μολονότι έπρεπε να δίνουν έλεγχο όταν ήταν απαραίτητο , τους ειπώθηκε συγκεκριμένα : « Δεν πρέπει να μισείς τον αδελφό σου μέσα στην καρδιά σου » . 
 Αυτές και πολλές άλλες εντολές συνοψίζονταν στα λόγια : « Πρέπει να αγαπάς το συνάνθρωπό σου όπως τον εαυτό σου » . — Λευιτικό 19 : 9 - 11 , 15 , 17 , 18 . 
 Γιατί πρόσταξε ο Ιεχωβά τους Ισραηλίτες να μένουν αποχωρισμένοι από τα άλλα έθνη ; 
 Ενώ οι Ισραηλίτες έπρεπε να δείχνουν αγάπη στους άλλους , έπρεπε επίσης να μένουν αποχωρισμένοι από εκείνους που λάτρευαν ψεύτικους θεούς . 
 Ο Ιεχωβά προειδοποίησε για τους κινδύνους και τις συνέπειες των κακών συναναστροφών . 
 Για παράδειγμα , αναφορικά με τα έθνη που έπρεπε να εκδιώξουν οι Ισραηλίτες , ο Ιεχωβά πρόσταξε : « Δεν πρέπει να συμπεθερέψεις μαζί τους . 
 Την κόρη σου δεν πρέπει να τη δώσεις στο γιο του , και την κόρη του δεν πρέπει να την πάρεις για το γιο σου . 
 Διότι θα κάνει το γιο σου να πάψει να με ακολουθεί , και θα υπηρετήσουν άλλους θεούς · και ο θυμός του Ιεχωβά θα ανάψει εναντίον σας » . — Δευτερονόμιο 7 : 3 , 4 . 
 Τι χρειάζεται να προσέχουμε ; 
 Παρόμοια , οι Χριστιανοί προσέχουν να μη συνάπτουν σχέσεις με εκείνους που θα μπορούσαν να αποδυναμώσουν την πίστη τους . 
 Μας δίνεται η νουθεσία : « Μην μπαίνετε άνισα κάτω από τον ίδιο ζυγό με απίστους » , δηλαδή με άτομα που δεν αποτελούν μέρος της Χριστιανικής εκκλησίας . 
 Επιπρόσθετα , στους Χριστιανούς δίνεται η συμβουλή να παντρεύονται « μόνο εν Κυρίω » . 
 Εντούτοις , δεν πρέπει ποτέ να περιφρονούμε εκείνους που δεν συμμερίζονται την πίστη μας στον Ιεχωβά . 
 Ο Χριστός πέθανε για αμαρτωλούς , και πολλοί άνθρωποι που άλλοτε έπρατταν απαίσια πράγματα άλλαξαν την πορεία τους και συμφιλιώθηκαν με τον Θεό . — Ρωμαίους 5 : 8 · 1 Κορινθίους 6 : 9 - 11 . 
 Ποιος είναι ο καλύτερος τρόπος να δείχνουμε αγάπη σε άτομα τα οποία δεν υπηρετούν τον Ιεχωβά , και γιατί ; 
 Το καλύτερο που μπορούμε να κάνουμε για να δείχνουμε αγάπη σε άτομα τα οποία δεν υπηρετούν τον Θεό είναι να μιμούμαστε τον ίδιο τον Ιεχωβά . 
 Εκείνος , παρότι δεν αγαπάει την πονηρία , δείχνει στοργική καλοσύνη σε όλους δίνοντάς τους την ευκαιρία να επιστρέψουν από τις κακές οδούς τους και να λάβουν αιώνια ζωή . 
 Ο Ιεχωβά “ θέλει όλοι να φτάσουν σε μετάνοια ” . 
 Είναι θέλημά του « να σωθούν κάθε είδους άνθρωποι και να έρθουν σε ακριβή γνώση της αλήθειας » . 
 Να γιατί ο Ιησούς ανέθεσε στους ακολούθους του να κηρύττουν και να διδάσκουν και να “ κάνουν μαθητές από όλα τα έθνη ” . 
 Με τη συμμετοχή μας σε αυτό το έργο δείχνουμε αγάπη και για τον Θεό και για τον πλησίον , ναι , ακόμα και για τους εχθρούς μας ! 
 Αγάπη για τους Χριστιανούς Αδελφούς Μας 
 Τι έγραψε ο απόστολος Ιωάννης σχετικά με την αγάπη για τον αδελφό μας ; 
 Ο απόστολος Παύλος έγραψε : « Ας εργαζόμαστε το καλό προς όλους αλλά κυρίως προς εκείνους με τους οποίους είμαστε συγγενείς στην πίστη » . 
 Ως Χριστιανοί , έχουμε την υποχρέωση να δείχνουμε αγάπη σε εκείνους με τους οποίους είμαστε συγγενείς στην πίστη — τους πνευματικούς αδελφούς και αδελφές μας . 
 Πόσο σημαντική είναι αυτή η αγάπη ; Τονίζοντας αυτό το σπουδαίο σημείο , ο απόστολος Ιωάννης έγραψε : « Όποιος μισεί τον αδελφό του είναι ανθρωποκτόνος . . . 
 Αν κανείς πει : “ Αγαπώ τον Θεό ” και εντούτοις μισεί τον αδελφό του , είναι ψεύτης . 
 Διότι αυτός που δεν αγαπάει τον αδελφό του , τον οποίο έχει δει , δεν μπορεί να αγαπάει τον Θεό , τον οποίο δεν έχει δει » . 
 Αυτά είναι έντονα λόγια . 
 Ο Ιησούς Χριστός εφάρμοσε τις λέξεις « ανθρωποκτόνος » και « ψεύτης » στον Σατανά τον Διάβολο . 
 Δεν θα θέλαμε ποτέ να εφαρμοστούν σε εμάς αυτοί οι χαρακτηρισμοί ! 
 Με ποιους τρόπους μπορούμε να δείχνουμε αγάπη για τους ομοπίστους μας ; 
 Οι αληθινοί Χριστιανοί “ διδάσκονται από τον Θεό να αγαπούν ο ένας τον άλλον ” . 
 Πρέπει να αγαπάμε « όχι με λόγια ούτε με τη γλώσσα , αλλά με έργα και αλήθεια » . 
 Η αγάπη μας πρέπει να είναι « ανυπόκριτη » . 
 Η αγάπη μάς υποκινεί να δείχνουμε καλοσύνη , συμπόνια , συγχωρητικότητα , μακροθυμία και να μη ζηλεύουμε , να μην κομπάζουμε , να μην είμαστε αλαζόνες ούτε ιδιοτελείς . 
 Μας ωθεί να “ υπηρετούμε ως δούλοι ο ένας τον άλλον ” . 
 Ο Ιησούς είπε στους μαθητές του να αγαπούν ο ένας τον άλλον όπως εκείνος τους αγάπησε . 
 Συνεπώς , ο Χριστιανός πρέπει να είναι πρόθυμος να δώσει ακόμα και τη ζωή του για χάρη των ομοπίστων του όταν είναι απαραίτητο . 
 Πώς μπορούμε να εκδηλώνουμε αγάπη μέσα στην οικογένεια ; 
 Η αγάπη πρέπει να εκδηλώνεται ιδιαίτερα μέσα στη Χριστιανική οικογένεια , κυρίως δε μεταξύ των συζύγων . 
 Ο γαμήλιος δεσμός είναι τόσο στενός ώστε ο Παύλος είπε : « Πρέπει να αγαπούν οι σύζυγοι τις γυναίκες τους , όπως τα δικά τους σώματα » , και πρόσθεσε : « Αυτός που αγαπάει τη γυναίκα του αγαπάει τον εαυτό του » . 
 Ο Παύλος επαναλαμβάνει αυτή τη νουθεσία πέντε εδάφια παρακάτω . 
 Ο σύζυγος που αγαπάει τη σύζυγό του δεν μιμείται τους Ισραηλίτες των ημερών του Μαλαχία οι οποίοι φέρονταν δόλια στις συζύγους τους . 
 Περιθάλπει τη σύζυγό του . 
 Την αγαπάει όπως ο Χριστός αγάπησε την εκκλησία . 
 Αντίστοιχα , η αγάπη υποκινεί μια γυναίκα να σέβεται το σύζυγό της . — Εφεσίους 5 : 25 , 29 - 33 . 
 Τι υποκινήθηκαν μερικοί να πουν και να κάνουν όταν είδαν την αδελφική αγάπη σε δράση ; 
 Είναι σαφές ότι αυτού του είδους η αγάπη αποτελεί το διακριτικό γνώρισμα των αληθινών Χριστιανών . 
 Ο Ιησούς είπε : « Από αυτό θα γνωρίσουν όλοι ότι είστε μαθητές μου , αν έχετε αγάπη μεταξύ σας » . 
 Η αγάπη που έχουμε μεταξύ μας ελκύει ανθρώπους στον Θεό τον οποίο αγαπάμε και εκπροσωπούμε . 
 Για παράδειγμα , μια οικογένεια Μαρτύρων από τη Μοζαμβίκη αφηγείται : « Δεν είχαμε ξαναδεί ποτέ τέτοιο πράγμα . 
 Το απόγευμα , άρχισε να φυσάει ένας μανιασμένος άνεμος και επακολούθησε καταρρακτώδης βροχή και χαλάζι . 
 Οι δυνατοί άνεμοι κατέστρεψαν το καλαμένιο σπίτι μας και πήραν την τσίγκινη σκεπή . 
 Όταν αδελφοί μας από γειτονικές εκκλησίες ήρθαν και βοήθησαν να ξαναφτιάξουμε το σπίτι μας , οι γείτονές μας έλεγαν κατάπληκτοι : “ Η θρησκεία σας είναι πολύ καλή . 
 Εμάς ποτέ δεν μας έχει βοηθήσει έτσι η εκκλησία μας ” . 
 Ανοίξαμε τη Γραφή και τους δείξαμε τα εδάφια Ιωάννης 13 : 34 , 35 . 
 Πολλοί γείτονές μας μελετούν τώρα τη Γραφή » . 
 Αγάπη για τους Άλλους ως Άτομα 
 Ποια είναι η διαφορά ανάμεσα στο να αγαπάμε μια ομάδα ανθρώπων και στο να τους αγαπάμε ως άτομα ; 
 Δεν είναι δύσκολο να αγαπάμε τους πλησίον μας συλλογικά , ως ομάδα . 
 Η αγάπη για τους άλλους ως άτομα , όμως , είναι κάτι διαφορετικό . 
 Για παράδειγμα , η αγάπη μερικών ανθρώπων για τον πλησίον δεν προχωρεί πέρα από μια δωρεά σε κάποια φιλανθρωπική οργάνωση . 
 Πράγματι , είναι πολύ πιο εύκολο να λέμε ότι αγαπάμε τον πλησίον μας παρά να αγαπάμε έναν συνεργάτη που δείχνει να μη νοιάζεται για εμάς , έναν αντιπαθητικό γείτονα ή έναν φίλο που μας απογοητεύει . 
 17 , 18 . 
 Πώς έδειχνε ο Ιησούς αγάπη για τους άλλους ως άτομα , και με ποιο κίνητρο το έκανε αυτό ; 
 Όσον αφορά αυτό το ζήτημα της αγάπης για τους άλλους ως άτομα , διδασκόμαστε από τον Ιησού , ο οποίος αντανακλούσε τέλεια τις ιδιότητες του Θεού . 
 Παρότι ήρθε στη γη για να αφαιρέσει την αμαρτία του κόσμου , έδειχνε αγάπη για τους άλλους ως άτομα — για μια άρρωστη γυναίκα , έναν λεπρό , ένα παιδί . 
 Έτσι και εμείς δείχνουμε αγάπη για τον πλησίον μας με τη συμπεριφορά μας προς τους ανθρώπους με τους οποίους ερχόμαστε σε επαφή κάθε μέρα . 
 Δεν πρέπει ποτέ να ξεχνάμε , όμως , ότι η αγάπη για τον πλησίον συνδέεται με την αγάπη για τον Θεό . 
 Παρότι ο Ιησούς βοηθούσε τους φτωχούς , θεράπευε τους αρρώστους και έτρεφε τους πεινασμένους , το κίνητρο με το οποίο έκανε όλα αυτά τα πράγματα και δίδασκε τα πλήθη ήταν να βοηθήσει τους ανθρώπους να συμφιλιωθούν με τον Ιεχωβά . 
 Ο Ιησούς έκανε τα πάντα για τη δόξα του Θεού , χωρίς ποτέ να ξεχνάει ότι εκπροσωπούσε τον Θεό τον οποίο αγαπούσε και ότι αντανακλούσε τις ιδιότητές του . 
 Μιμούμενοι το παράδειγμα του Ιησού , μπορούμε και εμείς να δείχνουμε γνήσια αγάπη για τον πλησίον και ταυτόχρονα να μην αποτελούμε μέρος του κόσμου της πονηρής ανθρωπότητας . 
 Πώς Αγαπάμε τον Πλησίον μας Όπως τον Εαυτό Μας ; 
 19 , 20 . 
 Τι σημαίνει να αγαπάμε τον πλησίον μας όπως τον εαυτό μας ; 
 Ο Ιησούς είπε : « Πρέπει να αγαπάς τον πλησίον σου όπως τον εαυτό σου » . 
 Είναι φυσιολογικό να φροντίζουμε τον εαυτό μας και να έχουμε αυτοσεβασμό σε λογικό βαθμό . 
 Αν δεν ίσχυε αυτό , η συγκεκριμένη εντολή δεν θα είχε και πολύ νόημα . 
 Αυτή η κατάλληλη αγάπη για τον εαυτό μας δεν πρέπει να συγχέεται με την εγωκεντρική φιλαυτία για την οποία έκανε λόγο ο απόστολος Παύλος στο εδάφιο 2 Τιμόθεο 3 : 2 . 
 Αντίθετα , είναι μια λογική αίσθηση αυτοεκτίμησης . 
 Ένας λόγιος της Αγίας Γραφής την περιέγραψε ως « ισορροπημένη αγάπη για τον εαυτό μας , ούτε ναρκισσιστική ( “ είμαι θεός ” ) ούτε μαζοχιστική ( “ είμαι ένα τίποτα ” ) » . 
 Το να αγαπάμε τους άλλους όπως αγαπάμε τον εαυτό μας σημαίνει να τους βλέπουμε όπως θέλουμε να μας βλέπουν εκείνοι και να τους συμπεριφερόμαστε όπως θέλουμε να μας συμπεριφέρονται . 
 Ο Ιησούς είπε : « Όλα όσα θέλετε , λοιπόν , να κάνουν σε εσάς οι άνθρωποι πρέπει και εσείς , παρόμοια , να κάνετε σε αυτούς » . 
 Προσέξτε ότι ο Ιησούς δεν είπε να αναλογιζόμαστε αυτά που μας έκαναν οι άλλοι στο παρελθόν και κατόπιν να τους πληρώνουμε με το ίδιο νόμισμα . 
 Απεναντίας , πρέπει να σκεφτόμαστε πώς θέλουμε να μας συμπεριφέρονται οι άλλοι και κατόπιν να ενεργούμε ανάλογα . 
 Προσέξτε , επίσης , ότι ο Ιησούς δεν είπε αυτά τα λόγια μόνο για τους φίλους και τους αδελφούς . 
 Χρησιμοποίησε τη λέξη « άνθρωποι » ενδεχομένως για να δείξει ότι πρέπει να ενεργούμε έτσι απέναντι σε όλους τους ανθρώπους , στον καθέναν που συναντούμε . 
 Τι καταδεικνύουμε με το να εκδηλώνουμε αγάπη στους άλλους ; 
 Η αγάπη για τον πλησίον μας θα μας προστατεύει από το να κάνουμε το κακό . 
 Ο απόστολος Παύλος έγραψε : « Ο νομικός κώδικας , “ Δεν πρέπει να μοιχεύσεις , Δεν πρέπει να διαπράξεις φόνο , Δεν πρέπει να κλέψεις , Δεν πρέπει να έχεις πλεονεξία ” , και οποιαδήποτε άλλη εντολή υπάρχει , συνοψίζεται σε αυτόν το λόγο , δηλαδή στο “ Πρέπει να αγαπάς τον πλησίον σου όπως τον εαυτό σου ” . 
 Η αγάπη δεν εργάζεται το κακό στον πλησίον » . 
 Η αγάπη θα μας υποκινεί να αναζητούμε τρόπους για να κάνουμε το καλό στους άλλους . 
 Με το να αγαπάμε τους συνανθρώπους μας , καταδεικνύουμε ότι αγαπάμε και εκείνον που δημιούργησε τον άνθρωπο κατά την εικόνα Του , τον Ιεχωβά Θεό . — Γένεση 1 : 26 . 
 Πώς θα Απαντούσατε ; 
 • Σε ποιους πρέπει να δείχνουμε αγάπη , και γιατί ; 
 • Πώς μπορούμε να δείχνουμε αγάπη σε εκείνους που δεν υπηρετούν τον Ιεχωβά ; 
 • Πώς περιγράφει η Γραφή την αγάπη που πρέπει να έχουμε για τους αδελφούς μας ; 
 • Τι σημαίνει να αγαπάμε τον πλησίον μας όπως τον εαυτό μας ; 
 [ Εικόνα στη σελίδα 26 ] 
 « Ποιος είναι , όμως , ο πλησίον μου ; » 
 [ Εικόνα στη σελίδα 29 ] 
 Η αγάπη του Ιησού επεκτείνεται στους άλλους ως άτομα 
 « Η Μεγάλη Ημέρα του Ιεχωβά Πλησιάζει » 
 « Η μεγάλη ημέρα του Ιεχωβά πλησιάζει . 
 Πλησιάζει και σπεύδει ολοταχώς » . — ΣΟΦΟΝΙΑΣ 1 : 14 . 
 1 , 2 . ( α ) Ποια ξεχωριστή ημέρα προσμένουν οι Χριστιανοί ; ( β ) Ποια ερωτήματα χρειάζεται να κάνουμε , και γιατί ; 
 ΜΙΑ κοπέλα που λάμπει από χαρά προσμένει με ανυπομονησία να έρθει η ημέρα του γάμου της . 
 Μια μέλλουσα μητέρα αποβλέπει γεμάτη αισθήματα αγάπης στη γέννηση του μωρού της . 
 Ένας εξαντλημένος εργάτης αδημονεί να αρχίσουν οι από πολλού αναμενόμενες διακοπές του . 
 Τι κοινό έχουν αυτοί οι άνθρωποι ; Όλοι περιμένουν μια ξεχωριστή ημέρα — μια ημέρα που θα επηρεάσει τη ζωή τους . 
 Έχουν βαθιά αλλά πολύ διαφορετικά συναισθήματα . 
 Η ημέρα που προσμένουν θα έρθει τελικά , και ελπίζουν να είναι τότε έτοιμοι για αυτήν . 
 Παρόμοια , οι αληθινοί Χριστιανοί σήμερα προσμένουν με ανυπομονησία την έλευση μιας ξεχωριστής ημέρας . 
 Πρόκειται για τη μεγάλη « ημέρα του Ιεχωβά » . 
 Ποια είναι αυτή η επερχόμενη « ημέρα του Ιεχωβά » , και πώς θα επηρεάσει η έλευσή της την ανθρωπότητα ; Επιπλέον , πώς μπορούμε να βεβαιωθούμε ότι είμαστε έτοιμοι για την έλευσή της ; Είναι επιτακτικό να αναζητήσουμε τις απαντήσεις σε αυτά τα ερωτήματα τώρα , επειδή τα στοιχεία δείχνουν πόσο αληθινά είναι τα ακόλουθα λόγια της Αγίας Γραφής : « Η μεγάλη ημέρα του Ιεχωβά πλησιάζει . 
 Πλησιάζει και σπεύδει ολοταχώς » . — Σοφονίας 1 : 14 . 
 « Η Μεγάλη Ημέρα του Ιεχωβά » 
 Τι είναι « η μεγάλη ημέρα του Ιεχωβά » ; 
 Τι είναι « η μεγάλη ημέρα του Ιεχωβά » ; Σε ολόκληρη τη Γραφή η έκφραση « η ημέρα του Ιεχωβά » αναφέρεται σε ιδιαίτερες περιόδους κατά τις οποίες ο Ιεχωβά εκτέλεσε κρίση εναντίον των εχθρών του και δόξασε το μεγάλο όνομά του . 
 Ο άπιστος λαός του Ιούδα και της Ιερουσαλήμ καθώς και οι καταπιεστικοί κάτοικοι της Βαβυλώνας και της Αιγύπτου αντιμετώπισαν όλοι “ ημέρες του Ιεχωβά ” όταν υπέστησαν την εκτέλεση των κρίσεών Του . 
 Ωστόσο , η μεγαλύτερη « ημέρα του Ιεχωβά » είναι ακόμη μελλοντική . 
 Είναι η « ημέρα » κατά την οποία η κρίση του Ιεχωβά θα εκτελεστεί εναντίον εκείνων που έχουν δυσφημίσει το όνομά του . 
 Θα αρχίσει με την καταστροφή της “ Βαβυλώνας της Μεγάλης ” , της παγκόσμιας αυτοκρατορίας της ψεύτικης θρησκείας , και θα αποκορυφωθεί με την εξάλειψη του υπόλοιπου πονηρού συστήματος πραγμάτων στον πόλεμο του Αρμαγεδδώνα . — Αποκάλυψη 16 : 14 , 16 · 17 : 5 , 15 - 17 · 19 : 11 - 21 . 
 Γιατί θα έπρεπε να φοβούνται οι περισσότεροι άνθρωποι την ημέρα του Ιεχωβά που πλησιάζει γοργά ; 
 Είτε το αντιλαμβάνονται είτε όχι , οι περισσότεροι άνθρωποι θα έπρεπε να φοβούνται αυτή την ημέρα που πλησιάζει γοργά . 
 Γιατί ; Μέσω του προφήτη Σοφονία , ο Ιεχωβά απαντάει : « Εκείνη η ημέρα είναι ημέρα σφοδρής οργής , ημέρα στενοχώριας και οδύνης , ημέρα θύελλας και ερήμωσης , ημέρα σκοταδιού και ζοφερότητας , ημέρα σύννεφων και ζόφου » . 
 Τι τρομακτική περιγραφή ! 
 Επιπρόσθετα , ο προφήτης αναφέρει : « Θα προξενήσω στενοχώρια στους ανθρώπους . . . επειδή εναντίον του Ιεχωβά έχουν αμαρτήσει » . — Σοφονίας 1 : 15 , 17 . 
 Ποια θετική άποψη έχουν εκατομμύρια άνθρωποι για την ημέρα του Ιεχωβά , και γιατί ; 
 Εκατομμύρια άλλοι , όμως , προσδοκούν με ανυπομονησία την έλευση της ημέρας του Ιεχωβά . 
 Γιατί ; Γνωρίζουν ότι είναι καιρός σωτηρίας και απελευθέρωσης για τους δίκαιους , μια ημέρα κατά την οποία ο ίδιος ο Ιεχωβά θα εξυψωθεί υπέρτατα και το ένδοξο όνομά του θα αγιαστεί . 
 Το αν οι άνθρωποι πρέπει να φοβούνται αυτή την ημέρα ή να την προσδοκούν με ανυπομονησία εξαρτάται κυρίως από το πώς χρησιμοποιούν τη ζωή τους τώρα . 
 Πώς βλέπετε εσείς την εγγύτητα εκείνης της ημέρας ; Είστε έτοιμοι για αυτήν ; Επηρεάζει την καθημερινή σας ζωή τώρα το γεγονός ότι η ημέρα του Ιεχωβά φαίνεται στον ορίζοντα ; 
 « Θα Έρθουν Εμπαίκτες με τον Εμπαιγμό Τους » 
 Πώς βλέπουν οι περισσότεροι άνθρωποι την « ημέρα του Ιεχωβά » , και γιατί δεν εκπλήσσονται από αυτό οι αληθινοί Χριστιανοί ; 
 Παρά το επείγον της κατάστασης , τους περισσότερους κατοίκους της γης δεν τους απασχολεί η « ημέρα του Ιεχωβά » η οποία πλησιάζει . 
 Χλευάζουν και εμπαίζουν εκείνους που τους προειδοποιούν για την επικείμενη έλευσή της . 
 Οι αληθινοί Χριστιανοί δεν εκπλήσσονται από αυτό . 
 Θυμούνται την προειδοποίηση που κατέγραψε ο απόστολος Πέτρος : « Γνωρίζετε αυτό πρώτα , ότι στις τελευταίες ημέρες θα έρθουν εμπαίκτες με τον εμπαιγμό τους , που θα περπατούν σύμφωνα με τις επιθυμίες τους και θα λένε : “ Πού είναι αυτή η υποσχεμένη παρουσία του ; Διότι από την ημέρα που οι προπάτορές μας κοιμήθηκαν τον ύπνο του θανάτου , τα πάντα παραμένουν ακριβώς όπως ήταν από την αρχή της δημιουργίας ” » . — 2 Πέτρου 3 : 3 , 4 . 
 Τι θα μας βοηθήσει να διατηρούμε το αίσθημα του επείγοντος ; 
 Τι θα μας βοηθήσει να αντιστεκόμαστε σε αυτόν τον αρνητικό τρόπο σκέψης και έτσι να διατηρούμε το αίσθημα του επείγοντος ; Ο Πέτρος μάς λέει : « Αφυπνίζω μέσω υπενθύμισης τις καθαρές σας ικανότητες σκέψης , για να θυμηθείτε τα λόγια που προειπώθηκαν από τους αγίους προφήτες και την εντολή του Κυρίου και Σωτήρα μέσω των αποστόλων σας » . 
 Το να δίνουμε προσοχή στις προφητικές προειδοποιήσεις θα μας βοηθήσει να “ αφυπνίζουμε τις καθαρές μας ικανότητες σκέψης ” . 
 Ίσως έχουμε ακούσει επανειλημμένα αυτές τις υπενθυμίσεις , αλλά τώρα περισσότερο από ποτέ είναι ζωτικό να συνεχίσουμε να δίνουμε προσοχή στις συγκεκριμένες προειδοποιήσεις . — Ησαΐας 34 : 1 - 4 · Λουκάς 21 : 34 - 36 . 
 Γιατί παραβλέπουν πολλοί τις υπενθυμίσεις της Γραφής ; 
 Γιατί παραβλέπουν μερικοί αυτές τις υπενθυμίσεις ; Ο Πέτρος συνεχίζει : « Θεληματικά τους διαφεύγει αυτό το γεγονός , ότι υπήρχαν ουρανοί από παλιά και γη που στεκόταν συμπαγής έξω από νερό και ανάμεσα σε νερό με το λόγο του Θεού · και με εκείνα τα μέσα ο κόσμος εκείνου του καιρού υπέστη καταστροφή όταν κατακλύστηκε με νερό » . 
 Ναι , υπάρχουν άνθρωποι που δεν θέλουν να έρθει η ημέρα του Ιεχωβά . 
 Δεν θέλουν να διαταραχτεί η ζωή τους . 
 Δεν θέλουν να είναι υπόλογοι στον Ιεχωβά για τον ιδιοτελή τρόπο ζωής τους ! 
 Όπως δηλώνει ο Πέτρος , ζουν « σύμφωνα με τις επιθυμίες τους » . 
 Ποια στάση έδειξαν οι άνθρωποι στις ημέρες του Νώε και του Λωτ ; 
 Αυτοί οι εμπαίκτες προτιμούν « θεληματικά » να παραβλέπουν το ότι ο Ιεχωβά έχει παρέμβει στις υποθέσεις της ανθρωπότητας στο παρελθόν . 
 Τόσο ο Ιησούς Χριστός όσο και ο απόστολος Πέτρος αναφέρονται σε δύο τέτοια γεγονότα — « στις ημέρες του Νώε » και « στις ημέρες του Λωτ » . 
 Πριν από τον Κατακλυσμό , οι άνθρωποι δεν έδωσαν προσοχή στην προειδοποίηση που μετέδιδε ο Νώε . 
 Παρόμοια , πριν από την καταστροφή των Σοδόμων και των Γομόρρων , στα μάτια των γαμπρών του , ο Λωτ « φάνηκε σαν να αστειεύεται » . — Γένεση 19 : 14 . 
 Ποια είναι η αντίδραση του Ιεχωβά απέναντι σε εκείνους που δεν δίνουν προσοχή ; 
 Η κατάσταση δεν διαφέρει σήμερα . 
 Ωστόσο , προσέξτε την αντίδραση του Ιεχωβά απέναντι σε εκείνους που δεν δίνουν προσοχή : « Θα στρέψω την προσοχή μου στους άντρες που μένουν κατασταλαγμένοι πάνω στην τρυγία τους και που λένε μέσα στην καρδιά τους : “ Ο Ιεχωβά δεν θα κάνει καλό και δεν θα κάνει κακό ” . 
 Και ο πλούτος τους θα καταλήξει να είναι για λαφυραγώγηση και τα σπίτια τους για ολοσχερή ερήμωση . 
 Και θα χτίσουν σπίτια , αλλά δεν θα κατοικήσουν · και θα φυτέψουν αμπέλια , αλλά δεν θα πιουν το κρασί τους » . 
 Οι άνθρωποι μπορεί να συνεχίζουν τις « φυσιολογικές » καθημερινές τους δραστηριότητες , αλλά δεν θα αποκομίσουν κανένα μόνιμο όφελος από τη σκληρή εργασία τους . 
 Γιατί ; Επειδή η ημέρα του Ιεχωβά θα έρθει ξαφνικά , και όσα υλικά πλούτη και αν έχουν συσσωρεύσει δεν θα τους σώσουν . — Σοφονίας 1 : 18 . 
 « Συνέχισε να το Προσμένεις » 
 Ποια νουθεσία πρέπει να θυμόμαστε ; 
 Ανόμοια με τον πονηρό κόσμο που μας περιβάλλει , εμείς πρέπει να θυμόμαστε τη νουθεσία που κατέγραψε ο προφήτης Αββακούμ : « Το όραμα μένει για τον προσδιορισμένο καιρό και τρέχει ασθμαίνοντας προς το τέλος και δεν θα πει ψέματα . 
 Ακόμη και αν καθυστερήσει , συνέχισε να το προσμένεις · διότι εξάπαντος θα βγει αληθινό . 
 Δεν θα αργήσει » . 
 Ακόμη και αν εκείνη η ημέρα φαίνεται πως καθυστερεί από τη δική μας ατελή άποψη , πρέπει να θυμόμαστε ότι ο Ιεχωβά δεν αργοπορεί . 
 Η ημέρα του θα έρθει ακριβώς στον κατάλληλο καιρό , σε μια ώρα που οι άνθρωποι δεν θα το περιμένουν . — Μάρκος 13 : 33 · 2 Πέτρου 3 : 9 , 10 . 
 Για ποιο πράγμα προειδοποίησε ο Ιησούς , και πώς αντιδιαστέλλεται αυτό με τις πράξεις των πιστών ακολούθων του ; 
 Ο Ιησούς , τονίζοντας πόσο σημαντικό είναι να συνεχίσουμε να προσμένουμε την ημέρα του Ιεχωβά , προειδοποίησε ότι ακόμη και μερικοί από τους ακολούθους του θα έχαναν το αίσθημα του επείγοντος . 
 Προείπε τα εξής σχετικά με αυτούς : « Αν πει ο κακός εκείνος δούλος μέσα στην καρδιά του : “ Ο κύριός μου καθυστερεί ” , και αρχίσει να χτυπάει τους συνδούλους του και να τρώει και να πίνει με τους αδιόρθωτους μέθυσους , ο κύριος εκείνου του δούλου θα έρθει μια ημέρα που αυτός δεν περιμένει και μια ώρα που αυτός δεν γνωρίζει , και θα τον τιμωρήσει με τη μεγαλύτερη αυστηρότητα » . 
 Σε αντιδιαστολή με αυτό , η τάξη του πιστού και φρόνιμου δούλου διατηρεί με οσιότητα το αίσθημα του επείγοντος . 
 Η τάξη του δούλου έχει παραμείνει σε εγρήγορση και έχει αποδειχτεί έτοιμη . 
 Ο Ιησούς έχει διορίσει το δούλο « υπεύθυνο σε όλα τα υπάρχοντά του » εδώ στη γη . — Ματθαίος 24 : 42 - 47 . 
 Ανάγκη για το Αίσθημα του Επείγοντος 
 Πώς τόνισε ο Ιησούς την ανάγκη για το αίσθημα του επείγοντος ; 
 Για τους Χριστιανούς του πρώτου αιώνα ήταν επιτακτικό να διατηρούν το αίσθημα του επείγοντος . 
 Ήταν απαραίτητο να ενεργήσουν αμέσως και να φύγουν από την Ιερουσαλήμ όταν είδαν εκείνη την πόλη « περικυκλωμένη από στρατόπεδα » . 
 Αυτό συνέβη το έτος 66 Κ.Χ . 
 Προσέξτε πώς τόνισε ο Ιησούς την ανάγκη να διατηρούν οι Χριστιανοί το αίσθημα του επείγοντος εκείνη την εποχή : « Αυτός που είναι στην ταράτσα ας μην κατεβεί να πάρει τα αγαθά από το σπίτι του · και αυτός που είναι στον αγρό ας μην επιστρέψει στο σπίτι να πάρει το εξωτερικό του ένδυμα » . 
 Εφόσον η ιστορία δείχνει ότι η Ιερουσαλήμ συνέχισε να υπάρχει επί τέσσερα ακόμη χρόνια , γιατί ήταν τόσο επείγον να ενεργήσουν οι Χριστιανοί σύμφωνα με τα λόγια του Ιησού το 66 Κ.Χ . 
 ; 
 14 , 15 . 
 Γιατί ήταν επιτακτικό να ενεργήσουν χωρίς καθυστέρηση οι Χριστιανοί του πρώτου αιώνα όταν είδαν την Ιερουσαλήμ περικυκλωμένη από στρατόπεδα ; 
 Μολονότι είναι αλήθεια ότι ο ρωμαϊκός στρατός κατέστρεψε την Ιερουσαλήμ αργότερα , το 70 Κ.Χ . , τα χρόνια που μεσολάβησαν δεν ήταν ανέμελα . 
 Ούτε κατά διάνοια ! 
 Εκείνα τα χρόνια ήταν γεμάτα βία και αιματοχυσία . 
 Κάποιος ιστορικός αναφέρει ότι η κατάσταση που επικρατούσε στην Ιερουσαλήμ εκείνη την εποχή ήταν « ένας τρομερά αιματηρός εμφύλιος πόλεμος , συνοδευόμενος από πράξεις φρικτής βαναυσότητας » . 
 Οι νεαροί επιστρατεύονταν για να ενισχύσουν τα οχυρώματα , να πάρουν τα όπλα και να υπηρετήσουν στο στρατό . 
 Έκαναν στρατιωτικές ασκήσεις κάθε μέρα . 
 Όσοι δεν επιδοκίμαζαν τα ακραία μέτρα θεωρούνταν προδότες . 
 Αν οι Χριστιανοί είχαν αργήσει να φύγουν από την πόλη , θα είχαν βρεθεί σε άκρως επικίνδυνη θέση . — Ματθαίος 26 : 52 · Μάρκος 12 : 17 . 
 Πρέπει να σημειωθεί πως ο Ιησούς είπε ότι “ εκείνοι που ήταν στην Ιουδαία ” , όχι απλώς στην Ιερουσαλήμ , έπρεπε να αρχίσουν να φεύγουν . 
 Αυτό ήταν σημαντικό επειδή τα ρωμαϊκά στρατεύματα , λίγους μήνες αφότου αποσύρθηκαν από την Ιερουσαλήμ , ξανάρχισαν τις πολεμικές τους επιχειρήσεις . 
 Πρώτα υποτάχθηκε η Γαλιλαία το 67 Κ.Χ . , και κατόπιν η Ιουδαία κατακτήθηκε μεθοδικά το επόμενο έτος . 
 Αυτό προξένησε μεγάλη δυστυχία σε όλη την ύπαιθρο . 
 Επίσης , γινόταν ολοένα και πιο δύσκολο για οποιονδήποτε Ιουδαίο να διαφύγει από την ίδια την Ιερουσαλήμ . 
 Οι πύλες της πόλης φυλάσσονταν , και αν κάποιοι προσπαθούσαν να διαφύγουν θεωρούνταν ότι αυτομολούν στους Ρωμαίους . 
 Ποια στάση έπρεπε να έχουν οι Χριστιανοί του πρώτου αιώνα για να επιζήσουν από εκείνον τον καιρό της στενοχώριας ; 
 Με όλους αυτούς τους παράγοντες υπόψη , μπορούμε να καταλάβουμε γιατί ο Ιησούς τόνισε το επείγον της κατάστασης . 
 Οι Χριστιανοί έπρεπε να είναι διατεθειμένοι να κάνουν θυσίες και να μην επιτρέπουν στον εαυτό τους να παρεκκλίνει εξαιτίας των υλικών αποκτημάτων . 
 Έπρεπε να είναι διατεθειμένοι “ να αποχαιρετήσουν όλα τους τα υπάρχοντα ” προκειμένου να υπακούσουν στην προειδοποίηση του Ιησού . 
 Εκείνοι που υπάκουσαν αμέσως και διέφυγαν στην άλλη πλευρά του Ιορδάνη σώθηκαν . 
 Διατηρούμε το Αίσθημα του Επείγοντος 
 Γιατί πρέπει να ενισχύουμε το αίσθημά μας του επείγοντος ; 
 Οι Γραφικές προφητείες αποκαλύπτουν ξεκάθαρα ότι ζούμε βαθιά στον καιρό του τέλους . 
 Τώρα όσο ποτέ άλλοτε χρειάζεται να ενισχύουμε το αίσθημά μας του επείγοντος . 
 Ένας στρατιώτης σε καιρό ειρήνης δεν νιώθει την ένταση και τον κίνδυνο της μάχης . 
 Εντούτοις , αν λόγω αυτού δεν νιώθει την επείγουσα ανάγκη για επαγρύπνηση και κληθεί ξαφνικά να αναλάβει δράση , μπορεί κάλλιστα να βρεθεί απροετοίμαστος , με μοιραίες συνέπειες . 
 Το ίδιο αληθεύει και από πνευματική άποψη . 
 Αν επιτρέψουμε να εξασθενήσει το αίσθημά μας του επείγοντος , μπορεί να βρεθούμε απροετοίμαστοι να αποκρούσουμε τις επιθέσεις που δεχόμαστε και ίσως αιφνιδιαστούμε όταν έρθει τελικά η ημέρα του Ιεχωβά . 
 Αν κάποιοι έχουν “ αποτραβηχτεί από το να ακολουθούν τον Ιεχωβά ” , τώρα είναι ο καιρός να τον εκζητήσουν ξανά . — Σοφονίας 1 : 3 - 6 · 2 Θεσσαλονικείς 1 : 8 , 9 . 
 18 , 19 . 
 Τι θα μας βοηθήσει να έχουμε διαρκώς στο νου « την παρουσία της ημέρας του Ιεχωβά » ; 
 Δεν είναι άξιο απορίας που ο απόστολος Πέτρος μάς νουθετεί να έχουμε διαρκώς στο νου « την παρουσία της ημέρας του Ιεχωβά » ! 
 Πώς μπορούμε να το κάνουμε αυτό ; Ένας τρόπος είναι με το να επιδιδόμαστε « σε άγιες πράξεις διαγωγής και έργα θεοσεβούς αφοσίωσης » . 
 Αν παραμένουμε απασχολημένοι με τέτοιες δραστηριότητες , αυτό θα μας βοηθάει να προσδοκούμε με ανυπομονησία την έλευση της « ημέρας του Ιεχωβά » . 
 Η λέξη του πρωτότυπου ελληνικού κειμένου που αποδίδεται « έχοντας διαρκώς στο νου » προέρχεται από το ρήμα σπεύδω , που κυριολεκτικά σημαίνει « επιταχύνω » . 
 Εννοείται ότι δεν μπορούμε να επιταχύνουμε το χρόνο που απομένει ως την έλευση της ημέρας του Ιεχωβά . 
 Εντούτοις , καθώς προσμένουμε εκείνη την ημέρα , ο καιρός θα φαίνεται ότι περνάει πολύ πιο γρήγορα αν είμαστε πολυάσχολοι στην υπηρεσία του Θεού . — 1 Κορινθίους 15 : 58 . 
 Παρόμοια , αν κάνουμε στοχασμούς γύρω από το Λόγο του Θεού και συλλογιζόμαστε τις υπενθυμίσεις που βρίσκονται εκεί , θα είμαστε ικανοί ακριβώς για αυτό — να προσμένουμε « με ζήλο και λαχτάρα τον ερχομό » εκείνης της ημέρας , ναι , να είμαστε σε « διαρκή προσμονή » για αυτήν . 
 Μεταξύ των εν λόγω υπενθυμίσεων είναι οι πολλές προφητείες που προλέγουν όχι μόνο την έλευση της ημέρας του Ιεχωβά αλλά και τις άφθονες ευλογίες που θα παρασχεθούν σε όσους “ προσμένουν τον Ιεχωβά ” . — Σοφονίας 3 : 8 . 
 Ποια προτροπή πρέπει να πάρουμε στα σοβαρά ; 
 Τώρα είναι αληθινά ο καιρός να πάρουμε όλοι στα σοβαρά την προτροπή που δόθηκε μέσω του προφήτη Σοφονία : « Προτού έρθει πάνω σας ο φλογερός θυμός του Ιεχωβά , προτού έρθει πάνω σας η ημέρα του θυμού του Ιεχωβά , εκζητείτε τον Ιεχωβά , όλοι εσείς οι πράοι της γης , που έχετε εφαρμόσει τη δικαστική Του απόφαση . 
 Εκζητείτε δικαιοσύνη , εκζητείτε πραότητα . 
 Πιθανόν να καλυφτείτε την ημέρα του θυμού του Ιεχωβά » . — Σοφονίας 2 : 2 , 3 . 
 Τι θα είναι αποφασισμένος να κάνει ο λαός του Θεού στη διάρκεια του 2007 ; 
 Πόσο κατάλληλο είναι , λοιπόν , το εδάφιο του έτους που έχει επιλεχθεί για το ημερολογιακό έτος 2007 : « Η μεγάλη ημέρα του Ιεχωβά πλησιάζει » . 
 Ο λαός του Θεού είναι πεπεισμένος ότι « πλησιάζει και σπεύδει ολοταχώς » . 
 « Δεν θα αργήσει » . 
 Έτσι λοιπόν , καθώς προσμένουμε εκείνη την ημέρα , είθε να είμαστε πάντοτε άγρυπνοι ως προς τους καιρούς στους οποίους ζούμε , συνειδητοποιώντας ότι η τελική εκπλήρωση αυτών των προφητειών είναι πολύ κοντά ! 
 Μπορείτε να Απαντήσετε ; 
 • Τι είναι « η μεγάλη ημέρα του Ιεχωβά » ; 
 • Γιατί παραβλέπουν πολλοί το επείγον των καιρών ; 
 • Γιατί ήταν απαραίτητο να ενεργήσουν οι Χριστιανοί τον πρώτο αιώνα με το αίσθημα του επείγοντος ; 
 • Πώς μπορούμε να εντείνουμε το αίσθημά μας του επείγοντος ; 
 [ Πρόταση που τονίζεται στη σελίδα 19 ] 
 Το εδάφιο του έτους για το 2007 θα είναι : « Η μεγάλη ημέρα του Ιεχωβά πλησιάζει » . — Σοφονίας 1 : 14 . 
 [ Εικόνες στη σελίδα 16 , 17 ] 
 Όπως και στις ημέρες του Νώε , οι εμπαίκτες θα αιφνιδιαστούν όταν ο Ιεχωβά αναλάβει δράση 
 [ Εικόνα στη σελίδα 18 ] 
 Οι Χριστιανοί έπρεπε να ενεργήσουν χωρίς καθυστέρηση όταν είδαν την Ιερουσαλήμ « περικυκλωμένη από στρατόπεδα » 
 Ο Ιεχωβά Δίνει « Άγιο Πνεύμα σε Εκείνους που Ζητούν από Αυτόν » 
 « Αν εσείς , μολονότι είστε πονηροί , ξέρετε να δίνετε καλά δώρα στα παιδιά σας , πόσο μάλλον ο Πατέρας που είναι στον ουρανό θα δώσει άγιο πνεύμα σε εκείνους που ζητούν από αυτόν ! » — ΛΟΥΚΑΣ 11 : 13 . 
 Πότε χρειαζόμαστε ιδιαίτερα τη βοήθεια του αγίου πνεύματος ; 
 “ ΔΕΝ μπορώ να το αντιμετωπίσω με τις δικές μου δυνάμεις . 
 Μόνο με τη βοήθεια του αγίου πνεύματος θα καταφέρω να υπομείνω αυτή τη δοκιμασία ! ” 
 Έχετε εκφράσει ποτέ μέσα από την καρδιά σας τέτοια αισθήματα ; Στους περισσότερους Χριστιανούς έχει συμβεί αυτό . 
 Ίσως είπατε κάτι τέτοιο όταν μάθατε ότι είχατε προσβληθεί από μια σοβαρή ασθένεια . 
 Ή ίσως όταν ο σύντροφος της ζωής σας κοιμήθηκε τον ύπνο του θανάτου . 
 Ή ενδεχομένως αυτό συνέβη όταν τα μαύρα σύννεφα της κατάθλιψης σκίασαν την άλλοτε αισιόδοξη διάθεσή σας . 
 Σε οδυνηρές στιγμές της ζωής , ίσως νιώθατε ότι επιβιώνατε μόνο επειδή το άγιο πνεύμα του Ιεχωβά σάς προμήθευε « δύναμη που ξεπερνάει το φυσιολογικό » . — 2 Κορινθίους 4 : 7 - 9 · Ψαλμός 40 : 1 , 2 . 
 ( α ) Ποιες δυσκολίες αντιμετωπίζουν οι αληθινοί Χριστιανοί ; ( β ) Ποια ερωτήματα θα εξετάσουμε σε αυτό το άρθρο ; 
 Οι αληθινοί Χριστιανοί είναι αναγκασμένοι να αντιμετωπίζουν αυξανόμενη πίεση και εναντίωση από το σημερινό ασεβή κόσμο . 
 Επιπρόσθετα , οι ακόλουθοι του Χριστού δέχονται επίθεση από τον ίδιο τον Σατανά τον Διάβολο , ο οποίος διεξάγει άγριο πόλεμο εναντίον εκείνων που « τηρούν τις εντολές του Θεού και έχουν το έργο της επίδοσης μαρτυρίας για τον Ιησού » . 
 Δεν είναι άξιο απορίας , λοιπόν , που χρειαζόμαστε την υποστήριξη του πνεύματος του Θεού τώρα περισσότερο από ποτέ . 
 Τι μπορούμε να κάνουμε για να διασφαλίσουμε ότι θα συνεχίσουμε να λαβαίνουμε το άγιο πνεύμα του Θεού με αφθονία ; Και γιατί μπορούμε να είμαστε βέβαιοι ότι ο Ιεχωβά είναι πολύ πρόθυμος να μας δώσει τη δύναμη που χρειαζόμαστε σε καιρούς δοκιμασίας ; Τις απαντήσεις σε αυτά τα ερωτήματα τις βρίσκουμε σε δύο παραβολές του Ιησού . 
 Να Προσεύχεστε Επίμονα 
 3 , 4 . 
 Ποια παραβολή αφηγήθηκε ο Ιησούς , και πώς την εφάρμοσε στην προσευχή ; 
 Ένας από τους μαθητές του Ιησού υπέβαλε κάποτε το αίτημα : « Κύριε , δίδαξέ μας πώς να προσευχόμαστε » . 
 Ο Ιησούς απάντησε λέγοντας στους μαθητές του δύο σχετικές παραβολές . 
 Η πρώτη αφορά κάποιον που φιλοξενεί έναν καλεσμένο και η δεύτερη έναν πατέρα ο οποίος ακούει τα αιτήματα του γιου του . 
 Ας εξετάσουμε καθεμιά από αυτές τις δύο παραβολές . 
 Ο Ιησούς είπε : « Ποιος από εσάς θα έχει έναν φίλο και θα πάει σε αυτόν τα μεσάνυχτα και θα του πει : “ Φίλε , δάνεισέ μου τρία ψωμιά , επειδή μόλις ήρθε σε εμένα κάποιος φίλος μου από ταξίδι και δεν έχω τίποτα να του προσφέρω ” ; Και αυτός από μέσα θα πει , απαντώντας : “ Πάψε να μου δημιουργείς προβλήματα . 
 Η πόρτα είναι ήδη κλειδωμένη και τα παιδάκια μου είναι μαζί μου στο κρεβάτι · δεν μπορώ να σηκωθώ και να σου δώσω κάτι ” . 
 Σας λέω : Μολονότι δεν θα σηκωθεί για να του δώσει κάτι λόγω του ότι είναι φίλος του , σίγουρα λόγω της τολμηρής του επιμονής θα σηκωθεί και θα του δώσει όσα χρειάζεται » . 
 Ο Ιησούς εξήγησε κατόπιν πώς εφαρμόζεται αυτή η παραβολή στην προσευχή , λέγοντας : « Σας λέω λοιπόν : Εξακολουθήστε να ζητάτε και θα σας δοθεί · εξακολουθήστε να ψάχνετε και θα βρείτε · εξακολουθήστε να χτυπάτε και θα σας ανοιχτεί . 
 Διότι όποιος ζητάει λαβαίνει , και όποιος ψάχνει βρίσκει , και σε εκείνον που χτυπάει θα ανοιχτεί » . — Λουκάς 11 : 5 - 10 . 
 Τι μας διδάσκει η παραβολή για τον επίμονο άνθρωπο σχετικά με τη διάθεση με την οποία πρέπει να προσευχόμαστε ; 
 Αυτή η παραστατική παραβολή σχετικά με τον επίμονο άνθρωπο δείχνει ποια πρέπει να είναι η διάθεσή μας όταν προσευχόμαστε . 
 Προσέξτε ότι ο Ιησούς λέει πως αυτός ο άνθρωπος καταφέρνει να πάρει όσα χρειάζεται « λόγω της τολμηρής του επιμονής » . 
 Η έκφραση “ τολμηρή επιμονή ” εμφανίζεται μόνο μία φορά στην Αγία Γραφή . 
 Η λέξη ἀναίδεια του πρωτότυπου ελληνικού κειμένου που αποδίδεται εδώ “ τολμηρή επιμονή ” κυριολεκτικά σημαίνει « έλλειψη ντροπής » . 
 Η έλλειψη ντροπής συνήθως αποτελεί αρνητικό χαρακτηριστικό . 
 Ωστόσο , όταν κάποιος δείχνει έλλειψη ντροπής ή επιμονή για καλό σκοπό , αυτή μπορεί να αποτελεί αξιέπαινη ιδιότητα . 
 Κάτι τέτοιο ισχύει στην περίπτωση του οικοδεσπότη στην παραβολή . 
 Δεν ντρέπεται καθόλου να ζητήσει επίμονα αυτά που χρειάζεται . 
 Εφόσον ο Ιησούς παρουσιάζει αυτόν τον οικοδεσπότη ως παράδειγμα για εμάς , οι προσευχές μας θα πρέπει παρόμοια να είναι επίμονες . 
 Ο Ιεχωβά θέλει να “ εξακολουθήσουμε να ζητάμε , να εξακολουθήσουμε να ψάχνουμε , να εξακολουθήσουμε να χτυπάμε ” . 
 Εκείνος θα απαντήσει δίνοντας « άγιο πνεύμα σε εκείνους που ζητούν από αυτόν » . 
 Πώς θεωρούνταν το έθιμο της φιλοξενίας την εποχή του Ιησού ; 
 Ο Ιησούς μάς δείχνει όχι μόνο πώς πρέπει να προσευχόμαστε — με τολμηρή επιμονή — αλλά και γιατί πρέπει να το κάνουμε αυτό . 
 Για να διακρίνουμε ξεκάθαρα αυτό το δίδαγμα , πρέπει να εξετάσουμε πώς θεωρούσαν το έθιμο της φιλοξενίας εκείνοι που άκουσαν την παραβολή του Ιησού για τον επίμονο οικοδεσπότη . 
 Αρκετές περικοπές των Γραφών δείχνουν ότι στους Βιβλικούς χρόνους η φροντίδα για τους επισκέπτες ήταν ένα έθιμο που ιδιαίτερα οι υπηρέτες του Θεού το έπαιρναν πολύ στα σοβαρά . 
 Το να μην προσφέρει κάποιος φιλοξενία θεωρούνταν ντροπή . 
 Με αυτό υπόψη , ας εξετάσουμε ξανά την ιστορία του Ιησού . 
 Γιατί δεν ντρέπεται να ξυπνήσει το φίλο του ο οικοδεσπότης στην παραβολή του Ιησού ; 
 Ο οικοδεσπότης στην παραβολή δέχεται έναν επισκέπτη μέσα στη νύχτα . 
 Νιώθει την υποχρέωση να παραθέσει φαγητό στον φιλοξενούμενό του αλλά δεν έχει “ τίποτα να του προσφέρει ” . 
 Κατά την άποψή του , πρόκειται για επείγουσα κατάσταση ! 
 Πρέπει πάση θυσία να βρει λίγο ψωμί . 
 Γι ’ αυτό , πηγαίνει σε έναν φίλο του και , χωρίς ντροπή , τον ξυπνάει . 
 « Φίλε , δάνεισέ μου τρία ψωμιά » , φωνάζει ο οικοδεσπότης . 
 Υποβάλλει επίμονα το αίτημά του ώσπου να πάρει αυτό που χρειάζεται . 
 Μόνο τότε , έχοντας πάρει τα ψωμιά , μπορεί να κάνει σωστά το καθήκον του ως οικοδεσπότης . 
 Όσο Περισσότερο το Χρειαζόμαστε , Τόσο Περισσότερο το Ζητάμε 
 Τι θα μας υποκινήσει να προσευχόμαστε επίμονα για άγιο πνεύμα ; 
 Τι δείχνει αυτή η παραβολή σχετικά με το λόγο για τον οποίο προσευχόμαστε επίμονα ; Ο άνθρωπος συνέχισε να ζητάει ψωμί επειδή πίστευε ότι ήταν απολύτως απαραίτητο να έχει εκείνα τα ψωμιά για να επιτελέσει το καθήκον του ως οικοδεσπότης . 
 Χωρίς ψωμί , δεν θα τα κατάφερνε . 
 Παρόμοια και εμείς , επειδή αντιλαμβανόμαστε ότι είναι απολύτως απαραίτητο να έχουμε το πνεύμα του Θεού για να επιτελέσουμε τη διακονία μας ως αληθινοί Χριστιανοί , προσευχόμαστε συνεχώς στον Θεό ζητώντας αυτό το πνεύμα . 
 Χωρίς το πνεύμα του , θα αποτύχουμε . 
 Διακρίνετε το σημαντικό συμπέρασμα που μπορούμε να βγάλουμε από αυτή την παραβολή ; Αν βλέπουμε το πνεύμα του Θεού ως κάτι που χρειαζόμαστε επιτακτικά , είναι πιθανότερο ότι θα το ζητάμε με επιμονή . 
 9 , 10 . ( α ) Δείξτε με παράδειγμα γιατί χρειάζεται να ζητάμε επίμονα από τον Θεό το πνεύμα του . ( β ) Ποιο ερώτημα πρέπει να κάνουμε στον εαυτό μας , και γιατί ; 
 Για να θέσουμε αυτό το δίδαγμα στα σημερινά δεδομένα , φανταστείτε ότι ένα μέλος της οικογένειάς σας αρρωσταίνει μέσα στη νύχτα . 
 Θα ξυπνήσετε κάποιον γιατρό για να ζητήσετε τη βοήθειά του ; Όχι αν ο ασθενής έχει μια ασήμαντη ενόχληση . 
 Ωστόσο , αν έχει πάθει καρδιακή προσβολή , δεν θα ντραπείτε να καλέσετε γιατρό . 
 Γιατί ; Επειδή αντιμετωπίζετε μια επείγουσα κατάσταση . 
 Αντιλαμβάνεστε ότι η βοήθεια ενός ειδικού είναι απολύτως απαραίτητη . 
 Αν δεν ζητήσετε βοήθεια , αυτό μπορεί να αποβεί μοιραίο . 
 Παρόμοια , οι αληθινοί Χριστιανοί αντιμετωπίζουν διαρκώς μια επείγουσα κατάσταση , σαν να λέγαμε . 
 Άλλωστε , ο Σατανάς γυρίζει σαν « λιοντάρι που βρυχιέται » , προσπαθώντας να μας καταβροχθίσει . 
 Για να μείνουμε ζωντανοί πνευματικά , η βοήθεια του πνεύματος του Θεού είναι απολύτως απαραίτητη . 
 Αν δεν ζητάμε τη βοήθεια του Θεού , αυτό μπορεί να αποβεί μοιραίο . 
 Ως εκ τούτου , ζητάμε από τον Θεό το άγιο πνεύμα του με τολμηρή επιμονή . 
 Μόνο αν ενεργούμε έτσι θα διατηρήσουμε τη δύναμη που χρειάζεται για να “ υπομείνουμε ως το τέλος ” . — Ματθαίος 10 : 22 · 24 : 13 . 
 Συνεπώς , είναι πολύ σημαντικό να στεκόμαστε μερικές φορές και να αναρωτιόμαστε : “ Αλήθεια , πόσο επίμονες είναι οι προσευχές μου ; ” Θυμηθείτε ότι , αν αντιλαμβανόμαστε πλήρως πως χρειαζόμαστε τη βοήθεια του Θεού , οι προσευχές μας για άγιο πνεύμα θα είναι πιο επίμονες . 
 Τι μας Υποκινεί να Προσευχόμαστε με Πεποίθηση ; 
 Πώς εφάρμοσε ο Ιησούς την παραβολή ενός πατέρα και του γιου του στην προσευχή ; 
 Η παραβολή του Ιησού για τον επίμονο οικοδεσπότη τονίζει τη διάθεση εκείνου που προσεύχεται — του πιστού . 
 Η επόμενη παραβολή τονίζει τη διάθεση εκείνου που ακούει προσευχές — του Ιεχωβά Θεού . 
 Ο Ιησούς ρώτησε : « Πράγματι , ποιος πατέρας υπάρχει ανάμεσά σας που αν ο γιος του ζητήσει ψάρι θα του δώσει ίσως φίδι αντί για ψάρι ; Ή , επίσης , αν ζητήσει αβγό θα του δώσει σκορπιό ; » Κατόπιν ο Ιησούς έκανε την εφαρμογή , λέγοντας : « Άρα λοιπόν , αν εσείς , μολονότι είστε πονηροί , ξέρετε να δίνετε καλά δώρα στα παιδιά σας , πόσο μάλλον ο Πατέρας που είναι στον ουρανό θα δώσει άγιο πνεύμα σε εκείνους που ζητούν από αυτόν ! » — Λουκάς 11 : 11 - 13 . 
 Πώς τονίζει η παραβολή για τον πατέρα που ακούει το αίτημα του γιου του την προθυμία με την οποία απαντάει ο Ιεχωβά στις προσευχές μας ; 
 Με αυτό το παράδειγμα του πατέρα που ανταποκρίνεται στα αιτήματα του γιου του , ο Ιησούς αποκαλύπτει πώς νιώθει ο Ιεχωβά για όσους στρέφονται σε αυτόν με προσευχή . 
 Κατ ’ αρχάς , προσέξτε την αντίθεση . 
 Ανόμοια με τον άνθρωπο στην πρώτη παραβολή που ήταν απρόθυμος να ανταποκριθεί σε μια έκκληση για βοήθεια , ο Ιεχωβά μοιάζει με στοργικό ανθρώπινο γονέα , ο οποίος είναι πρόθυμος να ανταποκριθεί σε ένα αίτημα του παιδιού του . 
 Επιπρόσθετα , ο Ιησούς αποκαλύπτει την πρόθυμη διάθεση που έχει ο Ιεχωβά απέναντί μας παραβάλλοντας τον επίγειο πατέρα με τον ουράνιο . 
 Λέει ότι , αν ένας ανθρώπινος πατέρας , μολονότι “ είναι πονηρός ” λόγω της κληρονομημένης αμαρτίας , δίνει ένα καλό δώρο στο γιο του , πόσο μάλλον μπορούμε να αναμένουμε ότι ο ουράνιος Πατέρας μας , ο οποίος είναι φιλάγαθος , θα δώσει άγιο πνεύμα στην οικογένεια των λάτρεών του ! — Ιακώβου 1 : 17 . 
 Για ποιο πράγμα μπορούμε να είμαστε βέβαιοι όταν προσευχόμαστε στον Ιεχωβά ; 
 Ποιο δίδαγμα παίρνουμε εμείς ; Μπορούμε να έχουμε την πεποίθηση πως , όταν ζητάμε άγιο πνεύμα από τον ουράνιο Πατέρα μας , εκείνος είναι πολύ πρόθυμος να ικανοποιήσει το αίτημά μας . 
 Όταν στρεφόμαστε σε αυτόν με προσευχή ξανά και ξανά , ο Ιεχωβά δεν θα πει ποτέ : « Πάψε να μου δημιουργείς προβλήματα . 
 Η πόρτα είναι ήδη κλειδωμένη » . 
 Αντίθετα , ο Ιησούς δήλωσε : « Εξακολουθήστε να ζητάτε και θα σας δοθεί · εξακολουθήστε να ψάχνετε και θα βρείτε · εξακολουθήστε να χτυπάτε και θα σας ανοιχτεί » . 
 Ναι , ο Ιεχωβά « θα μας απαντήσει την ημέρα που θα υψώσουμε φωνή » . — Ψαλμός 20 : 9 · 145 : 18 . 
 ( α ) Ποια εσφαλμένη άποψη βασανίζει μερικά άτομα που αντιμετωπίζουν δοκιμασίες ; ( β ) Γιατί μπορούμε να προσευχόμαστε στον Ιεχωβά με πεποίθηση όταν αντιμετωπίζουμε δοκιμασίες ; 
 Η παραβολή του Ιησού για το στοργικό πατέρα τονίζει επίσης ότι η αγαθότητα του Ιεχωβά είναι πολύ μεγαλύτερη από την αγαθότητα που δείχνει οποιοσδήποτε ανθρώπινος γονέας . 
 Συνεπώς , κανείς μας δεν χρειάζεται ποτέ να νομίζει ότι οι δοκιμασίες που ίσως αντιμετωπίζουμε πρέπει απαραιτήτως να αποτελούν έκφραση της δυσαρέσκειας του Θεού για εμάς . 
 Ο μεγαλύτερος εχθρός μας , ο Σατανάς , είναι αυτός που θέλει να σκεφτόμαστε έτσι . 
 Δεν υπάρχει Γραφική βάση για τέτοιες σκέψεις αυτοκαταδίκης . 
 Ο Ιεχωβά δεν μας δοκιμάζει « με κακά πράγματα » . 
 Δεν μας υποβάλλει σε κάποια δοκιμασία όμοια με φίδι ή με σκορπιό . 
 Ο ουράνιος Πατέρας μας δίνει « καλά πράγματα σε εκείνους που ζητούν από αυτόν » . 
 Πράγματι , όσο περισσότερο εκτιμούμε την αγαθότητα του Ιεχωβά και την προθυμία που έχει να μας βοηθάει , τόσο περισσότερο θα υποκινούμαστε να προσευχόμαστε με πεποίθηση . 
 Καθώς το κάνουμε αυτό , θα μπορούμε και εμείς να εκφράζουμε συναισθήματα σαν του ψαλμωδού , ο οποίος έγραψε : « Βεβαίως και άκουσε ο Θεός · πρόσεξε τη φωνή της προσευχής μου » . — Ψαλμός 10 : 17 · 66 : 19 . 
 Πώς Είναι το Άγιο Πνεύμα Βοηθός Μας 
 ( α ) Ποια υπόσχεση έδωσε ο Ιησούς αναφορικά με το άγιο πνεύμα ; ( β ) Ποιος είναι ένας τρόπος με τον οποίο μας βοηθάει το άγιο πνεύμα ; 
 Λίγο πριν από το θάνατό του , ο Ιησούς επανέλαβε τη διαβεβαίωση που είχε δώσει με τις παραβολές του . 
 Μιλώντας για το άγιο πνεύμα , είπε στους αποστόλους του : « Θα παρακαλέσω τον Πατέρα και θα σας δώσει έναν άλλον βοηθό για να είναι μαζί σας για πάντα » . 
 Έτσι λοιπόν , ο Ιησούς υποσχέθηκε ότι ο βοηθός , δηλαδή το άγιο πνεύμα , θα ήταν μαζί με τους ακολούθους του σε μελλοντικούς καιρούς , περιλαμβανομένης και της εποχής μας . 
 Ποιος είναι ένας σημαντικός τρόπος με τον οποίο λαβαίνουμε αυτή την υποστήριξη εμείς σήμερα ; Το άγιο πνεύμα μάς βοηθάει να υπομένουμε διάφορες δοκιμασίες . 
 Πώς γίνεται αυτό ; Ο απόστολος Παύλος , που αντιμετώπιζε και ο ίδιος δοκιμασίες , περιέγραψε σε μια επιστολή στους Χριστιανούς της Κορίνθου πώς τον βοήθησε το πνεύμα του Θεού . 
 Ας εξετάσουμε εν συντομία τι έγραψε . 
 Πώς μπορεί να μοιάζει η κατάστασή μας με του Παύλου ; 
 Πρώτα από όλα , ο Παύλος είπε ευθέως στους ομοπίστους του ότι αντιμετώπιζε « ένα αγκάθι στη σάρκα » , κάποια δοκιμασία . 
 Έπειτα δήλωσε : « Τρεις φορές ικέτευσα τον Κύριο [ Ιεχωβά ] να φύγει αυτό από εμένα » . 
 Παρότι ο Παύλος ικέτευσε τον Θεό να απομακρύνει το πρόβλημα που τον ταλαιπωρούσε , εκείνο παρέμενε . 
 Μπορεί να αντιμετωπίζετε και εσείς μια παρόμοια κατάσταση σήμερα . 
 Όπως ο Παύλος , έτσι και εσείς ίσως έχετε προσευχηθεί επίμονα και με πεποίθηση , ζητώντας από τον Ιεχωβά να απομακρύνει μια δοκιμασία . 
 Ωστόσο , παρά τις επανειλημμένες ικεσίες σας , εξακολουθείτε να αντιμετωπίζετε το συγκεκριμένο πρόβλημα . 
 Μήπως αυτό σημαίνει ότι ο Ιεχωβά δεν απάντησε στις προσευχές σας και ότι το πνεύμα του δεν σας βοηθάει ; Κάθε άλλο ! 
 Προσέξτε τι είπε κατόπιν ο απόστολος Παύλος . 
 Πώς απάντησε ο Ιεχωβά στις προσευχές του Παύλου ; 
 Απαντώντας στις προσευχές του Παύλου , ο Θεός τού είπε : « Η παρ ’ αξία καλοσύνη μου είναι επαρκής για εσένα · διότι η δύναμή μου τελειοποιείται στην αδυναμία » . 
 Ο Παύλος είπε : « Με μεγάλη ευχαρίστηση , λοιπόν , θα καυχηθώ όσον αφορά τις αδυναμίες μου μάλλον , ώστε η δύναμη του Χριστού να παραμείνει σαν σκηνή πάνω μου » . 
 Έτσι λοιπόν , ο Παύλος διαπίστωσε ότι , μέσω του Χριστού , η ισχυρή προστασία του Θεού ήταν απλωμένη πάνω του σαν σκηνή . 
 Σήμερα , ο Ιεχωβά απαντάει στις προσευχές μας με παρόμοιο τρόπο . 
 Απλώνει την προστασία του σαν σκέπη πάνω στους υπηρέτες του . 
 Γιατί μπορούμε να υπομένουμε τις δοκιμασίες ; 
 Βέβαια , μια σκηνή δεν εμποδίζει τη βροχή να πέφτει ούτε τους ανέμους να φυσούν , αλλά παρέχει κάποια προστασία από αυτά τα στοιχεία . 
 Παρόμοια , η σκέπη την οποία παρέχει « η δύναμη του Χριστού » δεν εμποδίζει τις δοκιμασίες και τις κακουχίες να μας πλήττουν . 
 Εντούτοις , παρέχει πνευματική προστασία από τα βλαβερά στοιχεία αυτού του κόσμου και από τις επιθέσεις του άρχοντά του , του Σατανά . 
 Γι ’ αυτό , ακόμα και αν αντιμετωπίζετε μια δοκιμασία που δεν “ φεύγει από εσάς ” , μπορείτε να είστε βέβαιοι ότι ο Ιεχωβά γνωρίζει τον αγώνα σας και ότι έχει ανταποκριθεί στον “ ήχο της κραυγής σας ” . 
 Ο Παύλος έγραψε : « Ο Θεός είναι πιστός και δεν θα σας αφήσει να πειραστείτε πέρα από αυτό που μπορείτε να αντέξετε , αλλά μαζί με τον πειρασμό θα προμηθεύσει και τη διέξοδο για να μπορέσετε να τον υπομείνετε » . — 1 Κορινθίους 10 : 13 · Φιλιππησίους 4 : 6 , 7 . 
 Τι είστε αποφασισμένοι να κάνετε , και γιατί ; 
 Ομολογουμένως , οι παρούσες « τελευταίες ημέρες » αυτού του ασεβούς κόσμου χαρακτηρίζονται από “ καιρούς κρίσιμους , δύσκολους στην αντιμετώπισή τους ” . 
 Μολαταύτα , οι υπηρέτες του Θεού δεν το βρίσκουν αδύνατον να αντιμετωπίσουν αυτούς τους καιρούς . 
 Γιατί ; Επειδή έχουν την υποστήριξη και την προστασία του αγίου πνεύματος του Θεού , το οποίο ο Ιεχωβά δίνει πρόθυμα και πλουσιοπάροχα σε όλους όσους του το ζητούν με επιμονή και πεποίθηση . 
 Ας είμαστε , λοιπόν , αποφασισμένοι να εξακολουθήσουμε να προσευχόμαστε για άγιο πνεύμα κάθε μέρα . — Ψαλμός 34 : 6 · 1 Ιωάννη 5 : 14 , 15 . 
 Πώς θα Απαντούσατε ; 
 • Τι χρειάζεται να κάνουμε για να λάβουμε το άγιο πνεύμα του Θεού ; 
 • Γιατί μπορούμε να έχουμε την πεποίθηση ότι ο Ιεχωβά θα απαντάει στις προσευχές μας για άγιο πνεύμα ; 
 • Πώς μας βοηθάει το άγιο πνεύμα να υπομένουμε δοκιμασίες ; 
 [ Εικόνα στη σελίδα 21 ] 
 Τι μπορούμε να μάθουμε από την παραβολή του Ιησού για τον επίμονο οικοδεσπότη ; 
 [ Εικόνα στη σελίδα 22 ] 
 Προσεύχεστε εσείς επίμονα για το άγιο πνεύμα του Θεού ; 
 [ Εικόνα στη σελίδα 23 ] 
 Τι μαθαίνουμε σχετικά με τον Ιεχωβά από την παραβολή για το στοργικό πατέρα ; 
 Ο Ιεχωβά θα « Κάνει να Αποδοθεί Δικαιοσύνη » 
 « Δεν θα κάνει ο Θεός να αποδοθεί δικαιοσύνη για τους εκλεγμένους του που κραυγάζουν προς αυτόν ημέρα και νύχτα ; » — ΛΟΥΚΑΣ 18 : 7 . 
 Ποιοι αποτελούν πηγή ενθάρρυνσης για εσάς , και γιατί ; 
 ΣΕ ΟΛΟ τον κόσμο , οι Μάρτυρες του Ιεχωβά απολαμβάνουν τη συντροφιά Χριστιανών αδελφών που υπηρετούν πιστά τον Ιεχωβά εδώ και πολλά χρόνια . 
 Γνωρίζετε εσείς προσωπικά ορισμένα από αυτά τα αγαπητά άτομα ; Ίσως έρχεται στο νου σας κάποια ηλικιωμένη αδελφή η οποία βαφτίστηκε πριν από πολλά χρόνια και σπάνια λείπει από τις συναθροίσεις στην Αίθουσα Βασιλείας . 
 Ή ίσως σκέφτεστε έναν ηλικιωμένο αδελφό ο οποίος υποστηρίζει όσια τις δραστηριότητες της εκκλησίας στη διακονία αγρού τη μια εβδομάδα μετά την άλλη , και το κάνει αυτό επί δεκαετίες . 
 Ομολογουμένως , πολλά από αυτά τα πιστά άτομα υπολόγιζαν ότι μέχρι τώρα ο Αρμαγεδδών θα είχε ήδη έρθει . 
 Ωστόσο , το γεγονός ότι αυτός ο άδικος κόσμος υπάρχει ακόμη δεν έχει υπονομεύσει την πεποίθησή τους στις υποσχέσεις του Ιεχωβά ούτε έχει εξασθενίσει την αποφασιστικότητά τους να “ υπομείνουν ως το τέλος ” . 
 Το βάθος της πίστης που εκδηλώνουν αυτοί οι όσιοι υπηρέτες του Ιεχωβά αποτελεί αληθινά πηγή ενθάρρυνσης για ολόκληρη την εκκλησία . — Ψαλμός 147 : 11 . 
 Ποια κατάσταση μας θλίβει ; 
 Μερικές φορές , όμως , ίσως παρατηρούμε το αντίθετο . 
 Ορισμένοι Μάρτυρες συμμετείχαν στη διακονία επί χρόνια , αλλά με τον καιρό η πίστη τους στον Ιεχωβά εξασθένησε και έπαψαν να συναναστρέφονται με τη Χριστιανική εκκλησία . 
 Μας θλίβει το γεγονός ότι πρώην σύντροφοί μας έχουν εγκαταλείψει τον Ιεχωβά , και νιώθουμε την εγκάρδια επιθυμία να συνεχίσουμε να βοηθάμε κάθε « χαμένο πρόβατο » να επιστρέψει στο ποίμνιο . 
 Ωστόσο , αυτές οι αντίθετες καταλήξεις — κάποιοι παραμένουν πιστοί ενώ άλλοι χάνουν την πίστη τους — δημιουργούν ερωτήματα . 
 Τι δίνει σε πολλούς Μάρτυρες τη δυνατότητα να διατηρούν την πίστη τους στις υποσχέσεις του Ιεχωβά ενώ άλλοι τη χάνουν ; Τι μπορούμε να κάνουμε εμείς προσωπικά για να διασφαλίσουμε πως η πεποίθησή μας ότι « η μεγάλη ημέρα του Ιεχωβά » πλησιάζει θα παραμείνει σταθερή ; Ας εξετάσουμε μια παραβολή που βρίσκεται στο Ευαγγέλιο του Λουκά . 
 Προειδοποίηση για Όσους θα Ζουν « Όταν Έρθει ο Γιος του Ανθρώπου » 
 Ποιοι μπορούν να ωφεληθούν ιδιαίτερα από την παραβολή για τη χήρα και το δικαστή , και γιατί ; 
 Στο 18ο κεφάλαιο του Λουκά , βρίσκουμε την παραβολή του Ιησού σχετικά με μια χήρα και έναν δικαστή . 
 Αυτή είναι παρόμοια με την παραβολή για τον επίμονο οικοδεσπότη , την οποία εξετάσαμε στο προηγούμενο άρθρο . 
 Ωστόσο , τα συμφραζόμενα της Γραφικής περικοπής που περιέχει την παραβολή για τη χήρα και το δικαστή δείχνουν ότι αυτή η παραβολή αφορά ιδιαίτερα εκείνους που ζουν “ όταν έρχεται ο Γιος του ανθρώπου ” με Βασιλική εξουσία , σε μια χρονική περίοδο η οποία άρχισε το 1914 . — Λουκάς 18 : 8 . 
 * 
 Τι ανέφερε ο Ιησούς προτού αφηγηθεί την παραβολή που βρίσκεται στο 18ο κεφάλαιο του Λουκά ; 
 Προτού ο Ιησούς αφηγηθεί την παραβολή , δήλωσε ότι οι αποδείξεις της παρουσίας του με Βασιλική εξουσία θα ήταν ευρέως αντιληπτές « όπως η αστραπή » που « λάμπει από ένα μέρος κάτω από τον ουρανό προς ένα άλλο μέρος κάτω από τον ουρανό » . 
 Μολαταύτα , οι περισσότεροι άνθρωποι που θα ζούσαν στον « καιρό του τέλους » δεν θα έδιναν προσοχή σε εκείνες τις σαφείς αποδείξεις . 
 Γιατί ; Για τον ίδιο λόγο που οι άνθρωποι στον καιρό τόσο του Νώε όσο και του Λωτ αγνόησαν τις προειδοποιήσεις του Ιεχωβά . 
 Σε εκείνους τους καιρούς , οι άνθρωποι “ έτρωγαν , έπιναν , αγόραζαν , πουλούσαν , φύτευαν και έχτιζαν μέχρι την ημέρα που καταστράφηκαν ” . 
 Έχασαν τη ζωή τους επειδή ήταν τόσο απορροφημένοι σε εκείνες τις συνηθισμένες δραστηριότητες ώστε δεν έδωσαν προσοχή στο θέλημα του Θεού . 
 Παρόμοια σήμερα , οι άνθρωποι ως επί το πλείστον είναι τόσο απασχολημένοι με τις καθημερινές υποθέσεις ώστε δεν διακρίνουν τις αποδείξεις ότι το τέλος αυτού του ασεβούς κόσμου είναι κοντά . — Λουκάς 17 : 30 . 
 ( α ) Σε ποιους απηύθυνε προειδοποίηση ο Ιησούς , και γιατί ; ( β ) Τι έχει κάνει μερικούς να χάσουν την πίστη τους ; 
 Σαφώς , τον Ιησού τον απασχολούσε η πιθανότητα να αποσπαστεί και η προσοχή των ακολούθων του από τον κόσμο του Σατανά , μάλιστα μέχρι του σημείου να “ επιστρέψουν στα πράγματα που βρίσκονται πίσω ” . 
 Αυτό έχει όντως συμβεί σε μερικούς Χριστιανούς . 
 Επί χρόνια αυτά τα άτομα επιθυμούσαν έντονα να έρθει η ημέρα κατά την οποία ο Ιεχωβά θα θέσει τέρμα σε αυτόν τον πονηρό κόσμο . 
 Ωστόσο , όταν ο Αρμαγεδδών δεν ήρθε τον καιρό που περίμεναν , εκείνοι αποκαρδιώθηκαν . 
 Η πεποίθησή τους στην εγγύτητα της ημέρας κρίσης του Ιεχωβά ξεθώριασε . 
 Επιβράδυναν το ρυθμό τους στη διακονία και σταδιακά απορροφήθηκαν τόσο πολύ στα καθημερινά ζητήματα της ζωής ώστε δεν τους έμενε πολύς χρόνος για πνευματικά ζητήματα . 
 Με τον καιρό , “ επέστρεψαν στα πράγματα που βρίσκονται πίσω ” — πόσο θλιβερό είναι αυτό ! 
 Χρειάζεται “ να Προσευχόμαστε Πάντοτε ” 
 6 - 8 . ( α ) Αφηγηθείτε την παραβολή για τη χήρα και το δικαστή . ( β ) Πώς εφάρμοσε ο Ιησούς αυτή την παραβολή ; 
 Τι μπορούμε να κάνουμε για να διασφαλίσουμε ότι η σταθερή μας πεποίθηση στην εκπλήρωση των υποσχέσεων του Ιεχωβά δεν θα εξασθενήσει ; Ο Ιησούς έδωσε απάντηση σε αυτό το ερώτημα αμέσως μόλις προειδοποίησε τους μαθητές να μην επιστρέψουν στον πονηρό κόσμο του Σατανά . 
 Ο Λουκάς αναφέρει ότι ο Ιησούς « άρχισε να τους λέει μια παραβολή όσον αφορά το ότι χρειάζεται να προσεύχονται πάντοτε και να μην παραιτούνται » . 
 Ο Ιησούς είπε : « Σε κάποια πόλη ήταν κάποιος δικαστής που δεν είχε φόβο Θεού και δεν σεβόταν άνθρωπο . 
 Αλλά ήταν μια χήρα σε εκείνη την πόλη και πήγαινε συνεχώς σε αυτόν , λέγοντας : “ Φρόντισε να βρω το δίκιο μου από τον αντίδικό μου ” . 
 Για κάποιο διάστημα αυτός δεν ήθελε , αλλά ύστερα είπε μέσα του : “ Αν και δεν φοβάμαι τον Θεό ούτε σέβομαι άνθρωπο , τέλος πάντων , επειδή αυτή η χήρα μού δημιουργεί προβλήματα συνεχώς , θα φροντίσω να βρει το δίκιο της , για να μην έρχεται και με γρονθοκοπάει μέχρι να με αποτελειώσει ” » . 
 Αφού ο Ιησούς αφηγήθηκε αυτή την παραβολή , έκανε και την εφαρμογή : « Ακούστε τι είπε ο δικαστής , αν και άδικος ! 
 Ασφαλώς , λοιπόν , δεν θα κάνει ο Θεός να αποδοθεί δικαιοσύνη για τους εκλεγμένους του που κραυγάζουν προς αυτόν ημέρα και νύχτα , έστω και αν είναι μακρόθυμος προς αυτούς ; Σας λέω : Θα κάνει να αποδοθεί δικαιοσύνη σε αυτούς γοργά . 
 Ωστόσο , όταν έρθει ο Γιος του ανθρώπου , θα βρει άραγε την πίστη στη γη ; » — Λουκάς 18 : 1 - 8 . 
 « Φρόντισε να Βρω το Δίκιο Μου » 
 Ποιο θέμα ξεχωρίζει στην παραβολή για τη χήρα και το δικαστή ; 
 Το κεντρικό θέμα αυτής της παραστατικής παραβολής ξεχωρίζει σαφώς . 
 Το αναφέρουν και οι δύο χαρακτήρες της παραβολής καθώς και ο Ιησούς . 
 Η χήρα παρακαλούσε : « Φρόντισε να βρω το δίκιο μου » . 
 Ο δικαστής είπε : « Θα φροντίσω να βρει το δίκιο της » . 
 Ο Ιησούς ρώτησε : « Δεν θα κάνει ο Θεός να αποδοθεί δικαιοσύνη ; » Επίσης , ο Ιησούς δήλωσε σχετικά με τον Ιεχωβά : « Θα κάνει να αποδοθεί δικαιοσύνη σε αυτούς γοργά » . 
 Πότε ιδιαίτερα θα « κάνει ο Θεός να αποδοθεί δικαιοσύνη » ; 
 ( α ) Πότε απονεμήθηκε δικαιοσύνη τον πρώτο αιώνα ; ( β ) Πότε και πώς θα αποδοθεί δικαιοσύνη για τους υπηρέτες του Θεού σήμερα ; 
 Τον πρώτο αιώνα , οι « ημέρες απονομής δικαιοσύνης » ( ἡμέραι ἐκδικήσεως , Κείμενο ) ήρθαν το 70 Κ.Χ . , όταν η Ιερουσαλήμ και ο ναός της καταστράφηκαν . 
 Για το λαό του Θεού σήμερα , θα αποδοθεί δικαιοσύνη κατά τη « μεγάλη ημέρα του Ιεχωβά » . 
 Τότε , ο Ιεχωβά θα “ ανταποδώσει θλίψη σε εκείνους που θλίβουν ” το λαό του « καθώς [ ο Ιησούς Χριστός ] φέρνει εκδίκηση πάνω σε εκείνους οι οποίοι δεν γνωρίζουν τον Θεό και σε εκείνους οι οποίοι δεν υπακούν στα καλά νέα σχετικά με τον Κύριό μας Ιησού » . — 2 Θεσσαλονικείς 1 : 6 - 8 · Ρωμαίους 12 : 19 . 
 Με ποια έννοια θα έρθει « γοργά » η δικαιοσύνη ; 
 Πώς , όμως , πρέπει να κατανοήσουμε τη διαβεβαίωση του Ιησού ότι ο Ιεχωβά θα κάνει να αποδοθεί δικαιοσύνη « γοργά » ; Ο Λόγος του Θεού δείχνει ότι « έστω και αν [ ο Ιεχωβά ] είναι μακρόθυμος » , θα εκτελέσει δικαιοσύνη γρήγορα όταν θα είναι ο κατάλληλος καιρός . 
 Τον καιρό του Νώε , όταν ήρθε ο Κατακλυσμός , οι πονηροί καταστράφηκαν χωρίς καθυστέρηση . 
 Παρόμοια , στις ημέρες του Λωτ , όταν έβρεξε φωτιά από τον ουρανό , οι πονηροί αφανίστηκαν . 
 Ο Ιησούς είπε : « Το ίδιο θα είναι την ημέρα που θα αποκαλυφτεί ο Γιος του ανθρώπου » . 
 Οι πονηροί θα υποστούν και πάλι « ξαφνική καταστροφή » . 
 Πράγματι , μπορούμε να είμαστε πλήρως πεπεισμένοι ότι ο Ιεχωβά δεν θα επιτρέψει στον κόσμο του Σατανά να υπάρξει ούτε μία ημέρα περισσότερο από όσο απαιτεί η δικαιοσύνη . 
 « Θα Κάνει να Αποδοθεί Δικαιοσύνη » 
 12 , 13 . ( α ) Πώς διδάσκει ένα μάθημα η παραβολή του Ιησού για τη χήρα και το δικαστή ; ( β ) Γιατί μπορούμε να είμαστε βέβαιοι ότι ο Ιεχωβά θα ακούσει τις προσευχές μας και θα κάνει να αποδοθεί δικαιοσύνη ; 
 Η παραβολή του Ιησού για τη χήρα και το δικαστή τονίζει και άλλες σημαντικές αλήθειες . 
 Ο Ιησούς έκανε την εφαρμογή της παραβολής λέγοντας : « Ακούστε τι είπε ο δικαστής , αν και άδικος ! 
 Ασφαλώς , λοιπόν , δεν θα κάνει ο Θεός να αποδοθεί δικαιοσύνη για τους εκλεγμένους του ; » Βέβαια , ο Ιησούς δεν παρομοίαζε τον Ιεχωβά με το δικαστή εννοώντας ότι ο Θεός θα φερόταν στους πιστούς με τον ίδιο τρόπο . 
 Απεναντίας , ο Ιησούς δίδαξε στους ακολούθους του ένα μάθημα για τον Ιεχωβά τονίζοντας μια αντίθεση ανάμεσα σε εκείνον το δικαστή και στον Θεό . 
 Ποιες είναι μερικές διαφορές που μπορούμε να εντοπίσουμε ; 
 Ο δικαστής στην παραβολή του Ιησού ήταν « άδικος » , ενώ « ο Θεός είναι δίκαιος Κριτής » . 
 Ο δικαστής δεν ενδιαφερόταν καθόλου για τη χήρα ως άτομο , αλλά ο Ιεχωβά ενδιαφέρεται για κάθε άτομο . 
 Ο δικαστής ήταν απρόθυμος να βοηθήσει τη χήρα , αλλά ο Ιεχωβά είναι πρόθυμος — ναι , έχει έντονη επιθυμία — να βοηθήσει εκείνους που τον υπηρετούν . 
 Ποιο είναι το δίδαγμα ; Αν ο άδικος δικαστής άκουσε τα αιτήματα της χήρας και της απένειμε δικαιοσύνη , πόσο μάλλον θα ακούσει ο Ιεχωβά τις προσευχές του λαού του και ασφαλώς θα κάνει να αποδοθεί δικαιοσύνη σε αυτούς ! — Παροιμίες 15 : 29 . 
 Γιατί δεν πρέπει να χάνουμε την πίστη μας στην έλευση της ημέρας κρίσης του Θεού ; 
 Συνεπώς , εκείνοι που χάνουν την πίστη τους στην έλευση της ημέρας κρίσης του Θεού διαπράττουν σοβαρό λάθος . 
 Γιατί ; Εγκαταλείποντας τη σταθερή τους πεποίθηση ότι « η μεγάλη ημέρα του Ιεχωβά » είναι κοντά , στην ουσία αμφισβητούν το ότι μπορούμε να έχουμε εμπιστοσύνη στον Ιεχωβά όσον αφορά την πιστή εκπλήρωση των υποσχέσεών Του . 
 Αλλά κανείς δεν δικαιούται να αμφισβητήσει την πιστότητα του Θεού . 
 Ένα βάσιμο ερώτημα είναι : Θα μείνουμε πιστοί εμείς προσωπικά ; Αυτό ακριβώς είναι το θέμα που έθιξε ο Ιησούς στο τέλος της παραβολής για τη χήρα και το δικαστή . 
 « Θα Βρει Άραγε Αυτή την Πίστη στη Γη ; » 
 ( α ) Ποιο ερώτημα έθεσε ο Ιησούς , και γιατί ; ( β ) Τι πρέπει να αναρωτηθούμε εμείς ; 
 Ο Ιησούς έθεσε το εξής ενδιαφέρον ερώτημα : « Όταν έρθει ο Γιος του ανθρώπου , θα βρει άραγε αυτή την πίστη στη γη ; » Η έκφραση « αυτή την πίστη » δείχνει ότι ο Ιησούς αναφερόταν , όχι στην πίστη με γενική έννοια , αλλά σε ένα ιδιαίτερο είδος πίστης — πίστη σαν αυτήν που είχε η χήρα . 
 Ο Ιησούς δεν έδωσε απάντηση στο ερώτημά του . 
 Το έθεσε για να αναλογιστούν οι μαθητές του την ποιότητα της δικής τους πίστης . 
 Μήπως εξασθενούσε σταδιακά , με αποτέλεσμα να κινδυνεύουν να επιστρέψουν στα πράγματα που είχαν αφήσει πίσω ; Ή είχαν το είδος πίστης που εκδήλωσε υποδειγματικά η χήρα ; Σήμερα , εμείς πρέπει παρόμοια να αναρωτηθούμε : “ Τι είδους πίστη βρίσκει « ο Γιος του ανθρώπου » στην καρδιά μου ; ” 
 Τι είδους πίστη είχε η χήρα ; 
 Για να είμαστε ανάμεσα σε όσους θα λάβουν τη δικαιοσύνη του Ιεχωβά , χρειάζεται να ακολουθούμε την πορεία εκείνης της χήρας . 
 Τι είδους πίστη είχε αυτή ; Εκδήλωσε την πίστη της πηγαίνοντας επίμονα στο δικαστή και « λέγοντας : “ Φρόντισε να βρω το δίκιο μου ” » . 
 Εκείνη η χήρα επέμενε να λάβει δικαιοσύνη από έναν άδικο άνθρωπο . 
 Παρόμοια , οι υπηρέτες του Θεού σήμερα μπορούν να έχουν την πεποίθηση ότι θα λάβουν τη δικαιοσύνη του Ιεχωβά — ακόμη και αν απαιτηθεί περισσότερος χρόνος από ό , τι ανέμεναν . 
 Επιπρόσθετα , δείχνουν την πεποίθησή τους στις υποσχέσεις του Θεού με επίμονες προσευχές — ναι , με το να “ κραυγάζουν προς τον Ιεχωβά ημέρα και νύχτα ” . 
 Πράγματι , αν ένας Χριστιανός σταματήσει να προσεύχεται για απόδοση δικαιοσύνης , δείχνει πως έχει χάσει την πεποίθηση ότι ο Ιεχωβά θα ενεργήσει υπέρ των υπηρετών του . 
 Ποιους λόγους έχουμε εμείς για να εγκαρτερούμε στην προσευχή και να διατηρούμε την πίστη μας στη βέβαιη έλευση της ημέρας κρίσης του Ιεχωβά ; 
 Οι ιδιαίτερες περιστάσεις εκείνης της χήρας μάς δείχνουν ότι έχουμε επιπρόσθετους λόγους να εγκαρτερούμε στην προσευχή . 
 Σκεφτείτε μερικές από τις διαφορές ανάμεσα στη δική της κατάσταση και στη δική μας . 
 Η χήρα πήγαινε συνεχώς στο δικαστή παρότι κανείς δεν την παρότρυνε να το κάνει αυτό , αλλά εμείς παροτρυνόμαστε έντονα από το Λόγο του Θεού να “ εγκαρτερούμε στην προσευχή ” . 
 Η χήρα δεν είχε καμία διαβεβαίωση ότι τα αιτήματά της θα ικανοποιηθούν , αλλά ο Ιεχωβά μάς έχει διαβεβαιώσει ότι θα αποδοθεί δικαιοσύνη . 
 Μέσω του προφήτη του , ο Ιεχωβά δήλωσε : « Ακόμη και αν καθυστερήσει , συνέχισε να το προσμένεις · διότι εξάπαντος θα βγει αληθινό . 
 Δεν θα αργήσει » . 
 Η χήρα δεν είχε κανέναν βοηθό να συνηγορήσει υπέρ της ώστε να ενισχύσει το αίτημά της . 
 Εμείς , όμως , έχουμε έναν ισχυρό βοηθό , τον Ιησού , « ο οποίος είναι στα δεξιά του Θεού , ο οποίος και συνηγορεί για εμάς » . 
 Συνεπώς , αν η χήρα , παρά τη δύσκολη κατάσταση στην οποία βρισκόταν , παρακαλούσε συνεχώς το δικαστή ελπίζοντας να αποδοθεί δικαιοσύνη , πόσο μάλλον εμείς πρέπει να διατηρούμε την πίστη μας στη βέβαιη έλευση της ημέρας κρίσης του Ιεχωβά ! 
 Πώς θα ενισχύσει η προσευχή την πίστη μας , και πώς θα μας βοηθήσει να λάβουμε δικαιοσύνη ; 
 Η παραβολή για τη χήρα μάς διδάσκει ότι υπάρχει στενή σχέση ανάμεσα στην προσευχή και στην πίστη καθώς και ότι οι επίμονες προσευχές μας είναι δυνατόν να εξουδετερώσουν επιρροές οι οποίες θα μπορούσαν να εξασθενίσουν την πίστη μας . 
 Βέβαια , αυτό δεν σημαίνει ότι μια εξωτερική επίδειξη προσευχών αποτελεί θεραπεία κατά της απώλειας της πίστης . 
 Όταν υποκινούμαστε να προσευχηθούμε επειδή αντιλαμβανόμαστε ότι εξαρτόμαστε πλήρως από τον Θεό , η προσευχή μάς φέρνει κοντά στον Θεό και ενισχύει την πίστη μας . 
 Και εφόσον η πίστη απαιτείται για τη σωτηρία , δεν απορούμε που ο Ιησούς το θεώρησε απαραίτητο να παροτρύνει τους μαθητές του « να προσεύχονται πάντοτε και να μην παραιτούνται » ! 
 Είναι αλήθεια ότι η έλευση της “ μεγάλης ημέρας του Ιεχωβά ” δεν εξαρτάται από τις προσευχές μας — θα έρθει είτε προσευχόμαστε για αυτήν είτε όχι . 
 Αλλά το αν εμείς προσωπικά θα λάβουμε δικαιοσύνη και θα επιζήσουμε από τον πόλεμο του Θεού ή όχι ασφαλώς εξαρτάται από την πίστη που έχουμε και από την ευλαβική πορεία προσευχής που ακολουθούμε . 
 Με ποιον τρόπο αποδεικνύουμε ότι πιστεύουμε ακράδαντα πως ο Θεός θα « κάνει να αποδοθεί δικαιοσύνη » ; 
 Όπως θυμόμαστε , ο Ιησούς ρώτησε : « Όταν έρθει ο Γιος του ανθρώπου , θα βρει άραγε αυτή την πίστη στη γη ; » Ποια είναι η απάντηση σε αυτό το ενδιαφέρον ερώτημα ; Πόσο χαιρόμαστε που εκατομμύρια πιστοί υπηρέτες του Ιεχωβά σε όλη τη γη σήμερα αποδεικνύουν με τις προσευχές , την υπομονή και την εγκαρτέρησή τους ότι όντως έχουν αυτή την πίστη ! 
 Συνεπώς , το ερώτημα του Ιησού μπορεί να απαντηθεί καταφατικά . 
 Ναι , παρά τις αδικίες που μας επιφέρει ο κόσμος του Σατανά τώρα , πιστεύουμε ακράδαντα ότι ο Θεός θα κάνει « να αποδοθεί δικαιοσύνη για τους εκλεγμένους του » . 
 [ Υποσημείωση ] 
 Για να αντιληφθείτε πλήρως τη σημασία αυτής της παραβολής , διαβάστε τα εδάφια Λουκάς 17 : 22 - 33 . 
 Προσέξτε πώς οι αναφορές στον “ Γιο του ανθρώπου ” στα εδάφια Λουκάς 17 : 22 , 24 , 30 σχετίζονται με το ερώτημα που τίθεται στο εδάφιο Λουκάς 18 : 8 . 
 Θυμάστε ; 
 • Τι έχει κάνει μερικούς Χριστιανούς να χάσουν την πίστη τους ; 
 • Γιατί μπορούμε να έχουμε σταθερή πίστη στην έλευση της ημέρας κρίσης του Ιεχωβά ; 
 • Ποιους λόγους έχουμε να εγκαρτερούμε στην προσευχή ; 
 • Πώς θα μας βοηθήσει η επίμονη προσευχή να μη χάσουμε την πίστη μας ; 
 [ Εικόνα στη σελίδα 26 ] 
 Τι τονίζεται από την παραβολή για τη χήρα και το δικαστή ; 
 [ Εικόνες στη σελίδα 29 ] 
 Εκατομμύρια άτομα σήμερα πιστεύουν ακράδαντα ότι ο Θεός θα « κάνει να αποδοθεί δικαιοσύνη » 
 « Πρέπει να Είσαι Γεμάτος Χαρά » 
 « Θα γιορτάζεις τη γιορτή για τον Ιεχωβά . . . , και πρέπει να είσαι γεμάτος χαρά » . — ΔΕΥΤΕΡΟΝΟΜΙΟ 16 : 15 . 
 ( α ) Ποια ζητήματα ήγειρε ο Σατανάς ; ( β ) Τι προείπε ο Ιεχωβά μετά το στασιασμό του Αδάμ και της Εύας ; 
 ΟΤΑΝ ο Σατανάς οδήγησε τον Αδάμ και την Εύα σε στασιασμό εναντίον του Δημιουργού τους , ήγειρε δύο ζητήματα ζωτικής σπουδαιότητας . 
 Πρώτον , αμφισβήτησε τη φιλαλήθεια του Ιεχωβά και την ορθότητα του δικού Του τρόπου διακυβέρνησης . 
 Δεύτερον , ο Σατανάς υπαινίχθηκε ότι οι άνθρωποι θα υπηρετούσαν τον Θεό μόνο από ιδιοτέλεια . 
 Το δεύτερο ζήτημα διατυπώθηκε απερίφραστα την εποχή του Ιώβ . 
 Εντούτοις , ο Ιεχωβά ενήργησε γρήγορα για να τακτοποιήσει την κατάσταση . 
 Μάλιστα , ενόσω ο Αδάμ και η Εύα βρίσκονταν ακόμα στον κήπο της Εδέμ , ο Ιεχωβά προείπε το πώς θα έλυνε τα ζητήματα . 
 Ανήγγειλε την έλευση κάποιου “ σπέρματος ” το οποίο , αφού πρώτα θα δεχόταν ένα πλήγμα στη φτέρνα , θα έπληττε θανάσιμα τον Σατανά στο κεφάλι . — Γένεση 3 : 15 . 
 Πώς έριξε φως ο Ιεχωβά στον τρόπο με τον οποίο επρόκειτο να εκπληρώσει την προφητεία που έχει καταγραφεί στο εδάφιο Γένεση 3 : 15 ; 
 Καθώς περνούσε ο καιρός , ο Ιεχωβά έριχνε αυξανόμενο φως σε εκείνη την προφητεία , καταδεικνύοντας έτσι τη βεβαιότητα της τελικής της εκπλήρωσης . 
 Για παράδειγμα , ο Θεός είπε στον Αβραάμ ότι το « σπέρμα » επρόκειτο να εμφανιστεί μεταξύ των απογόνων του . 
 Ο εγγονός του Αβραάμ , ο Ιακώβ , έγινε πατέρας των 12 φυλών του Ισραήλ . 
 Το 1513 Π.Κ.Χ . , όταν εκείνες οι φυλές συγκροτήθηκαν ως έθνος , ο Ιεχωβά τούς έδωσε ένα σύστημα νόμων το οποίο περιλάμβανε διάφορες ετήσιες γιορτές . 
 Ο απόστολος Παύλος είπε ότι εκείνες οι γιορτές ήταν « σκιά των μελλοντικών πραγμάτων » . 
 Περιείχαν προαναλαμπές της επεξεργασίας του σκοπού του Ιεχωβά σχετικά με το Σπέρμα . 
 Η τήρησή τους έφερνε μεγάλη χαρά στον Ισραήλ . 
 Μια σύντομη εξέταση εκείνων των γιορτών θα ενισχύσει την πίστη μας στην αξιοπιστία των υποσχέσεων του Ιεχωβά . 
 Το Σπέρμα Εμφανίζεται 
 Ποιος ήταν το υποσχεμένο Σπέρμα , και πώς δέχτηκε πλήγμα στη φτέρνα ; 
 Πάνω από 4.000 χρόνια μετά την αρχική προφητεία του Ιεχωβά , εμφανίστηκε το υποσχεμένο Σπέρμα . 
 Ήταν ο Ιησούς . 
 Ως τέλειος άνθρωπος , ο Ιησούς διακράτησε την ακεραιότητά του μέχρι θανάτου , και έτσι απέδειξε ότι οι κατηγορίες του Σατανά ήταν ψευδείς . 
 Επιπρόσθετα , εφόσον ο Ιησούς ήταν αναμάρτητος , ο θάνατός του αποτέλεσε θυσία μεγάλης αξίας . 
 Μέσω αυτής της θυσίας , ο Ιησούς προμήθευσε απελευθέρωση από την αμαρτία και το θάνατο για τους πιστούς απογόνους του Αδάμ και της Εύας . 
 Ο θάνατος του Ιησού στο ξύλο του βασανισμού ήταν το “ πλήγμα στη φτέρνα ” που δέχτηκε το υποσχεμένο Σπέρμα . — Εβραίους 9 : 11 - 14 . 
 Πώς προσκιάστηκε η θυσία του Ιησού ; 
 Ο Ιησούς πέθανε στις 14 Νισάν του 33 Κ.Χ . 
 * Στον Ισραήλ , η 14η Νισάν ήταν η χαρωπή ημέρα του εορτασμού του Πάσχα . 
 Κάθε χρόνο εκείνη την ημέρα , οι οικογένειες έτρωγαν μαζί ένα γεύμα το οποίο περιλάμβανε ένα νεαρό αρνί χωρίς ψεγάδια . 
 Με αυτόν τον τρόπο , θυμούνταν το ρόλο που είχε παίξει το αίμα ενός αρνιού στην απελευθέρωση των πρωτοτόκων των Ισραηλιτών όταν ο άγγελος του θανάτου πάταξε τα πρωτότοκα των Αιγυπτίων στις 14 Νισάν του 1513 Π.Κ.Χ . 
 Το αρνί του Πάσχα προσκίαζε τον Ιησού , σχετικά με τον οποίο ο απόστολος Παύλος είπε : « Ο Χριστός , το πάσχα μας , έχει θυσιαστεί » . 
 Όπως το αίμα του αρνιού του Πάσχα , έτσι και το χυμένο αίμα του Ιησού παρέχει σωτηρία σε πολλούς . — Ιωάννης 3 : 16 , 36 . 
 “ Οι Πρώτοι Καρποί από τους Νεκρούς ” 
 5 , 6 . ( α ) Πότε αναστήθηκε ο Ιησούς , και πώς προσκιαζόταν αυτό το γεγονός στο Νόμο ; ( β ) Πώς κατέστησε δυνατή η ανάσταση του Ιησού την εκπλήρωση του εδαφίου Γένεση 3 : 15 ; 
 Την τρίτη ημέρα , ο Ιησούς επανήλθε στη ζωή για να παρουσιάσει την αξία της θυσίας του στον Πατέρα του . 
 Η ανάστασή του προσκιαζόταν από μια άλλη γιορτή . 
 Μία ημέρα μετά τη 14η Νισάν άρχιζε η Γιορτή των Άζυμων Άρτων . 
 Την επόμενη ημέρα , στις 16 Νισάν , οι Ισραηλίτες έφερναν ένα δεμάτι από τους πρώτους καρπούς του θερισμού του κριθαριού , του πρώτου θερισμού που γινόταν στον Ισραήλ , για να το κινήσει ο ιερέας πέρα δώθε ενώπιον του Ιεχωβά . 
 Πόσο κατάλληλο ήταν που το έτος 33 Κ.Χ . , την ίδια εκείνη ημέρα , ο Ιεχωβά ανέτρεψε τις μοχθηρές προσπάθειες που κατέβαλε ο Σατανάς να κατασιωπήσει για πάντα τον “ πιστό και αληθινό μάρτυρά ” Του ! 
 Στις 16 Νισάν του 33 Κ.Χ . , ο Ιεχωβά ανέστησε τον Ιησού από τους νεκρούς σε αθάνατη πνευματική ζωή . — Αποκάλυψη 3 : 14 · 1 Πέτρου 3 : 18 . 
 Ο Ιησούς έγινε « οι πρώτοι καρποί από εκείνους που έχουν κοιμηθεί τον ύπνο του θανάτου » . 
 Ανόμοια με εκείνους που είχαν αναστηθεί στο παρελθόν , ο Ιησούς δεν ξαναπέθανε . 
 Απεναντίας , αναλήφθηκε στον ουρανό στα δεξιά του Ιεχωβά , όπου περίμενε ώσπου να ενθρονιστεί ως Βασιλιάς της ουράνιας Βασιλείας του Ιεχωβά . 
 Από τότε που ενθρονίστηκε ως Βασιλιάς , ο Ιησούς είναι πλέον σε θέση να πλήξει στο κεφάλι οριστικά το μεγάλο εχθρό , τον Σατανά , και να καταστρέψει το σπέρμα του . — Αποκάλυψη 11 : 15 , 18 · 20 : 1 - 3 , 10 . 
 Επιπρόσθετα Μέλη του Σπέρματος του Αβραάμ 
 Τι ήταν η Γιορτή των Εβδομάδων ; 
 Ο Ιησούς ήταν το Σπέρμα για το οποίο δόθηκε υπόσχεση στην Εδέμ και μέσω του οποίου ο Ιεχωβά επρόκειτο « να διαλύσει τα έργα του Διαβόλου » . 
 Ωστόσο , όταν ο Ιεχωβά μίλησε στον Αβραάμ , έδειξε ότι το « σπέρμα » του Αβραάμ δεν θα ήταν μόνο ένα άτομο . 
 Θα ήταν « σαν τα άστρα των ουρανών και σαν τους κόκκους της άμμου στην ακρογιαλιά » . 
 Η εμφάνιση επιπρόσθετων μελών του “ σπέρματος ” προσκιαζόταν από άλλη μια χαρωπή γιορτή . 
 Πενήντα ημέρες από τη 16η Νισάν , ο Ισραήλ τηρούσε τη Γιορτή των Εβδομάδων . 
 Ο Νόμος δηλώνει σχετικά με αυτήν : « Μέχρι την ημέρα μετά το έβδομο σάββατο πρέπει να μετρήσετε , πενήντα ημέρες , και πρέπει να παρουσιάσετε μια προσφορά καινούριων σιτηρών στον Ιεχωβά . 
 Από τις κατοικίες σας πρέπει να φέρετε δύο ψωμιά ως κινητή προσφορά . 
 Από δύο δέκατα του εφά λεπτό αλεύρι πρέπει να είναι . 
 Πρέπει να ψηθούν ένζυμα , ως πρώτοι ώριμοι καρποί για τον Ιεχωβά » . 
 * — Λευιτικό 23 : 16 , 17 , 20 . 
 Ποιο ξεχωριστό γεγονός έλαβε χώρα την Πεντηκοστή του 33 Κ.Χ . 
 ; 
 Όταν ο Ιησούς βρισκόταν στη γη , η Γιορτή των Εβδομάδων ήταν γνωστή ως Πεντηκοστή ( από την ελληνική λέξη ) . 
 Την Πεντηκοστή του 33 Κ.Χ . , ο μεγαλύτερος Αρχιερέας , ο αναστημένος Ιησούς Χριστός , εξέχυσε άγιο πνεύμα στη μικρή ομάδα των 120 μαθητών που ήταν συγκεντρωμένοι στην Ιερουσαλήμ . 
 Με αυτόν τον τρόπο εκείνοι οι μαθητές έγιναν χρισμένοι γιοι του Θεού και αδελφοί του Ιησού Χριστού . 
 Έγιναν ένα νέο έθνος , “ ο Ισραήλ του Θεού ” . 
 Από ένα μικρό ξεκίνημα , εκείνο το έθνος θα αριθμούσε τελικά 144.000 μέλη . — Αποκάλυψη 7 : 1 - 4 . 
 9 , 10 . 
 Πώς προσκιαζόταν η εκκλησία των χρισμένων Χριστιανών την Πεντηκοστή ; 
 Η εκκλησία των χρισμένων Χριστιανών προσκιαζόταν από τα δύο ένζυμα ψωμιά που κινούσε ο ιερέας ενώπιον του Ιεχωβά κάθε Πεντηκοστή . 
 Το γεγονός ότι τα ψωμιά ήταν ένζυμα έδειχνε ότι οι χρισμένοι Χριστιανοί θα είχαν ακόμα το προζύμι της κληρονομημένης αμαρτίας . 
 Μολαταύτα , θα μπορούσαν να έχουν πρόσβαση στον Ιεχωβά βάσει της λυτρωτικής θυσίας του Ιησού . 
 Γιατί δύο ψωμιά ; Αυτό ίσως υποδείκνυε το γεγονός ότι οι χρισμένοι γιοι του Θεού θα προέρχονταν τελικά από δύο ομάδες — πρώτα από τους φυσικούς Ιουδαίους και αργότερα από τους Εθνικούς . — Γαλάτες 3 : 26 - 29 · Εφεσίους 2 : 13 - 18 . 
 Τα δύο ψωμιά που προσφέρονταν την Πεντηκοστή προέρχονταν από τους πρώτους καρπούς του θερισμού του σιταριού . 
 Αντίστοιχα , εκείνοι οι γεννημένοι από το πνεύμα Χριστιανοί αποκαλούνται « μερικοί πρώτοι καρποί από τα πλάσματά του » . 
 Αυτοί είναι οι πρώτοι των οποίων οι αμαρτίες συγχωρούνται βάσει του χυμένου αίματος του Ιησού , και έτσι καθίσταται δυνατόν να τους χορηγηθεί αθάνατη ζωή στους ουρανούς , όπου κυβερνούν με τον Ιησού στη Βασιλεία του . 
 Από εκείνη τη θέση , στο εγγύς μέλλον θα “ ποιμάνουν [ τα έθνη ] με σιδερένιο ραβδί ” και θα δουν “ τον Σατανά να συντρίβεται κάτω από τα πόδια τους ” . 
 Ο απόστολος Ιωάννης είπε : « Αυτοί είναι που ακολουθούν το Αρνί όπου και αν πηγαίνει . 
 Αυτοί αγοράστηκαν ανάμεσα από την ανθρωπότητα ως πρώτοι καρποί για τον Θεό και το Αρνί » . — Αποκάλυψη 14 : 4 . 
 Μια Ημέρα που Τόνιζε την Απελευθέρωση 
 11 , 12 . ( α ) Τι συνέβαινε την Ημέρα της Εξιλέωσης ; ( β ) Ποια οφέλη αποκόμιζε ο Ισραήλ από τις θυσίες του ταύρου και των κατσικιών ; 
 Τη δέκατη ημέρα του μήνα Εθανίμ ( ο οποίος αργότερα ονομάστηκε Τισρί ) , * ο Ισραήλ τηρούσε μια γιορτή που προσκίαζε τον τρόπο με τον οποίο θα εφαρμόζονταν τα οφέλη της λυτρωτικής θυσίας του Ιησού . 
 Εκείνη την ημερομηνία , ολόκληρο το έθνος συγκεντρωνόταν για την Ημέρα της Εξιλέωσης , προκειμένου να προσφερθούν για χάρη τους θυσίες ώστε να καλυφτούν οι αμαρτίες τους . — Λευιτικό 16 : 29 , 30 . 
 Την Ημέρα της Εξιλέωσης , ο αρχιερέας έσφαζε έναν νεαρό ταύρο και , μέσα στα Άγια των Αγίων , τίναζε λίγο από το αίμα του εφτά φορές μπροστά στο κάλυμμα της Κιβωτού , προσφέροντας έτσι συμβολικά το αίμα ενώπιον του Ιεχωβά . 
 Εκείνη η προσφορά ήταν για τις αμαρτίες του αρχιερέα και “ του οίκου του ” , των υφιερέων και των Λευιτών . 
 Κατόπιν , ο αρχιερέας έπαιρνε δύο κατσίκια . 
 Το ένα το έσφαζε ως προσφορά για αμαρτία « για το λαό » . 
 Λίγο από το αίμα του τιναζόταν επίσης μπροστά στο κάλυμμα της Κιβωτού στα Άγια των Αγίων . 
 Έπειτα , ο αρχιερέας έθετε τα χέρια του στο κεφάλι του δεύτερου κατσικιού και ομολογούσε τα σφάλματα των γιων του Ισραήλ . 
 Τότε φρόντιζε να εξαποστείλουν το κατσίκι στην έρημο για να απομακρυνθούν οι αμαρτίες του έθνους με συμβολικό τρόπο . — Λευιτικό 16 : 3 - 16 , 21 , 22 . 
 Πώς προσκίαζαν τα γεγονότα της Ημέρας της Εξιλέωσης το ρόλο που παίζει ο Ιησούς ; 
 Όπως προσκίαζαν εκείνες οι πράξεις , ο μεγάλος Αρχιερέας , ο Ιησούς , χρησιμοποιεί την αξία του δικού του αίματος για να παρέχει συγχώρηση αμαρτιών . 
 Κατ ’ αρχάς , η αξία του αίματός του εφαρμόζεται στον “ πνευματικό οίκο ” των 144.000 χρισμένων Χριστιανών , πράγμα που τους δίνει τη δυνατότητα να ανακηρυχτούν δίκαιοι και να απολαμβάνουν καθαρή υπόσταση ενώπιον του Ιεχωβά . 
 Αυτό προσκιάζεται από τη θυσία του ταύρου . 
 Ως αποτέλεσμα , ανοίγει ο δρόμος για να λάβουν εκείνοι την ουράνια κληρονομιά τους . 
 Έπειτα , η αξία του αίματος του Ιησού εφαρμόζεται υπέρ των εκατομμυρίων άλλων ανθρώπων που ασκούν πίστη στον Χριστό , όπως δείχνει η θυσία του κατσικιού . 
 Αυτοί θα ευλογηθούν με αιώνια ζωή εδώ στη γη , την κληρονομιά που έχασαν ο Αδάμ και η Εύα . 
 Με βάση το χυμένο αίμα του , ο Ιησούς απομακρύνει τις αμαρτίες της ανθρωπότητας , όπως ακριβώς το ζωντανό κατσίκι μετέφερε συμβολικά τις αμαρτίες του Ισραήλ στην έρημο . — Ησαΐας 53 : 4 , 5 . 
 Χαρά Ενώπιον του Ιεχωβά 
 14 , 15 . 
 Τι συνέβαινε στη διάρκεια της Γιορτής των Σκηνών , και τι υπενθύμιζε αυτό στους Ισραηλίτες ; 
 Μετά την Ημέρα της Εξιλέωσης , οι Ισραηλίτες τηρούσαν τη Γιορτή των Σκηνών , την πιο χαρωπή γιορτή του Ιουδαϊκού έτους . 
 Εκείνη η γιορτή διεξαγόταν από τις 15 ως τις 21 Εθανίμ και ολοκληρωνόταν με μια επίσημη σύναξη στις 22 του μήνα . 
 Σηματοδοτούσε το τέλος της συγκομιδής και ήταν καιρός απόδοσης ευχαριστιών για την άφθονη αγαθότητα του Θεού . 
 Γι ’ αυτόν το λόγο , ο Ιεχωβά πρόσταξε τους εορταστές : « Ο Ιεχωβά ο Θεός σου θα σε ευλογήσει σε όλα σου τα προϊόντα και σε κάθε έργο των χεριών σου · και πρέπει να είσαι γεμάτος χαρά » . 
 Τι ευχάριστος καιρός πρέπει να ήταν αυτός ! 
 Στη διάρκεια εκείνης της γιορτής , οι Ισραηλίτες κατοικούσαν σε σκηνές επί εφτά ημέρες . 
 Αυτό τους υπενθύμιζε ότι κάποτε είχαν κατοικήσει σε σκηνές στην έρημο . 
 Η γιορτή τούς έδινε άφθονες ευκαιρίες να συλλογίζονται την πατρική φροντίδα του Ιεχωβά . 
 Και εφόσον όλοι , πλούσιοι και φτωχοί , κατοικούσαν σε σκηνές παρόμοιες μεταξύ τους , αυτό υπενθύμιζε στους Ισραηλίτες ότι σε σχέση με τη γιορτή ήταν όλοι ίσοι . — Νεεμίας 8 : 14 - 16 . 
 Τι προσκίαζε η Γιορτή των Σκηνών ; 
 Η Γιορτή των Σκηνών ήταν γιορτή του θερισμού , ένας χαρούμενος εορτασμός της συγκομιδής , και προσκίαζε τη χαρωπή σύναξη εκείνων που ασκούν πίστη στον Ιησού Χριστό . 
 Η σύναξη άρχισε την Πεντηκοστή του 33 Κ.Χ . , όταν οι 120 μαθητές του Ιησού χρίστηκαν για να αποτελέσουν μέρος “ ενός άγιου ιερατείου ” . 
 Όπως οι Ισραηλίτες ζούσαν σε σκηνές για λίγες ημέρες , έτσι και οι χρισμένοι γνωρίζουν ότι είναι απλώς “ προσωρινοί κάτοικοι ” σε αυτόν τον ασεβή κόσμο . 
 Η ελπίδα τους είναι ουράνια . 
 Η εν λόγω σύναξη των χρισμένων Χριστιανών φτάνει στην ολοκλήρωσή της σε αυτές τις « τελευταίες ημέρες » , κατά τις οποίες συνάγονται οι τελευταίοι από τους 144.000 . — 2 Τιμόθεο 3 : 1 . 
 17 , 18 . ( α ) Τι δείχνει ότι και άλλοι εκτός από τους χρισμένους Χριστιανούς ωφελούνται από τη θυσία του Ιησού ; ( β ) Ποιοι ωφελούνται σήμερα από την αντιτυπική Γιορτή των Σκηνών , και πότε θα αποκορυφωθεί αυτή η χαρωπή γιορτή ; 
 Είναι αξιοσημείωτο ότι στη διάρκεια αυτής της αρχαίας γιορτής προσφέρονταν 70 ταύροι . 
 Ο αριθμός 70 ισούται με 7 επί 10 , αριθμοί οι οποίοι στη Γραφή αντιπροσωπεύουν ουράνια και επίγεια τελειότητα . 
 Συνεπώς , η θυσία του Ιησού θα ωφελήσει πιστά άτομα από όλες τις 70 οικογένειες της ανθρωπότητας που κατάγονται από τον Νώε . 
 Σε αρμονία με αυτό , στην εποχή μας η σύναξη έχει διευρυνθεί για να συμπεριλάβει άτομα από όλα τα έθνη που ασκούν πίστη στον Ιησού και έχουν την ελπίδα να ζήσουν σε μια παραδεισιακή γη . 
 Ο απόστολος Ιωάννης είδε σε όραμα αυτή τη σύγχρονη σύναξη . 
 Πρώτα , άκουσε να αναγγέλλεται το σφράγισμα των τελευταίων από τους 144.000 . 
 Έπειτα , είδε « ένα μεγάλο πλήθος , το οποίο κανένας άνθρωπος δεν μπορούσε να αριθμήσει » , να στέκεται μπροστά στον Ιεχωβά και στον Ιησού , με « φοινικόκλαδα στα χέρια τους » . 
 Αυτοί « έρχονται από τη μεγάλη θλίψη » και μπαίνουν στο νέο κόσμο . 
 Και αυτοί , επίσης , είναι τώρα προσωρινοί κάτοικοι σε τούτο το παλιό σύστημα πραγμάτων , και αποβλέπουν με πεποίθηση στον καιρό κατά τον οποίο « το Αρνί . . . θα τους ποιμάνει και θα τους οδηγήσει σε πηγές νερών ζωής » . 
 Εκείνον τον καιρό , « ο Θεός θα εξαλείψει κάθε δάκρυ από τα μάτια τους » . 
 Η αντιτυπική Γιορτή των Σκηνών θα αποκορυφωθεί μετά το τέλος της Χιλιετούς Βασιλείας του Χριστού όταν σε αυτούς καθώς και στους πιστούς αναστημένους θα χορηγηθεί αιώνια ζωή . — Αποκάλυψη 20 : 5 . 
 Πώς ωφελούμαστε από την εξέταση των γιορτών που τηρούνταν στον Ισραήλ ; 
 Μπορούμε και εμείς να είμαστε “ γεμάτοι χαρά ” καθώς στοχαζόμαστε τη σημασία των αρχαίων Ιουδαϊκών γιορτών . 
 Είναι συγκινητικό να σκεφτόμαστε ότι ο Ιεχωβά έδωσε προαναλαμπές του τρόπου με τον οποίο θα εκπληρωνόταν η προφητεία που είχε εξαγγείλει στην Εδέμ , και είναι συναρπαστικό να βλέπουμε την εκπλήρωσή της , βήμα βήμα . 
 Σήμερα γνωρίζουμε ότι το Σπέρμα έχει εμφανιστεί και ότι έχει δεχτεί το πλήγμα στη φτέρνα . 
 Τώρα είναι ουράνιος Βασιλιάς . 
 Επιπρόσθετα , οι περισσότεροι από τους 144.000 έχουν ήδη αποδείξει την πιστότητά τους μέχρι θανάτου . 
 Τι άλλο πρέπει ακόμα να γίνει ; Πόσο κοντά βρίσκεται η ολοκληρωτική εκπλήρωση της προφητείας ; Αυτό θα εξεταστεί στο επόμενο άρθρο . 
 [ Υποσημειώσεις ] 
 Ο μήνας Νισάν αντιστοιχεί στο Μάρτιο / Απρίλιο του σημερινού μας ημερολογίου . 
 Σε αυτή την κινητή προσφορά των δύο ένζυμων ψωμιών , ο ιερέας συνήθως κρατούσε τα ψωμιά στις παλάμες του , σήκωνε τα χέρια του και κινούσε τα ψωμιά πέρα δώθε . 
 Αυτή η κίνηση συμβόλιζε την παρουσίαση των θυσιαστικών προσφορών στον Ιεχωβά . — Βλέπε Ενόραση στις Γραφές , Τόμος 2 , σελίδα 528 ( στην αγγλική ) , που είναι έκδοση των Μαρτύρων του Ιεχωβά . 
 Ο Εθανίμ , ή αλλιώς Τισρί , αντιστοιχεί στο Σεπτέμβριο / Οκτώβριο του σημερινού μας ημερολογίου . 
 Μπορείτε να Εξηγήσετε ; 
 • Τι προσκίαζε το αρνί του Πάσχα ; 
 • Ποια σύναξη προσκίαζε η γιορτή της Πεντηκοστής ; 
 • Ποια χαρακτηριστικά της Ημέρας της Εξιλέωσης έδειχναν τον τρόπο με τον οποίο εφαρμόζεται η λυτρωτική θυσία του Ιησού ; 
 • Πώς προσκίαζε η Γιορτή των Σκηνών τη σύναξη των Χριστιανών ; 
 [ Πίνακας στη σελίδα 22 , 23 ] 
 ( Για το πλήρως μορφοποιημένο κείμενο , βλέπε έντυπο ) 
 Πάσχα 
 14 Νισάν 
 Γεγονός : 
 Σφαγή του αρνιού του Πάσχα 
 Τι Προσκίαζε : 
 Θυσία του Ιησού 
 Γιορτή των Άζυμων Άρτων ( 15 - 21 Νισάν ) 
 15 Νισάν 
 Γεγονός : 
 Σάββατο 
 16 Νισάν 
 Γεγονός : 
 Προσφορά κριθαριού 
 Τι Προσκίαζε : 
 Ανάσταση του Ιησού 
 50 ημέρες 
 Γιορτή των Εβδομάδων ( Πεντηκοστή ) 
 6 Σιβάν 
 Γεγονός : 
 Προσφορά δύο ψωμιών 
 Τι Προσκίαζε : 
 Ο Ιησούς παρουσίασε τους χρισμένους αδελφούς του στον Ιεχωβά 
 Ημέρα της Εξιλέωσης 
 10 Τισρί 
 Γεγονός : 
 Προσφορά ενός ταύρου και δύο κατσικιών 
 Τι Προσκίαζε : 
 Ο Ιησούς πρόσφερε την αξία του αίματός του υπέρ όλης της ανθρωπότητας 
 Γιορτή των Σκηνών ( Συγκομιδή , Πρόχειρα Καταλύματα ) 
 15 - 21 Τισρί 
 Γεγονός : 
 Οι Ισραηλίτες κατοικούσαν χαρωπά σε σκηνές και ευφραίνονταν για το θερισμό , προσφέρονταν 70 ταύροι 
 Τι Προσκίαζε : 
 Σύναξη των χρισμένων και του “ μεγάλου πλήθους ” 
 [ Εικόνες στη σελίδα 21 ] 
 Όπως το αίμα του αρνιού του Πάσχα , έτσι και το χυμένο αίμα του Ιησού παρέχει σωτηρία σε πολλούς 
 [ Εικόνες στη σελίδα 22 ] 
 Οι πρώτοι καρποί του θερισμού του κριθαριού που προσφέρονταν στις 16 Νισάν προσκίαζαν την ανάσταση του Ιησού 
 [ Εικόνες στη σελίδα 23 ] 
 Τα δύο ψωμιά που προσφέρονταν την Πεντηκοστή προσκίαζαν την εκκλησία των χρισμένων Χριστιανών 
 [ Εικόνες στη σελίδα 24 ] 
 Η Γιορτή των Σκηνών προσκίαζε τη χαρωπή σύναξη των χρισμένων και “ ενός μεγάλου πλήθους ” από όλα τα έθνη 
 Η « Πρώτη Ανάσταση » Βρίσκεται σε Εξέλιξη Τώρα ! 
 « Εκείνοι που είναι νεκροί σε ενότητα με τον Χριστό θα αναστηθούν πρώτοι » . — 1 ΘΕΣΣΑΛΟΝΙΚΕΙΣ 4 : 16 . 
 1 , 2 . ( α ) Ποια ελπίδα υπάρχει για όσους έχουν πεθάνει ; ( β ) Πού βασίζετε εσείς την πίστη σας στην ανάσταση ; ( Βλέπε υποσημείωση . ) 
 « ΟΙ ΖΩΝΤΑΝΟΙ γνωρίζουν ότι θα πεθάνουν » . 
 Αυτό αληθεύει από τότε που αμάρτησε ο Αδάμ . 
 Στο διάβα της ιστορίας , κάθε άνθρωπος που γεννήθηκε αντιλαμβανόταν ότι τελικά θα πέθαινε , και πολλοί έχουν αναρωτηθεί : “ Τι γίνεται μετά ; Ποια είναι η κατάσταση των νεκρών ; ” Η Αγία Γραφή απαντάει : « Οι νεκροί δεν γνωρίζουν τίποτα απολύτως » . — Εκκλησιαστής 9 : 5 . 
 Τότε , λοιπόν , υπάρχει κάποια ελπίδα για όσους έχουν πεθάνει ; Ναι . 
 Είναι μάλιστα απαραίτητο να υπάρχει τέτοια ελπίδα προκειμένου να εκπληρωθεί ο αρχικός σκοπός του Θεού για την ανθρωπότητα . 
 Ανά τους αιώνες , οι όσιοι υπηρέτες του Θεού έχουν ασκήσει πίστη στην υπόσχεση του Ιεχωβά σχετικά με ένα Σπέρμα το οποίο επρόκειτο να καταστρέψει τον Σατανά και να επανορθώσει τη βλάβη που προξένησε εκείνος . 
 Οι περισσότεροι από αυτούς έχουν πεθάνει . 
 Για να δουν την εκπλήρωση εκείνης της υπόσχεσης καθώς και άλλων που έχει δώσει ο Ιεχωβά , χρειάζεται να εγερθούν από τους νεκρούς . 
 Είναι αυτό δυνατόν ; Ναι , είναι . 
 Ο απόστολος Παύλος είπε : « Πρόκειται να γίνει ανάσταση δικαίων και αδίκων » . 
 Ο Παύλος ανέστησε κάποτε κάποιον νεαρό ονόματι Εύτυχο , ο οποίος είχε πέσει από ένα παράθυρο που βρισκόταν στον τρίτο όροφο και « τον σήκωσαν νεκρό » . 
 Αυτή είναι η τελευταία από τις εννιά αναστάσεις που αναφέρονται στην Αγία Γραφή . — Πράξεις 20 : 7 - 12 . 
 * 
 Πώς έχουν παρηγορήσει εσάς προσωπικά τα λόγια του Ιησού που είναι καταγραμμένα στα εδάφια Ιωάννης 5 : 28 , 29 , και γιατί ; 
 Εκείνες οι εννιά αναστάσεις παρέχουν βάση για πίστη στη δήλωση του Παύλου . 
 Ενισχύουν την εμπιστοσύνη μας στη διαβεβαίωση που έδωσε ο Ιησούς : « Έρχεται η ώρα κατά την οποία όλοι όσοι είναι στα μνημεία θα ακούσουν τη φωνή του [ Ιησού ] και θα βγουν » . 
 Τι συγκινητικά λόγια ! 
 Και πόση παρηγοριά δίνουν σε εκατομμύρια ανθρώπους των οποίων οι προσφιλείς έχουν κοιμηθεί τον ύπνο του θανάτου ! 
 4 , 5 . 
 Ποιες διαφορετικές αναστάσεις αναφέρει η Γραφή , και ποια θα εξετάσουμε σε αυτό το άρθρο ; 
 Η πλειονότητα αυτών που θα αναστηθούν θα επανέλθει σε μια γη η οποία θα έχει γίνει ειρηνική υπό τη Βασιλεία του Θεού . 
 Ωστόσο , επρόκειτο να γίνουν και άλλες αναστάσεις προτού συμβεί αυτό . 
 Κατ ’ αρχάς , έπρεπε να αναστηθεί ο Ιησούς Χριστός προκειμένου να παρουσιάσει την αξία της θυσίας του στον Θεό για χάρη μας . 
 Ο Ιησούς πέθανε και αναστήθηκε το 33 Κ.Χ . 
 Κατόπιν , τα χρισμένα μέλη του « Ισραήλ του Θεού » πρέπει να ενωθούν με τον Κύριο Ιησού Χριστό σε ουράνια δόξα , όπου θα “ είναι πάντοτε με τον Κύριο ” . 
 Αυτό το γεγονός αποκαλείται « πρωτύτερη ανάσταση » , ή αλλιώς « πρώτη ανάσταση » . 
 Όταν ολοκληρωθεί εκείνη η ανάσταση , θα έχει έρθει ο καιρός να αναστηθούν εκατομμύρια άνθρωποι στη γη με την προοπτική να αποκτήσουν αιώνια ζωή στον Παράδεισο . 
 Συνεπώς , είτε η ελπίδα μας είναι ουράνια είτε επίγεια , έχουμε ζωηρό ενδιαφέρον για την « πρώτη ανάσταση » . 
 Τι είδους ανάσταση είναι αυτή ; Πότε λαβαίνει χώρα ; 
 « Με Τι Είδους Σώμα ; » 
 6 , 7 . ( α ) Για να μπορέσουν οι χρισμένοι Χριστιανοί να πάνε στον ουρανό , τι πρέπει να γίνει πρώτα ; ( β ) Με τι είδους σώμα θα αναστηθούν ; 
 Στην πρώτη επιστολή του προς τους Κορινθίους , ο Παύλος θέτει ένα ερώτημα σχετικά με την πρώτη ανάσταση : « Πώς θα εγερθούν οι νεκροί ; Ναι , με τι είδους σώμα έρχονται ; » Κατόπιν απαντάει στο ερώτημα : « Αυτό που σπέρνεις δεν ζωοποιείται αν πρώτα δεν πεθάνει . . . ο Θεός όμως του δίνει σώμα όπως έχει ευαρεστηθεί . . . 
 Διαφορετική είναι η δόξα των ουράνιων σωμάτων και διαφορετική των γήινων σωμάτων » . — 1 Κορινθίους 15 : 35 - 40 . 
 Τα λόγια του Παύλου δείχνουν ότι οι Χριστιανοί που είναι χρισμένοι με άγιο πνεύμα πρέπει πρώτα να πεθάνουν ώστε να μπορέσουν να λάβουν την ουράνια ανταμοιβή τους . 
 Κατά το θάνατό τους , το γήινο σώμα τους επιστρέφει στο χώμα . 
 Στον προσδιορισμένο καιρό του Θεού , ανασταίνονται με σώμα κατάλληλο για ζωή στους ουρανούς . 
 Ο Θεός τούς χορηγεί επίσης αθανασία . 
 Δεν πρόκειται για κάτι που το έχουν από τη γέννησή τους , σαν να τους είχε εμφυσηθεί κάποια λεγόμενη αθάνατη ψυχή . 
 « Αυτό που είναι θνητό πρέπει να ντυθεί αθανασία » , λέει ο Παύλος . 
 Η αθανασία είναι δώρο από τον Θεό , το οποίο “ ντύνονται ” εκείνοι που μετέχουν στην πρώτη ανάσταση . — 1 Κορινθίους 15 : 50 , 53 · Γένεση 2 : 7 · 2 Κορινθίους 5 : 1 , 2 , 8 . 
 Πώς γνωρίζουμε ότι ο Θεός δεν επιλέγει τους 144.000 ανάμεσα από μέλη διαφορετικών θρησκειών ; 
 Μόνο 144.000 άτομα μετέχουν στην πρώτη ανάσταση . 
 Ο Ιεχωβά άρχισε να τους επιλέγει την Πεντηκοστή του 33 Κ.Χ . , λίγο καιρό αφότου ανέστησε τον Ιησού . 
 Όλοι τους έχουν « το όνομα του [ Ιησού ] και το όνομα του Πατέρα του γραμμένα στα μέτωπά τους » . 
 Συνεπώς , δεν επιλέγονται από πολλές διαφορετικές θρησκείες . 
 Είναι όλοι Χριστιανοί , και φέρουν με τιμή το όνομα του Πατέρα — του Ιεχωβά . 
 Όταν ανασταίνονται , λαβαίνουν διορισμό εργασίας στους ουρανούς . 
 Η προοπτική να υπηρετούν τον Θεό με τέτοιον άμεσο τρόπο είναι πράγματι συναρπαστική για αυτούς . 
 Βρίσκεται σε Εξέλιξη Τώρα ; 
 Πώς μας βοηθούν τα εδάφια Αποκάλυψη 12 : 7 και 17 : 14 να προσδιορίσουμε κατά προσέγγιση το χρόνο έναρξης της πρώτης ανάστασης ; 
 Πότε λαβαίνει χώρα η πρώτη ανάσταση ; Υπάρχουν ισχυρές αποδείξεις για το ότι βρίσκεται σε εξέλιξη τώρα . 
 Για παράδειγμα , συγκρίνετε δύο κεφάλαια της Αποκάλυψης . 
 Πρώτα κοιτάξτε το 12ο κεφάλαιο . 
 Εκεί διαβάζουμε ότι ο νεοενθρονισμένος Ιησούς Χριστός μαζί με τους αγίους αγγέλους του διεξάγει πόλεμο εναντίον του Σατανά και των δαιμόνων του . 
 Όπως έχει δείξει επανειλημμένα αυτό το περιοδικό , εκείνη η μάχη άρχισε το 1914 . 
 * Προσέξτε , όμως , ότι κανείς από τους χρισμένους ακολούθους του Χριστού δεν αναφέρεται να είναι μαζί με τον Ιησού σε εκείνον τον ουράνιο πόλεμο . 
 Τώρα κοιτάξτε το 17ο κεφάλαιο της Αποκάλυψης . 
 Εκεί διαβάζουμε ότι μετά την καταστροφή της “ Βαβυλώνας της Μεγάλης ” το Αρνί θα νικήσει τα έθνη . 
 Κατόπιν , η προφητεία προσθέτει : « Το ίδιο θα κάνουν και οι καλεσμένοι και εκλεγμένοι και πιστοί που είναι μαζί του » . 
 « Οι καλεσμένοι και εκλεγμένοι και πιστοί » πρέπει να έχουν ήδη αναστηθεί ώστε να είναι μαζί με τον Ιησού για να νικήσουν οριστικά τον κόσμο του Σατανά . 
 Λογικά , λοιπόν , οι χρισμένοι που πεθαίνουν πριν από τον Αρμαγεδδώνα ανασταίνονται κάποια στιγμή ανάμεσα στο 1914 και στον Αρμαγεδδώνα . 
 10 , 11 . ( α ) Ποιοι είναι οι 24 πρεσβύτεροι , και τι αποκαλύπτει ένας από αυτούς στον Ιωάννη ; ( β ) Τι μπορούμε να συμπεράνουμε από αυτό ; 
 Μπορούμε να πούμε με περισσότερη ακρίβεια πότε αρχίζει η πρώτη ανάσταση ; Ένα ενδιαφέρον στοιχείο βρίσκεται στα εδάφια Αποκάλυψη 7 : 9 - 15 , στα οποία ο απόστολος Ιωάννης περιγράφει το όραμα που είδε όσον αφορά « ένα μεγάλο πλήθος , το οποίο κανένας άνθρωπος δεν μπορούσε να αριθμήσει » . 
 Την ταυτότητα εκείνου του μεγάλου πλήθους την αποκαλύπτει στον Ιωάννη ένας από τους 24 πρεσβυτέρους , και αυτοί οι πρεσβύτεροι αντιπροσωπεύουν τους 144.000 συγκληρονόμους του Χριστού στην ουράνια δόξα τους . 
 * Ο ίδιος ο Ιωάννης είχε ουράνια ελπίδα . 
 Εφόσον , όμως , ήταν ακόμα άνθρωπος στη γη όταν του μίλησε ο πρεσβύτερος , στο όραμα ο Ιωάννης πρέπει να αντιπροσωπεύει τους χρισμένους στη γη οι οποίοι δεν έχουν λάβει ακόμα την ουράνια ανταμοιβή τους . 
 Τι μπορούμε , λοιπόν , να συμπεράνουμε από το γεγονός ότι ένας από τους 24 πρεσβυτέρους γνωστοποιεί στον Ιωάννη την ταυτότητα του μεγάλου πλήθους ; Φαίνεται ότι αναστημένα μέλη της ομάδας των 24 πρεσβυτέρων ίσως συμμετέχουν στη μετάδοση θεϊκών αληθειών σήμερα . 
 Γιατί είναι σημαντικό αυτό ; Επειδή η ορθή ταυτότητα του μεγάλου πλήθους αποκαλύφτηκε στους χρισμένους υπηρέτες του Θεού στη γη το 1935 . 
 Αν κάποιος από τους 24 πρεσβυτέρους χρησιμοποιήθηκε για να διαβιβάσει εκείνη τη σημαντική αλήθεια , αυτός θα έπρεπε να έχει αναστηθεί στον ουρανό το αργότερο μέχρι το 1935 . 
 Αυτό φαίνεται να δείχνει ότι η πρώτη ανάσταση άρχισε κάποια στιγμή ανάμεσα στο 1914 και στο 1935 . 
 Μπορούμε να γίνουμε ακόμα πιο ακριβείς ; 
 Εξηγήστε γιατί η άνοιξη του 1918 μπορεί να θεωρηθεί πιθανός καιρός έναρξης της πρώτης ανάστασης . 
 Σε αυτό το σημείο , ίσως είναι χρήσιμο να εξετάσουμε κάτι που θα μπορούσε να θεωρηθεί Γραφικό παράλληλο . 
 Ο Ιησούς Χριστός χρίστηκε ως ο μελλοντικός Βασιλιάς της Βασιλείας του Θεού το φθινόπωρο του 29 Κ.Χ . 
 Τριάμισι χρόνια αργότερα , την άνοιξη του 33 Κ.Χ . , αναστήθηκε ως ισχυρό πνευματικό πρόσωπο . 
 Μήπως , λοιπόν , μπορούμε να κάνουμε το συλλογισμό ότι , εφόσον ο Ιησούς ενθρονίστηκε το φθινόπωρο του 1914 , η ανάσταση των πιστών χρισμένων ακολούθων του άρχισε τριάμισι χρόνια αργότερα , την άνοιξη του 1918 ; Αυτή είναι μια ενδιαφέρουσα πιθανότητα . 
 Μολονότι δεν μπορεί να επιβεβαιωθεί άμεσα από τη Γραφή , δεν συγκρούεται με άλλα εδάφια τα οποία δείχνουν ότι η πρώτη ανάσταση ξεκίνησε λίγο μετά την έναρξη της παρουσίας του Χριστού . 
 Με ποιον τρόπο υποδηλώνουν τα εδάφια 1 Θεσσαλονικείς 4 : 15 - 17 ότι η πρώτη ανάσταση ξεκίνησε στις αρχές της παρουσίας του Χριστού ; 
 Για παράδειγμα , ο Παύλος έγραψε : « Εμείς οι ζωντανοί που απομένουμε μέχρι την παρουσία του Κυρίου [ όχι μέχρι το τέλος της παρουσίας του ] δεν θα προηγηθούμε από εκείνους οι οποίοι έχουν κοιμηθεί τον ύπνο του θανάτου · επειδή ο ίδιος ο Κύριος θα κατεβεί από τον ουρανό με πρόσταγμα , με φωνή αρχαγγέλου και με σάλπιγγα Θεού , και εκείνοι που είναι νεκροί σε ενότητα με τον Χριστό θα αναστηθούν πρώτοι . 
 Ύστερα , εμείς οι ζωντανοί που απομένουμε θα αρπαχθούμε μέσα σε σύννεφα μαζί με αυτούς για να συναντήσουμε τον Κύριο στον αέρα · και έτσι θα είμαστε πάντοτε με τον Κύριο » . 
 Συνεπώς , οι χρισμένοι Χριστιανοί που είχαν πεθάνει πριν από την παρουσία του Χριστού αναστήθηκαν σε ουράνια ζωή νωρίτερα από εκείνους που ήταν ακόμα ζωντανοί στη διάρκεια της παρουσίας του Χριστού . 
 Αυτό σημαίνει ότι η πρώτη ανάσταση πρέπει να ξεκίνησε στις αρχές της παρουσίας του Χριστού , και συνεχίζεται « στη διάρκεια της παρουσίας του » . 
 Αντί να ολοκληρώνεται μεμιάς , η πρώτη ανάσταση λαβαίνει χώρα σε μια περίοδο χρόνου . 
 « Δόθηκε στον Καθένα τους μια Λευκή Στολή » 
 ( α ) Πότε εκπληρώνονται τα οράματα που έχουν καταγραφεί στο 6ο κεφάλαιο της Αποκάλυψης ; ( β ) Τι απεικονίζεται στο εδάφιο Αποκάλυψη 6 : 9 ; 
 Σκεφτείτε , επίσης , τα στοιχεία που περιέχει το 6ο κεφάλαιο της Αποκάλυψης . 
 Εκεί ο Ιησούς εμφανίζεται να προελαύνει έφιππος ως νικηφόρος Βασιλιάς . 
 Τα έθνη εμπλέκονται σε πολέμους επικών διαστάσεων . 
 Υπάρχει εκτεταμένη πείνα . 
 Θανατηφόρες πληγές μαστίζουν την ανθρωπότητα . 
 Όλα αυτά τα προφητευμένα γεγονότα ταιριάζουν σαφώς με τις παγκόσμιες συνθήκες που επικρατούν από το 1914 . 
 Αλλά συμβαίνει και κάτι άλλο . 
 Η προσοχή μας στρέφεται σε ένα θυσιαστήριο . 
 Στη βάση του βρίσκονται οι « ψυχές εκείνων που σφάχτηκαν εξαιτίας του λόγου του Θεού και εξαιτίας του έργου μαρτυρίας που είχαν » . 
 Εφόσον « η ψυχή [ ή αλλιώς η ζωή ] της σάρκας είναι στο αίμα » , αυτό που απεικονίζεται κάτω από το θυσιαστήριο στην πραγματικότητα είναι το αίμα των πιστών υπηρετών του Ιησού οι οποίοι σφάχτηκαν εξαιτίας της μαρτυρίας που έδιναν με τόλμη και ζήλο . — Λευιτικό 17 : 11 . 
 15 , 16 . 
 Εξηγήστε γιατί τα λόγια των εδαφίων Αποκάλυψη 6 : 10 , 11 αναφέρονται στην πρώτη ανάσταση . 
 Όπως το αίμα του δίκαιου Άβελ , έτσι και το αίμα αυτών των Χριστιανών μαρτύρων κραυγάζει για δικαιοσύνη . 
 « Κραύγασαν με δυνατή φωνή , λέγοντας : “ Ως πότε , Υπέρτατε Κύριε άγιε και αληθινέ , θα αποφεύγεις να κρίνεις και να πάρεις εκδίκηση για το αίμα μας από εκείνους που κατοικούν στη γη ; ” » Τι γίνεται μετά ; « Και δόθηκε στον καθένα τους μια λευκή στολή · και τους ειπώθηκε να αναπαυτούν λίγο ακόμη , μέχρι να συμπληρωθεί και ο αριθμός των συνδούλων τους και των αδελφών τους οι οποίοι επρόκειτο να θανατωθούν όπως και αυτοί » . — Αποκάλυψη 6 : 10 , 11 . 
 Δόθηκαν άραγε αυτές οι λευκές στολές σε λίμνες αίματος που βρίσκονταν στη βάση κάποιου θυσιαστηρίου ; Και βέβαια όχι ! 
 Οι στολές δόθηκαν στα άτομα των οποίων το αίμα χύθηκε , σαν να λέγαμε , στο θυσιαστήριο . 
 Αυτοί θυσίασαν τη ζωή τους στο όνομα του Ιησού και τώρα είχαν αναστηθεί ως πνευματικά πρόσωπα . 
 Πώς το γνωρίζουμε αυτό ; Πιο μπροστά στο βιβλίο της Αποκάλυψης , διαβάζουμε : « Αυτός που νικάει θα είναι έτσι στολισμένος , με λευκά εξωτερικά ενδύματα · και δεν πρόκειται να εξαλείψω το όνομά του από το βιβλίο της ζωής » . 
 Θυμηθείτε , επίσης , ότι οι 24 πρεσβύτεροι ήταν « ντυμένοι με λευκά εξωτερικά ενδύματα , και πάνω στα κεφάλια τους [ υπήρχαν ] χρυσά στέμματα » . 
 Άρα λοιπόν , αφού άρχισαν ο πόλεμος , η πείνα και οι επιδημίες να μαστίζουν τη γη , τα μέλη των 144.000 που είχαν πεθάνει και αντιπροσωπεύονται από το αίμα στη βάση του θυσιαστηρίου αναστήθηκαν σε ουράνια ζωή και ντύθηκαν με συμβολικές λευκές στολές . 
 Με ποια έννοια πρέπει να « αναπαυτούν » εκείνοι που λαβαίνουν λευκές στολές ; 
 Εκείνοι οι πρόσφατα αναστημένοι πρέπει να « αναπαυτούν » . 
 Πρέπει να περιμένουν υπομονετικά την ημέρα εκδίκησης του Θεού . 
 Οι “ σύνδουλοί ” τους , οι χρισμένοι Χριστιανοί που εξακολουθούν να βρίσκονται στη γη , πρέπει ακόμα να αποδείξουν την ακεραιότητά τους υπό δοκιμασία . 
 Όταν έρθει η ώρα της θεϊκής κρίσης , η “ ανάπαυση ” θα έχει τελειώσει . 
 Εκείνον τον καιρό , αυτοί οι αναστημένοι θα συμμετάσχουν με τον Κύριο Ιησού Χριστό στην καταστροφή των πονηρών , περιλαμβανομένων και όσων έχυσαν το αίμα αθώων Χριστιανών . — 2 Θεσσαλονικείς 1 : 7 - 10 . 
 Τι Σημαίνει για Εμάς 
 18 , 19 . ( α ) Για ποιους λόγους μπορείτε να συμπεράνετε ότι η πρώτη ανάσταση βρίσκεται σε εξέλιξη τώρα ; ( β ) Πώς νιώθετε χάρη στο γεγονός ότι κατανοείτε την πρώτη ανάσταση ; 
 Ο Λόγος του Θεού δεν φανερώνει κάποια ακριβή ημερομηνία για την πρώτη ανάσταση , αλλά αποκαλύπτει ότι αυτή λαβαίνει χώρα στη διάρκεια μιας χρονικής περιόδου , κατά την παρουσία του Χριστού . 
 Οι πρώτοι που ανασταίνονται είναι οι χρισμένοι Χριστιανοί που πέθαναν προτού αρχίσει η παρουσία του Χριστού . 
 Καθώς η παρουσία του Χριστού συνεχίζεται , οι χρισμένοι Χριστιανοί που τελειώνουν πιστά την επίγεια πορεία τους μεταβάλλονται « εν ριπή οφθαλμού » σε ισχυρά πνευματικά πλάσματα . 
 Θα λάβουν όλοι οι χρισμένοι την ουράνια ανταμοιβή τους πριν από τον πόλεμο του Αρμαγεδδώνα ; Δεν γνωρίζουμε . 
 Γνωρίζουμε , όμως , ότι στον ορισμένο καιρό του Θεού όλοι οι 144.000 θα στέκονται στο ουράνιο Όρος Σιών . 
 Γνωρίζουμε επίσης ότι η πλειονότητα των 144.000 έχει ήδη ενωθεί με τον Χριστό . 
 Μόνο σχετικά λίγοι απομένουν στη γη . 
 Τι ισχυρή ένδειξη που φανερώνει ότι ο καιρός για την εκτέλεση της κρίσης του Θεού πλησιάζει γοργά ! 
 Σύντομα , ολόκληρο το παγκόσμιο σύστημα του Σατανά θα καταστραφεί . 
 Ο ίδιος ο Σατανάς θα ριχτεί στην άβυσσο . 
 Τότε θα μπορέσει να αρχίσει η γενική ανάσταση , και οι πιστοί άνθρωποι , με βάση τη λυτρωτική θυσία του Ιησού , θα μπορέσουν να εξυψωθούν σε τελειότητα όμοια με εκείνη που έχασε ο Αδάμ . 
 Η προφητεία του Ιεχωβά που έχει καταγραφεί στο εδάφιο Γένεση 3 : 15 εκπληρώνεται με θαυμαστό τρόπο . 
 Τι μεγαλειώδες προνόμιο είναι να ζούμε σε αυτούς τους καιρούς ! 
 [ Υποσημειώσεις ] 
 Για τις άλλες οχτώ , βλέπε 1 Βασιλέων 17 : 21 - 23 · 2 Βασιλέων 4 : 32 - 37 · 13 : 21 · Μάρκος 5 : 35 , 41 - 43 · Λουκάς 7 : 11 - 17 · 24 : 34 · Ιωάννης 11 : 43 - 45 · Πράξεις 9 : 36 - 42 . 
 Για Γραφικές αποδείξεις που πιστοποιούν ότι η παρουσία του Χριστού άρχισε το 1914 , βλέπε το βιβλίο Τι Διδάσκει Πράγματι η Αγία Γραφή ; , σελίδες 215 - 218 , που είναι έκδοση των Μαρτύρων του Ιεχωβά . 
 Για πληροφορίες σχετικά με το πώς γνωρίζουμε ότι οι 24 πρεσβύτεροι αντιπροσωπεύουν τους χρισμένους Χριστιανούς στην ουράνια θέση τους , βλέπε το βιβλίο Αποκάλυψη — Το Μεγαλειώδες Αποκορύφωμά της Πλησιάζει ! , σελίδα 77 , που είναι έκδοση των Μαρτύρων του Ιεχωβά . 
 Μπορείτε να Εξηγήσετε ; 
 Πώς μας βοηθούν τα ακόλουθα εδάφια να διακρίνουμε το χρόνο κατά τον οποίο γίνεται η « πρώτη ανάσταση » ; 
 • Αποκάλυψη 12 : 7 · 17 : 14 
 • Αποκάλυψη 7 : 13 , 14 
 • 1 Κορινθίους 15 : 23 · 1 Θεσσαλονικείς 4 : 15 - 17 
 • Αποκάλυψη 6 : 2 , 9 - 11 
 [ Εικόνες στη σελίδα 26 ] 
 Ποιες αναστάσεις λαβαίνουν χώρα προτού αναστηθεί από τους νεκρούς η ανθρωπότητα γενικά ; 
 [ Εικόνα στη σελίδα 29 ] 
 Με ποια έννοια δίνεται λευκή στολή σε ορισμένα άτομα που κοιμούνταν τον ύπνο του θανάτου ; 
 Να Διδάσκετε Όσα Διδάσκει Πράγματι η Αγία Γραφή 
 « Κάντε μαθητές από όλα τα έθνη , . . . διδάσκοντάς τους » . — ΜΑΤΘΑΙΟΣ 28 : 19 , 20 . 
 Τι μπορεί να ειπωθεί για το πόσο διαθέσιμη είναι η Αγία Γραφή ; 
 Ο ΛΟΓΟΣ ΤΟΥ ΙΕΧΩΒΑ , η Αγία Γραφή , είναι ένα από τα παλαιότερα και πιο διαδεδομένα βιβλία στον κόσμο . 
 Έχει μεταφραστεί , τουλάχιστον εν μέρει , σε 2.300 και πλέον γλώσσες . 
 Πάνω από το 90 τοις εκατό των κατοίκων της γης έχουν τη Γραφή διαθέσιμη στη μητρική τους γλώσσα . 
 2 , 3 . ( α ) Γιατί υπάρχει σύγχυση ως προς τις διδασκαλίες της Γραφής ; ( β ) Ποια ερωτήματα θα εξετάσουμε ; 
 Εκατομμύρια άνθρωποι διαβάζουν ένα τμήμα της Γραφής κάθε μέρα . 
 Ορισμένοι την έχουν διαβάσει από την αρχή ως το τέλος πολλές φορές . 
 Χιλιάδες θρησκευτικές ομάδες ισχυρίζονται ότι βασίζουν τις διδασκαλίες τους στη Γραφή , αλλά δεν συμφωνούν ως προς το τι διδάσκει . 
 Τη σύγχυση επιτείνουν οι έντονες διαφωνίες μεταξύ μελών του ίδιου θρησκεύματος . 
 Κάποιοι έχουν αμφιβολίες αναφορικά με τη Γραφή , την προέλευσή της και την αξία της . 
 Πολλοί τη θεωρούν ιερό βιβλίο απλώς για τελετουργική χρήση , για ανταλλαγή υποσχέσεων ή για να ορκίζεται κανείς να πει την αλήθεια στο δικαστήριο . 
 Στην πραγματικότητα , η Αγία Γραφή περιέχει τον ισχυρό λόγο , ή αλλιώς άγγελμα , του Θεού για την ανθρωπότητα . 
 Γι ’ αυτό , εμείς ως Μάρτυρες του Ιεχωβά θέλουμε να μάθουν οι άνθρωποι τι διδάσκει η Αγία Γραφή . 
 Χαιρόμαστε να εκτελούμε την αποστολή που ανέθεσε ο Ιησούς Χριστός στους ακολούθους του όταν είπε : « Πηγαίνετε , . . . και κάντε μαθητές από όλα τα έθνη , . . . διδάσκοντάς τους » . 
 Στη δημόσια διακονία μας βρίσκουμε άτομα με ειλικρινή καρδιά που λυπούνται για τη θρησκευτική σύγχυση η οποία επικρατεί στον κόσμο . 
 Θέλουν να μάθουν την αλήθεια για τον Δημιουργό μας καθώς και τι λέει η Γραφή σχετικά με το νόημα της ζωής . 
 Ας εξετάσουμε τρία ερωτήματα τα οποία απασχολούν πολλούς ανθρώπους . 
 Σε κάθε περίπτωση , θα δούμε τι το εσφαλμένο λένε οι θρησκευτικοί ηγέτες και έπειτα θα εξετάσουμε τι διδάσκει πράγματι η Αγία Γραφή . 
 Τα ερωτήματα είναι : ( 1 ) Ενδιαφέρεται ο Θεός για εμάς ; ( 2 ) Γιατί βρισκόμαστε εδώ ; ( 3 ) Τι μας συμβαίνει όταν πεθαίνουμε ; 
 Ενδιαφέρεται ο Θεός ; 
 4 , 5 . 
 Γιατί νομίζουν οι άνθρωποι ότι ο Θεός δεν ενδιαφέρεται για εμάς ; 
 Ας αρχίσουμε από το ερώτημα : Ενδιαφέρεται ο Θεός για εμάς ; Δυστυχώς , πολλοί άνθρωποι νομίζουν ότι η απάντηση είναι όχι . 
 Γιατί το πιστεύουν αυτό ; Ένας λόγος είναι ότι ζουν σε κόσμο γεμάτο μίσος , πολέμους και παθήματα . 
 “ Αν ο Θεός ενδιαφερόταν πραγματικά ” , σκέφτονται , “ ασφαλώς δεν θα επέτρεπε να συμβαίνουν τέτοια τραγικά πράγματα ” . 
 Ένας άλλος λόγος για τον οποίο οι άνθρωποι νομίζουν ότι ο Θεός δεν ενδιαφέρεται για εμάς είναι ότι οι θρησκευτικοί ηγέτες τούς έχουν κάνει να το πιστεύουν αυτό . 
 Τι λένε συνήθως οι κληρικοί όταν πλήττει κάποια τραγωδία ; Όταν μια γυναίκα έχασε τα δύο παιδάκια της σε αυτοκινητικό δυστύχημα , ο ιερέας της είπε : « Ήταν θέλημα Θεού . 
 Ο Θεός χρειαζόταν άλλους δύο αγγέλους » . 
 Όταν οι κληρικοί κάνουν τέτοια σχόλια , στην ουσία κατηγορούν τον Θεό για τα κακά πράγματα που συμβαίνουν . 
 Εντούτοις , ο μαθητής Ιάκωβος έγραψε : « Κανείς όταν περνάει δοκιμασία να μη λέει : “ Από τον Θεό δοκιμάζομαι ” . 
 Διότι ο Θεός δεν μπορεί να δοκιμαστεί με κακά πράγματα ούτε και αυτός δοκιμάζει κανέναν » . 
 Ο Ιεχωβά Θεός ποτέ δεν προξενεί κάτι κακό . 
 Πραγματικά , « είναι αδιανόητο να ενεργεί ο αληθινός Θεός με πονηρία » . — Ιώβ 34 : 10 . 
 Ποιος κρύβεται πίσω από την πονηρία και τα παθήματα αυτού του κόσμου ; 
 Τότε , λοιπόν , γιατί υπάρχει τόση πονηρία και τόσα παθήματα ; Ένας λόγος είναι ότι η ανθρωπότητα γενικά έχει απορρίψει τον Θεό ως Άρχοντα και δεν θέλει να υποτάσσεται στους δίκαιους νόμους και στις αρχές του . 
 Οι άνθρωποι έχουν υποταχθεί εν αγνοία τους στον Αντίδικο του Θεού , τον Σατανά , διότι « ολόκληρος ο κόσμος βρίσκεται στην εξουσία του πονηρού » . 
 Η γνώση αυτού του γεγονότος μάς διευκολύνει να κατανοήσουμε γιατί υπάρχουν κακές καταστάσεις . 
 Ο Σατανάς είναι κακός , γεμάτος μίσος , απατεώνας και σκληρός . 
 Γι ’ αυτό , πρέπει να αναμένουμε ότι ο κόσμος θα αντανακλά την προσωπικότητα του άρχοντά του . 
 Δεν είναι να απορεί κανείς που υπάρχει τόση πονηρία ! 
 Ποιοι είναι μερικοί λόγοι για τους οποίους αντιμετωπίζουμε παθήματα ; 
 Η ανθρώπινη ατέλεια είναι άλλος ένας λόγος για τον οποίο αντιμετωπίζουμε παθήματα . 
 Οι αμαρτωλοί άνθρωποι έχουν την τάση να αγωνίζονται για κυριαρχία , και αυτό οδηγεί πολλές φορές σε πολέμους , καταδυνάστευση και παθήματα . 
 Το εδάφιο Εκκλησιαστής 8 : 9 λέει ορθά : « Ο άνθρωπος εξουσιάζει τον άνθρωπο προς βλάβη του » . 
 Ένας ακόμα λόγος για τον οποίο οι άνθρωποι αντιμετωπίζουν παθήματα είναι ότι υπάρχει « καιρός και απρόβλεπτη περίσταση » . 
 Σε πολλές περιπτώσεις , οι άνθρωποι υφίστανται συμφορές επειδή βρίσκονται σε λάθος μέρος τη λάθος στιγμή . 
 8 , 9 . 
 Πώς γνωρίζουμε ότι ο Ιεχωβά ενδιαφέρεται πραγματικά για εμάς ; 
 Είναι παρηγορητικό να γνωρίζουμε ότι ο Ιεχωβά δεν προξενεί τα παθήματα . 
 Αλλά ενδιαφέρεται ο Θεός αληθινά για όσα συμβαίνουν στη ζωή μας ; Η συγκινητική απάντηση είναι ναι ! 
 Γνωρίζουμε ότι ο Ιεχωβά ενδιαφέρεται επειδή στο Λόγο του μας λέει γιατί έχει επιτρέψει να ακολουθούν οι άνθρωποι κακή πορεία . 
 Οι λόγοι για τους οποίους το επιτρέπει αυτό ο Θεός περιλαμβάνουν δύο ζητήματα : την κυριαρχία του και την ακεραιότητα των ανθρώπων . 
 Επειδή ο Ιεχωβά είναι ο παντοδύναμος Δημιουργός , δεν είναι υποχρεωμένος να μας πει γιατί επιτρέπει τα παθήματα . 
 Μας το λέει , όμως , διότι ενδιαφέρεται για εμάς . 
 Ας εξετάσουμε κάποιες επιπρόσθετες αποδείξεις που πιστοποιούν ότι ο Θεός ενδιαφέρεται για εμάς . 
 « Ένιωσε λύπη στην καρδιά του » όταν η κακία γέμισε τη γη στις ημέρες του Νώε . 
 Μήπως νιώθει ο Θεός διαφορετικά σήμερα ; Όχι , διότι αυτός δεν αλλάζει . 
 Απεχθάνεται την αδικία και θλίβεται όταν βλέπει τους ανθρώπους να υποφέρουν . 
 Η Γραφή διδάσκει ότι ο Θεός θα διορθώσει σύντομα όλη τη βλάβη που έχει προκύψει από την ανθρώπινη διακυβέρνηση και από την επιρροή του Διαβόλου . 
 Δεν είναι αυτές πειστικές αποδείξεις που φανερώνουν ότι ο Θεός ενδιαφέρεται για εμάς ; 
 Πώς νιώθει ο Ιεχωβά για τα ανθρώπινα παθήματα ; 
 Οι θρησκευτικοί ηγέτες κακοπαριστάνουν τον Θεό όταν λένε ότι οι τραγωδίες που αντιμετωπίζουμε είναι δικό του θέλημα . 
 Τουναντίον , ο Ιεχωβά λαχταράει να τερματίσει τα ανθρώπινα παθήματα . 
 « Αυτός ενδιαφέρεται για εσάς » , λέει το εδάφιο 1 Πέτρου 5 : 7 . 
 Να τι διδάσκει πράγματι η Αγία Γραφή ! 
 Γιατί Βρισκόμαστε Εδώ ; 
 Τι λένε συνήθως οι θρησκείες του κόσμου σχετικά με την ανθρώπινη ζωή στη γη ; 
 Ας εξετάσουμε τώρα ένα δεύτερο ερώτημα που απασχολεί πολλούς ανθρώπους : Γιατί βρισκόμαστε εδώ ; Οι θρησκείες του κόσμου συνήθως απαντούν ότι ο άνθρωπος βρίσκεται στη γη μόνο προσωρινά . 
 Θεωρούν τη γη μας απλώς ενδιάμεσο σταθμό στο δρόμο για μια ζωή κάπου αλλού . 
 Ορισμένοι κληρικοί διδάσκουν ψευδώς ότι κάποια μέρα ο Θεός θα καταστρέψει αυτόν τον πλανήτη . 
 Ως αποτέλεσμα τέτοιων διδασκαλιών , πολλοί άνθρωποι έχουν συμπεράνει ότι είναι προτιμότερο να κάνουν τα πάντα στη ζωή τους ενόσω μπορούν , διότι το μόνο που τους περιμένει είναι ο θάνατος . 
 Τι διδάσκει πράγματι η Αγία Γραφή σχετικά με το γιατί βρισκόμαστε εδώ ; 
 12 - 14 . 
 Τι διδάσκει η Αγία Γραφή αναφορικά με το σκοπό του Θεού για τη γη και την ανθρωπότητα ; 
 Ο Θεός έχει θαυμάσιο σκοπό για τη γη και την ανθρωπότητα . 
 Αυτός « δεν . . . δημιούργησε [ τη γη ] μάταια , αλλά την έπλασε για να κατοικείται » . 
 Επιπρόσθετα , ο Ιεχωβά « θεμελίωσε τη γη πάνω στους σταθερούς της τόπους · δεν θα κλονιστεί στον αιώνα , και μάλιστα για πάντα » . 
 Η απόκτηση γνώσης σχετικά με αυτά τα πράγματα που αφορούν το σκοπό του Θεού για τη γη και την ανθρωπότητα μπορεί να μας βοηθήσει να κατανοήσουμε γιατί βρισκόμαστε εδώ . 
 Το πρώτο και το δεύτερο κεφάλαιο της Γένεσης δείχνουν ότι ο Ιεχωβά φρόντισε με μεγάλη προσοχή να ετοιμάσει τη γη ως τόπο διαμονής των ανθρώπων . 
 Προς το τέλος της δημιουργικής περιόδου που περιλάμβανε τη γη μας , το καθετί ήταν « πολύ καλό » . 
 Ο Θεός τοποθέτησε τον πρώτο άντρα και την πρώτη γυναίκα , τον Αδάμ και την Εύα , στον όμορφο κήπο της Εδέμ και τους προμήθευσε άφθονη καλή τροφή . 
 Στο πρώτο ανθρώπινο ζευγάρι δόθηκε η εντολή : « Να είστε καρποφόροι και να πληθυνθείτε και να γεμίσετε τη γη και να την καθυποτάξετε » . 
 Έπρεπε να αποκτήσουν τέλεια παιδιά , να επεκτείνουν τα όρια του παραδεισιακού σπιτιού τους σε όλη τη γη και να ασκούν στοργικά εξουσία πάνω στα ζώα . — Γένεση 1 : 26 - 28 . 
 Σκοπός του Ιεχωβά είναι να υπάρχει μια τέλεια ανθρώπινη οικογένεια η οποία θα κατοικεί στη γη αιώνια . 
 Ο Λόγος του Θεού λέει : « Οι δίκαιοι θα γίνουν κάτοχοι της γης και θα κατοικούν για πάντα σε αυτήν » . 
 Ναι , οι άνθρωποι προορίζονταν να απολαμβάνουν αιώνια ζωή στον Παράδεισο στη γη . 
 Αυτός είναι ο σκοπός του Θεού , και αυτό διδάσκει πράγματι η Αγία Γραφή ! 
 Τι μας Συμβαίνει Όταν Πεθαίνουμε ; 
 Τι διδάσκουν οι περισσότερες θρησκείες του κόσμου σχετικά με το τι μας συμβαίνει όταν πεθαίνουμε ; 
 Ας εξετάσουμε τώρα ένα τρίτο ερώτημα το οποίο απασχολεί πολλούς : Τι μας συμβαίνει όταν πεθαίνουμε ; Οι περισσότερες θρησκείες του κόσμου διδάσκουν ότι μέσα στον καθένα υπάρχει κάτι που συνεχίζει να ζει μετά το θάνατο του σώματος . 
 Ορισμένες θρησκευτικές ομάδες εξακολουθούν να υποστηρίζουν την ιδέα ότι ο Θεός τιμωρεί τους πονηρούς υποβάλλοντάς τους σε αιώνια βάσανα σε μια πύρινη κόλαση . 
 Αλλά είναι αυτή η αλήθεια ; Τι διδάσκει πράγματι η Αγία Γραφή σχετικά με το θάνατο ; 
 16 , 17 . 
 Σύμφωνα με τη Γραφή , ποια είναι η κατάσταση των νεκρών ; 
 Ο Λόγος του Θεού δηλώνει : « Οι ζωντανοί γνωρίζουν ότι θα πεθάνουν · αλλά οι νεκροί δεν γνωρίζουν τίποτα απολύτως ούτε έχουν πια απολαβή » . 
 Εφόσον οι νεκροί « δεν γνωρίζουν τίποτα απολύτως » , δεν μπορούν να ακούσουν , να δουν , να μιλήσουν , να αισθανθούν ή να σκεφτούν . 
 Δεν κερδίζουν πια καμιά απολαβή . 
 Πώς θα μπορούσαν άλλωστε ; Δεν είναι σε θέση να ασχοληθούν με καμιά εργασία ! 
 Επιπρόσθετα , « η αγάπη τους και το μίσος τους και η ζήλια τους έχουν κιόλας αφανιστεί » , διότι δεν μπορούν πλέον να εκφράσουν κανένα συναίσθημα . — Εκκλησιαστής 9 : 5 , 6 , 10 . 
 Αυτό που λέει η Γραφή σχετικά με το συγκεκριμένο θέμα είναι απλό και σαφές — οι νεκροί δεν συνεχίζουν να ζουν κάπου αλλού . 
 Δεν υπάρχει τίποτα που φεύγει από το σώμα μας όταν πεθαίνουμε και συνεχίζει να ζει για να ξαναγεννηθεί σε άλλο σώμα , όπως ισχυρίζονται όσοι πιστεύουν στη μετεμψύχωση . 
 Μπορούμε να το δείξουμε αυτό με το εξής παράδειγμα : Η ζωή που ζούμε είναι σαν τη φλόγα στο κερί . 
 Όταν σβήνει η φλόγα , δεν πάει πουθενά . 
 Απλώς χάνεται . 
 Όταν ένας σπουδαστής της Γραφής μαθαίνει ότι οι νεκροί δεν έχουν συνειδητότητα , ποια συμπεράσματα μπορεί να βγάλει ; 
 Σκεφτείτε τη σημασία αυτής της απλής αλλά ισχυρής αλήθειας . 
 Όταν ένας σπουδαστής της Γραφής μαθαίνει ότι οι νεκροί δεν έχουν συνειδητότητα , θα του είναι εύκολο να συμπεράνει πως , όσο μνησίκακοι και αν ήταν οι νεκροί πρόγονοί του κατά τη διάρκεια της ζωής τους , δεν μπορούν να του δημιουργήσουν προβλήματα . 
 Θα πρέπει επίσης να αντιληφθεί γρήγορα ότι οι νεκροί προσφιλείς του δεν μπορούν πια να ακούσουν , να δουν , να μιλήσουν , να αισθανθούν ή να σκεφτούν . 
 Συνεπώς , δεν υπάρχει περίπτωση να νιώθουν αβάσταχτη μοναξιά στο καθαρτήριο ή να υποφέρουν σε έναν τόπο πύρινων βασάνων . 
 Ωστόσο , η Γραφή διδάσκει ότι οι νεκροί που βρίσκονται στη μνήμη του Θεού θα αναστηθούν . 
 Τι θαυμάσια ελπίδα ! — Ιωάννης 5 : 28 , 29 . 
 Ένα Καινούριο Βιβλίο που Μπορούμε να Χρησιμοποιούμε 
 19 , 20 . 
 Ποια ευθύνη έχουμε ως Χριστιανοί , και ποιο βοήθημα μελέτης της Γραφής έχει σχεδιαστεί ειδικά για να το χρησιμοποιούμε στη διακονία μας ; 
 Εξετάσαμε τρία μόνο ερωτήματα τα οποία απασχολούν πολλούς ανθρώπους . 
 Σε καθεμιά από αυτές τις περιπτώσεις , ό , τι διδάσκει η Αγία Γραφή είναι σαφές και ξεκάθαρο . 
 Τι χαρά είναι να μεταδίδουμε τέτοιες αλήθειες σε εκείνους που θέλουν να μάθουν τι διδάσκει η Αγία Γραφή ! 
 Υπάρχουν , όμως , πολλά άλλα σημαντικά ερωτήματα για τα οποία οι άνθρωποι που έχουν ειλικρινή καρδιά χρειάζονται ικανοποιητικές απαντήσεις . 
 Ως Χριστιανοί , έχουμε την ευθύνη να τους βοηθούμε να βρίσκουν τις απαντήσεις σε τέτοια ερωτήματα . 
 Το να διδάσκουμε τη Γραφική αλήθεια με τρόπο που είναι σαφής και κάνει έκκληση στην καρδιά αποτελεί πρόκληση . 
 Για να μας βοηθήσει να αντεπεξέλθουμε σε αυτή την πρόκληση , « ο πιστός και φρόνιμος δούλος » ετοίμασε ένα βιβλίο το οποίο έχει σχεδιαστεί ειδικά για να το χρησιμοποιούμε στη Χριστιανική διακονία μας . 
 Αυτό το βιβλίο των 224 σελίδων έχει τον τίτλο Τι Διδάσκει Πράγματι η Αγία Γραφή ; 
 21 , 22 . 
 Ποια είναι μερικά αξιοπρόσεκτα χαρακτηριστικά του βιβλίου Τι Διδάσκει Πράγματι η Αγία Γραφή ; 
 Αυτό το βιβλίο , το οποίο τέθηκε σε κυκλοφορία στις Συνελεύσεις Περιφερείας των Μαρτύρων του Ιεχωβά « Θεοσεβής Υπακοή » το 2005 / 2006 , έχει αρκετά αξιοπρόσεκτα χαρακτηριστικά . 
 Για παράδειγμα , υπάρχει μια εισαγωγή πέντε σελίδων η οποία αποδεικνύεται πολύ χρήσιμη για την έναρξη οικιακών Γραφικών μελετών . 
 Πιθανότατα θα το βρείτε εύκολο να κάνετε συζητήσεις με βάση τις εικόνες και τα εδάφια που βρίσκονται στην εισαγωγή . 
 Μπορείτε επίσης να χρησιμοποιείτε ύλη από αυτό το τμήμα για να δείχνετε στους σπουδαστές πώς να βρίσκουν Γραφικά κεφάλαια και εδάφια . 
 Το ύφος συγγραφής αυτού του βιβλίου είναι απλό και σαφές . 
 Έχει γίνει προσπάθεια για να αγγίξει το βιβλίο την καρδιά του σπουδαστή περιλαμβάνοντάς τον όποτε είναι δυνατόν . 
 Κάθε κεφάλαιο έχει μερικές εισαγωγικές ερωτήσεις και ένα πλαίσιο στο τέλος με τίτλο « Τι Διδάσκει η Αγία Γραφή » . 
 Το πλαίσιο περιέχει τις Γραφικές απαντήσεις στα εισαγωγικά ερωτήματα . 
 Οι υπέροχες εικόνες και λεζάντες καθώς και τα παραδείγματα που περιέχει αυτό το έντυπο θα βοηθούν το σπουδαστή να κατανοεί τις καινούριες έννοιες . 
 Ενώ το κυρίως κείμενο του βιβλίου έχει διατηρηθεί αρκετά απλό , υπάρχει ένα παράρτημα το οποίο θα σας επιτρέψει να εξετάσετε 14 σημαντικά θέματα σε μεγαλύτερο βάθος αν ο σπουδαστής χρειάζεται επιπρόσθετες πληροφορίες . 
 Ποιες εισηγήσεις μάς δίνονται όσον αφορά τη χρήση του βιβλίου Τι Διδάσκει η Γραφή στις Γραφικές μελέτες ; 
 Το βιβλίο Τι Διδάσκει η Γραφή έχει σχεδιαστεί για να μας βοηθήσει να διδάξουμε άτομα με ποικίλο μορφωτικό επίπεδο και θρησκευτικό υπόβαθρο . 
 Αν κάποιος σπουδαστής δεν έχει καθόλου γνώση της Γραφής , ίσως απαιτούνται περισσότερες από μία μελέτες για να καλύψετε ένα κεφάλαιο . 
 Μην καλύπτετε την ύλη βιαστικά , αλλά να προσπαθείτε να αγγίξετε την καρδιά του σπουδαστή . 
 Αν δεν κατανοεί ένα συγκεκριμένο παράδειγμα που χρησιμοποιείται στο βιβλίο , να το εξηγείτε ή να χρησιμοποιείτε κάποιο άλλο . 
 Να προετοιμάζεστε καλά , να κάνετε το καλύτερο που μπορείτε για να χρησιμοποιείτε το βιβλίο αποτελεσματικά και να προσεύχεστε για τη βοήθεια του Θεού ώστε να “ χειρίζεστε το λόγο της αλήθειας ορθά ” . — 2 Τιμόθεο 2 : 15 . 
 Να Είστε Ευγνώμονες για τα Ανεκτίμητα Προνόμιά Σας 
 24 , 25 . 
 Ποια ανεκτίμητα προνόμια έχει χορηγήσει ο Ιεχωβά στο λαό του ; 
 Ο Ιεχωβά έχει χορηγήσει στο λαό του ανεκτίμητα προνόμια . 
 Μας έδωσε τη δυνατότητα να μάθουμε την αλήθεια για εκείνον . 
 Δεν πρέπει ποτέ να παίρνουμε αυτό το προνόμιο ως δεδομένο ! 
 Άλλωστε , ο Θεός έχει κρύψει τους σκοπούς του από τους υπερηφάνους και τους έχει αποκαλύψει στους ταπεινούς . 
 Σε σχέση με αυτό , ο Ιησούς είπε : « Σε αινώ δημόσια , Πατέρα , Κύριε του ουρανού και της γης , επειδή έχεις κρύψει αυτά τα πράγματα από τους σοφούς και τους διανοουμένους και τα έχεις αποκαλύψει σε νήπια » . 
 Είναι σπάνια τιμή να συγκαταλεγόμαστε στους ταπεινούς οι οποίοι υπηρετούν τον Παγκόσμιο Κυρίαρχο , τον Ιεχωβά . 
 Ο Θεός μάς έχει δώσει επίσης το προνόμιο να διδάσκουμε άλλους σχετικά με εκείνον . 
 Θυμηθείτε ότι έχει κακοπαρασταθεί από άτομα που έχουν διδάξει ψέματα για αυτόν . 
 Ως εκ τούτου , πολλοί άνθρωποι έχουν εντελώς εσφαλμένη εντύπωση για τον Ιεχωβά και νομίζουν ότι είναι αδιάφορος και σκληρόκαρδος . 
 Είστε εσείς πρόθυμοι , ναι , λαχταράτε , να βοηθήσετε ώστε να αποκατασταθεί η αλήθεια ; Θέλετε να μάθουν οι άνθρωποι που έχουν ειλικρινή καρδιά σε όλο τον κόσμο την αλήθεια για τον Θεό ; Τότε να εκδηλώνετε οπωσδήποτε τη θεοσεβή σας υπακοή κηρύττοντας με ζήλο και διδάσκοντας άλλους τι λένε οι Γραφές για ζωτικά ζητήματα . 
 Όσοι αναζητούν την αλήθεια χρειάζεται να μάθουν τι διδάσκει πράγματι η Αγία Γραφή . 
 Ποιες Είναι οι Απαντήσεις Σας ; 
 • Πώς γνωρίζουμε ότι ο Θεός ενδιαφέρεται για εμάς ; 
 • Γιατί βρισκόμαστε εδώ στη γη ; 
 • Τι μας συμβαίνει όταν πεθαίνουμε ; 
 • Ποια χαρακτηριστικά του βιβλίου Τι Διδάσκει η Γραφή εκτιμάτε εσείς ιδιαίτερα ; 
 [ Εικόνες στη σελίδα 22 ] 
 Η Γραφή διδάσκει ότι τα παθήματα θα τερματιστούν 
 [ Ευχαριστίες ] 
 Top right , girl : © Bruno Morandi / ​ age fotostock ; left , woman : AP Photo / Gemunu Amarasinghe ; bottom right , refugees : © Sven Torfinn / ​ Panos Pictures 
 [ Εικόνα στη σελίδα 23 ] 
 Οι δίκαιοι θα ζήσουν για πάντα στον Παράδεισο 
 Βοηθήστε Άλλους να Υπακούν σε Όσα Διδάσκει η Αγία Γραφή 
 « Όσο για εκείνο που έπεσε στο καλό χώμα , αυτοί είναι εκείνοι που , αφού ακούσουν το λόγο με καλή και αγαθή καρδιά , τον κρατούν και καρποφορούν με υπομονή » . — ΛΟΥΚΑΣ 8 : 15 . 
 1 , 2 . ( α ) Για ποιο σκοπό έχει σχεδιαστεί το βιβλίο Τι Διδάσκει Πράγματι η Αγία Γραφή ; ( β ) Τα πρόσφατα χρόνια , πώς έχει ευλογήσει ο Ιεχωβά τις προσπάθειες που καταβάλλει ο λαός του για να κάνει μαθητές ; 
 « ΤΟ ΒΙΒΛΙΟ είναι υπέροχο . 
 Αρέσει πάρα πολύ στους σπουδαστές μου . 
 Και εμένα μου αρέσει πάρα πολύ . 
 Χάρη σε αυτό το βιβλίο μπορούμε να αρχίζουμε Γραφικές μελέτες με τους ανθρώπους κατευθείαν στην πόρτα τους » . 
 Έτσι εκφράστηκε μια ολοχρόνια σκαπάνισσα των Μαρτύρων του Ιεχωβά για το βιβλίο Τι Διδάσκει Πράγματι η Αγία Γραφή ; * Ένας ηλικιωμένος διαγγελέας της Βασιλείας είπε σχετικά με το ίδιο έντυπο : « Είχα το προνόμιο να βοηθήσω πολλά άτομα να γνωρίσουν τον Ιεχωβά τα 50 χρόνια που είμαι δραστήριος στη διακονία . 
 Αλλά πρέπει να πω ότι αυτό το έντυπο μελέτης είναι καταπληκτικό . 
 Οι αναζωογονητικές λεκτικές εικόνες και τα οπτικά βοηθήματα είναι υπέροχα » . 
 Νιώθετε εσείς έτσι για το βιβλίο Τι Διδάσκει η Γραφή ; Αυτό το βοήθημα μελέτης της Γραφής έχει σχεδιαστεί για να σας βοηθήσει να εκπληρώσετε την εντολή του Ιησού : « Πηγαίνετε , λοιπόν , και κάντε μαθητές από όλα τα έθνη , . . . διδάσκοντάς τους να τηρούν όλα όσα σας έχω παραγγείλει » . — Ματθαίος 28 : 19 , 20 . 
 Αναμφίβολα , η καρδιά του Ιεχωβά χαίρεται καθώς εκείνος βλέπει περίπου 6,6 εκατομμύρια Μάρτυρές του να υπακούν πρόθυμα στην οδηγία του Ιησού να κάνουν μαθητές . 
 Είναι προφανές ότι ο Ιεχωβά ευλογεί τις προσπάθειές τους . 
 Στη διάρκεια του 2005 , για παράδειγμα , τα καλά νέα κηρύττονταν σε 235 χώρες και , κατά μέσο όρο , διεξάγονταν περισσότερες από 6.061.500 Γραφικές μελέτες . 
 Ως αποτέλεσμα , πολλοί άνθρωποι “ άκουσαν το λόγο του Θεού και τον δέχτηκαν , όχι ως το λόγο ανθρώπων , αλλά , όπως είναι αληθινά , ως το λόγο του Θεού ” . 
 Τα τελευταία δύο χρόνια , πάνω από μισό εκατομμύριο καινούριοι μαθητές εναρμόνισαν τη ζωή τους με τους κανόνες του Ιεχωβά και αφιερώθηκαν σε αυτόν . 
 Ποια ερωτήματα σχετικά με τη χρήση του βιβλίου Τι Διδάσκει η Γραφή θα εξεταστούν σε αυτό το άρθρο ; 
 Έχετε γευτεί εσείς πρόσφατα τη χαρά να διεξάγετε Γραφική μελέτη με κάποιον ; Σε όλο τον κόσμο , υπάρχουν ακόμα άτομα με « καλή και αγαθή καρδιά » τα οποία όταν ακούσουν το λόγο του Θεού θα “ τον κρατήσουν και θα καρποφορήσουν με υπομονή ” . 
 Ας εξετάσουμε πώς μπορείτε να χρησιμοποιείτε το βιβλίο Τι Διδάσκει η Γραφή στο έργο μαθήτευσης . 
 Θα αναλύσουμε τρία ερωτήματα : ( 1 ) Πώς μπορείτε να αρχίσετε μια Γραφική μελέτη ; ( 2 ) Ποιες μέθοδοι διδασκαλίας είναι πιο αποτελεσματικές ; ( 3 ) Πώς μπορείτε να βοηθήσετε ένα άτομο να γίνει όχι μόνο σπουδαστής αλλά και δάσκαλος του γραπτού Λόγου του Θεού , της Αγίας Γραφής ; 
 Πώς Μπορείτε να Αρχίσετε μια Γραφική Μελέτη 
 Γιατί μπορεί να διστάζουν μερικοί να μελετήσουν τη Γραφή , και πώς μπορείτε να τους βοηθήσετε να ξεπεράσουν τη διστακτικότητά τους ; 
 Αν σας ζητούσαν να περάσετε ένα πλατύ ρέμα με ένα άλμα , ίσως να διστάζατε να ακολουθήσετε αυτή την υπόδειξη . 
 Αλλά αν είχαν τοποθετηθεί πέτρες σε τακτά διαστήματα στην κοίτη του ρέματος ώστε να μπορείτε να πατήσετε σε αυτές , πιθανώς θα ήσασταν πιο πρόθυμοι να προσπαθήσετε . 
 Παρόμοια , ένα πολυάσχολο άτομο ίσως διστάζει να μελετήσει τη Γραφή . 
 Ο οικοδεσπότης ίσως νομίζει ότι απαιτείται πάρα πολύς χρόνος και προσπάθεια για να τη μελετήσει . 
 Πώς μπορείτε να τον βοηθήσετε να ξεπεράσει τη διστακτικότητά του ; Διεξάγοντας μια σειρά από σύντομες , πληροφοριακές συζητήσεις , μπορείτε να χρησιμοποιήσετε το βιβλίο Τι Διδάσκει η Γραφή για να οδηγήσετε το άτομο σε μια τακτική μελέτη του Λόγου του Θεού . 
 Αν προετοιμάζεστε καλά , η κάθε επανεπίσκεψη θα είναι σαν πέτρα στην οποία θα πατάει το άτομο καθώς κατευθύνεται σε φιλία με τον Ιεχωβά . 
 Γιατί χρειάζεται να διαβάσετε το βιβλίο Τι Διδάσκει η Γραφή ; 
 Ωστόσο , προτού βοηθήσετε κάποιον άλλον να ωφεληθεί από το βιβλίο Τι Διδάσκει η Γραφή χρειάζεται να εξοικειωθείτε εσείς πολύ καλά με αυτό . 
 Έχετε διαβάσει το βιβλίο από την αρχή ως το τέλος ; Ένα αντρόγυνο πήραν μαζί τους το βιβλίο στις διακοπές και άρχισαν να το διαβάζουν ενώ χαλάρωναν στην ακρογιαλιά . 
 Όταν μια ντόπια γυναίκα που πουλούσε διάφορα είδη στους τουρίστες πήγε κοντά τους , πρόσεξε τον τίτλο Τι Διδάσκει Πράγματι η Αγία Γραφή ; Είπε στο αντρόγυνο ότι μόλις λίγες ώρες νωρίτερα είχε προσευχηθεί σχετικά με αυτό ακριβώς το ερώτημα , ζητώντας από τον Θεό μια απάντηση . 
 Εκείνοι της έδωσαν ευχαρίστως ένα αντίτυπο του βιβλίου . 
 Εσείς έχετε “ εξαγοράσει χρόνο ” για να διαβάσετε αυτό το έντυπο , ίσως για δεύτερη φορά , ενόσω περιμένετε για κάποιο ραντεβού ή την ώρα του διαλείμματος στην εργασία ή στο σχολείο ; Αν το κάνετε αυτό , θα εξοικειωθείτε με το εν λόγω βοήθημα μελέτης της Γραφής και μπορεί επίσης να δημιουργήσετε ευκαιρίες για να μιλήσετε σε άλλους σχετικά με τα περιεχόμενά του . 
 6 , 7 . 
 Πώς μπορείτε να χρησιμοποιείτε το βιβλίο Τι Διδάσκει η Γραφή για να αρχίζετε Γραφικές μελέτες ; 
 Όταν προσφέρετε το βιβλίο στη δημόσια διακονία , να κάνετε καλή χρήση των εικόνων , των Γραφικών εδαφίων και των ερωτήσεων στις σελίδες 4 , 5 και 6 . 
 Για παράδειγμα , θα μπορούσατε να αρχίσετε συζήτηση ρωτώντας : « Με όλα τα προβλήματα που αντιμετωπίζει η ανθρωπότητα σήμερα , ποια πιστεύετε ότι είναι μια αξιόπιστη πηγή καθοδηγίας ; » Αφού ακούσετε προσεκτικά την απάντηση του ατόμου , διαβάστε τα εδάφια 2 Τιμόθεο 3 : 16 , 17 , και εξηγήστε ότι η Γραφή προσφέρει μια πραγματική λύση για τα προβλήματα της ανθρωπότητας . 
 Κατόπιν , στρέψτε την προσοχή του οικοδεσπότη στις σελίδες 4 και 5 και ρωτήστε : « Από τις καταστάσεις που απεικονίζονται σε αυτές τις σελίδες , ποια σας στενοχωρεί περισσότερο ; » Όταν ο οικοδεσπότης υποδείξει μία από αυτές , ζητήστε του να κρατήσει το βιβλίο ενόσω εσείς διαβάζετε το σχετικό εδάφιο από τη Γραφή σας . 
 Κατόπιν , διαβάστε τη σελίδα 6 και ρωτήστε τον οικοδεσπότη : « Από τα έξι ερωτήματα που αναφέρονται στο κάτω μέρος αυτής της σελίδας , σε ποιο θα θέλατε να πάρετε απάντηση ; » Όταν το άτομο επιλέξει ένα ερώτημα , δείξτε του το κεφάλαιο που απαντάει σε αυτό , αφήστε του το βιβλίο και κάντε συγκεκριμένες διευθετήσεις για να ξαναπάτε και να συζητήσετε εκείνο το ερώτημα . 
 Η παρουσίαση που μόλις περιγράφτηκε μπορεί να ολοκληρωθεί σε περίπου πέντε λεπτά . 
 Σε αυτά τα λίγα λεπτά , όμως , θα έχετε μάθει τι απασχολεί τον οικοδεσπότη , θα έχετε διαβάσει και εφαρμόσει δύο εδάφια και θα έχετε θέσει τη βάση για επανεπίσκεψη . 
 Η σύντομη συζήτησή σας με τον οικοδεσπότη μπορεί κάλλιστα να είναι η πιο ενθαρρυντική και παρηγορητική εμπειρία που είχε επί πολύ καιρό . 
 Ως αποτέλεσμα , μέχρι και ένα πολυάσχολο άτομο θα αποβλέπει πιθανώς στο να δαπανήσει λίγα ακόμα λεπτά μαζί σας καθώς θα το βοηθάτε να κάνει το επόμενο βήμα του για να μπει στο “ δρόμο που οδηγεί στη ζωή ” . 
 Αργότερα , καθώς αναπτύσσεται το ενδιαφέρον του οικοδεσπότη , η διάρκεια της μελέτης θα πρέπει να παραταθεί . 
 Αυτό μπορεί να γίνει αν προσφερθείτε να καθήσετε και να μελετήσετε για μια μεγαλύτερη καθορισμένη περίοδο χρόνου . 
 Μέθοδοι Διδασκαλίας που Είναι Πιο Αποτελεσματικές 
 8 , 9 . ( α ) Πώς μπορείτε να προετοιμάσετε το άτομο με το οποίο μελετάτε τη Γραφή να αντέξει στα εμπόδια και στις δοκιμασίες που πιθανώς θα αντιμετωπίσει ; ( β ) Πού μπορούν να βρεθούν τα πυρίμαχα υλικά για την οικοδόμηση ισχυρής πίστης ; 
 Όταν ένα άτομο αρχίσει να υπακούει σε όσα διδάσκει η Γραφή , πιθανώς θα αντιμετωπίσει εμπόδια τα οποία θα μπορούσαν να δυσχεράνουν την πρόοδό του . 
 Ο απόστολος Παύλος είπε : « Όλοι όσοι θέλουν να ζουν με θεοσεβή αφοσίωση σε σχέση με τον Χριστό Ιησού θα υποστούν διωγμό » . 
 Ο Παύλος παρομοίασε αυτές τις δοκιμασίες με φωτιά η οποία θα κατέστρεφε τα κατώτερης ποιότητας οικοδομικά υλικά αλλά δεν θα προξενούσε βλάβη σε υλικά όπως το χρυσάφι , το ασήμι και οι πολύτιμες πέτρες . 
 Για να βοηθήσετε το άτομο με το οποίο μελετάτε τη Γραφή να αναπτύξει τις ιδιότητες που απαιτούνται έτσι ώστε να αντέξει στις δοκιμασίες που ενδέχεται να αντιμετωπίσει , χρειάζεται να του παράσχετε βοήθεια οικοδομώντας με πυρίμαχα υλικά . 
 Ο ψαλμωδός παρομοιάζει « τα λόγια του Ιεχωβά » με « ασήμι καθαρισμένο σε μεταλλουργικό καμίνι του εδάφους , διυλισμένο εφτά φορές » . 
 Πράγματι , η Γραφή περιέχει όλα τα πολύτιμα υλικά που μπορούν να χρησιμοποιηθούν για την οικοδόμηση ισχυρής πίστης . 
 Το δε βιβλίο Τι Διδάσκει η Γραφή σάς δείχνει πώς να χρησιμοποιείτε τις Γραφές αποτελεσματικά . 
 Πώς μπορείτε να εστιάζετε την προσοχή του σπουδαστή στη Γραφή ; 
 Στη διάρκεια της μελέτης , να εστιάζετε την προσοχή του σπουδαστή στα εδάφια που αναφέρονται σε κάθε εξεταζόμενο κεφάλαιο . 
 Να χρησιμοποιείτε ερωτήσεις για να βοηθάτε το σπουδαστή να κατανοήσει τα βασικά Γραφικά εδάφια και να κάνει προσωπική εφαρμογή αυτών των εδαφίων . 
 Να προσέχετε να μην του λέτε τι να κάνει . 
 Αντίθετα , να μιμείστε το παράδειγμα του Ιησού . 
 Όταν κάποιος που ήταν ειδήμονας στο Νόμο έκανε μια ερώτηση στον Ιησού , εκείνος απάντησε : « Τι είναι γραμμένο στο Νόμο ; Τι διαβάζεις ; » Ο άντρας απάντησε από τις Γραφές , και ο Ιησούς τον βοήθησε να αντιληφθεί πώς να εφαρμόσει εκείνη την αρχή στον εαυτό του . 
 Μέσω μιας παραβολής , ο Ιησούς βοήθησε επίσης τον άνθρωπο να αντιληφθεί πώς έπρεπε να τον επηρεάσει η διδασκαλία . 
 Το βιβλίο Τι Διδάσκει η Γραφή είναι γεμάτο απλά παραδείγματα τα οποία μπορείτε να χρησιμοποιείτε προκειμένου να βοηθάτε έναν σπουδαστή να εφαρμόζει τις Γραφικές αρχές στον εαυτό του . 
 Πόση ύλη πρέπει να καλύπτετε σε κάθε μελέτη ; 
 Το βιβλίο Τι Διδάσκει η Γραφή χρησιμοποιεί απλή , άμεση γλώσσα για να εξηγεί το Λόγο του Θεού , όπως και ο Ιησούς μετέδιδε περίπλοκες έννοιες με απλούς όρους . 
 Να ακολουθείτε το παράδειγμα του Ιησού . 
 Να μεταδίδετε τις πληροφορίες με απλότητα , σαφήνεια και ακρίβεια . 
 Μην καλύπτετε βιαστικά την ύλη . 
 Απεναντίας , να επιτρέπετε στις περιστάσεις και στην ικανότητα του σπουδαστή να καθορίζουν πόσες παραγράφους θα εξετάζετε σε κάθε μελέτη . 
 Ο Ιησούς γνώριζε τους περιορισμούς των μαθητών του και δεν τους επιβάρυνε με περισσότερες πληροφορίες από αυτές που χρειάζονταν τη δεδομένη στιγμή . — Ιωάννης 16 : 12 . 
 Πώς πρέπει να χρησιμοποιείται το παράρτημα ; 
 Το βιβλίο Τι Διδάσκει η Γραφή περιέχει ένα παράρτημα με 14 θέματα . 
 Με βάση τις ανάγκες του σπουδαστή , εσείς ως ο δάσκαλός του πρέπει να είστε σε θέση να καθορίσετε ποιος είναι ο καλύτερος τρόπος για να χρησιμοποιηθεί αυτή η ύλη . 
 Για παράδειγμα , αν ένας σπουδαστής δυσκολεύεται να κατανοήσει κάποιο θέμα ή έχει ερωτήματα γύρω από συγκεκριμένα ζητήματα λόγω των όσων πίστευε προηγουμένως , ίσως αρκεί να στρέψετε την προσοχή του στο αντίστοιχο τμήμα του παραρτήματος και να τον αφήσετε να εξετάσει το θέμα ο ίδιος . 
 Από την άλλη πλευρά , οι ανάγκες του σπουδαστή ίσως υπαγορεύουν να καλύψετε εσείς την ύλη μαζί του . 
 Το παράρτημα περιέχει ουσιώδη Γραφικά θέματα , όπως « “ Ψυχή ” και “ Πνεύμα ” — Τι Σημαίνουν Πράγματι Αυτοί οι Όροι ; » και « Προσδιορισμός της “ Βαβυλώνας της Μεγάλης ” » . 
 Ίσως θελήσετε να εξετάσετε αυτά τα θέματα μαζί με το σπουδαστή σας . 
 Εφόσον δεν παρέχονται ερωτήσεις για τα θέματα που εξετάζονται στο παράρτημα , θα χρειαστεί να είστε εξοικειωμένοι με τις πληροφορίες ώστε να διατυπώνετε ουσιαστικές ερωτήσεις . 
 Ποιο ρόλο παίζει η προσευχή στην ενίσχυση της πίστης ; 
 « Αν ο Ιεχωβά δεν οικοδομήσει το σπίτι , άδικα εργάστηκαν σκληρά για αυτό οι οικοδόμοι του » , δηλώνει το εδάφιο Ψαλμός 127 : 1 . 
 Συνεπώς , όταν προετοιμάζεστε για να διεξαγάγετε μια μελέτη , να προσεύχεστε για τη βοήθεια του Ιεχωβά . 
 Φροντίστε οι προσευχές που αναπέμπετε στην αρχή και στο τέλος κάθε μελέτης να αντανακλούν τη θερμή σας σχέση με τον Ιεχωβά . 
 Να παροτρύνετε το σπουδαστή να προσεύχεται στον Ιεχωβά ζητώντας τη σοφία που χρειάζεται για να κατανοεί το Λόγο Του και τη δύναμη για να εφαρμόζει τις συμβουλές του . 
 Αν ο σπουδαστής ενεργεί έτσι , θα ενισχυθεί ώστε να υπομένει στις δοκιμασίες και θα συνεχίσει να αναπτύσσει ισχυρή πίστη . 
 Να Βοηθάτε τους Σπουδαστές της Γραφής να Γίνουν Δάσκαλοι 
 Τι είδους πρόοδο χρειάζεται να κάνουν οι σπουδαστές της Γραφής ; 
 Προκειμένου τα άτομα με τα οποία μελετάμε τη Γραφή να υπακούν σε « όλα όσα » παρήγγειλε ο Ιησούς στους μαθητές του , χρειάζεται να προοδεύσουν , και από σπουδαστές του Λόγου του Θεού να γίνουν δάσκαλοι αυτού του Λόγου . 
 Τι μπορείτε να κάνετε για να βοηθήσετε έναν σπουδαστή να σημειώσει τέτοιου είδους πνευματική πρόοδο ; 
 Γιατί πρέπει να παροτρύνετε το άτομο με το οποίο μελετάτε τη Γραφή να παρακολουθεί τις Χριστιανικές συναθροίσεις ; 
 Από την πρώτη κιόλας μελέτη , καλέστε το σπουδαστή να παρακολουθεί τις συναθροίσεις μαζί σας . 
 Εξηγήστε του ότι οι συναθροίσεις είναι το μέρος όπου εσείς εκπαιδεύεστε ως δάσκαλος του Λόγου του Θεού . 
 Σε διάστημα αρκετών εβδομάδων , να αφιερώνετε λίγα λεπτά στο τέλος κάθε Γραφικής μελέτης για να περιγράφετε το πρόγραμμα πνευματικής εκπαίδευσης που λαβαίνετε στις διάφορες συναθροίσεις και συνελεύσεις . 
 Να μιλάτε με ενθουσιασμό για τα οφέλη που αποκομίζετε σε αυτές τις περιστάσεις . 
 Αν ο σπουδαστής αρχίσει να παρακολουθεί τις συναθροίσεις τακτικά , είναι πιθανό ότι θα γίνει δάσκαλος του Λόγου του Θεού . 
 16 , 17 . 
 Ποιοι είναι μερικοί στόχοι που μπορεί να θέσει και να πετύχει ένας σπουδαστής της Γραφής ; 
 Να βοηθάτε το σπουδαστή της Γραφής να θέτει στόχους τους οποίους μπορεί να πετύχει . 
 Για παράδειγμα , να τον παροτρύνετε να μεταδίδει όσα μαθαίνει σε κάποιον φίλο ή συγγενή . 
 Επίσης , παρακινήστε τον να βάλει στόχο να διαβάσει ολόκληρη τη Γραφή . 
 Αν τον βοηθήσετε να καταρτίσει και να διατηρήσει ένα πρόγραμμα τακτικής ανάγνωσης της Γραφής , αυτή η συνήθεια θα τον ωφελεί διαρκώς και μετά το βάφτισμά του . 
 Επιπρόσθετα , γιατί να μην παροτρύνετε το σπουδαστή να βάλει στόχο να θυμάται τουλάχιστον μια Γραφική περικοπή η οποία απαντάει σε κάποια βασική ερώτηση από κάθε κεφάλαιο του βιβλίου Τι Διδάσκει η Γραφή ; Αν το κάνει αυτό , θα γίνει “ εργάτης που δεν έχει τίποτα για το οποίο να ντρέπεται , που χειρίζεται το λόγο της αλήθειας ορθά ” . — 2 Τιμόθεο 2 : 15 . 
 Αντί να διδάσκετε έναν σπουδαστή απλώς να επαναλαμβάνει εδάφια ή να αναφέρει το νόημά τους , να τον παροτρύνετε να εξηγεί συναφή Γραφικά εδάφια όταν δίνει απαντήσεις σε όσους ζητούν λόγο για την πίστη του . 
 Μπορεί να βοηθηθεί από σύντομες περιόδους εξάσκησης , στις οποίες εσείς θα παίζετε το ρόλο ενός συγγενή ή συναδέλφου ο οποίος του ζητάει να εξηγήσει τις πεποιθήσεις του . 
 Καθώς ο σπουδαστής αποκρίνεται , να του δείχνετε πώς να απαντάει με « πραότητα και βαθύ σεβασμό » . — 1 Πέτρου 3 : 15 . 
 Όταν ένας σπουδαστής της Γραφής πληροί τις προϋποθέσεις για να γίνει αβάφτιστος ευαγγελιζόμενος , ποια περαιτέρω βοήθεια μπορείτε να του δώσετε ; 
 Με τον καιρό , ο σπουδαστής ίσως αποκτήσει τα προσόντα για τη διακονία αγρού . 
 Να τονίζετε ότι το να επιτραπεί σε κάποιον να συμμετέχει σε αυτό το έργο αποτελεί προνόμιο . 
 Όταν οι πρεσβύτεροι διαπιστώσουν ότι ο σπουδαστής πληροί τις προϋποθέσεις για να γίνει αβάφτιστος ευαγγελιζόμενος , βοηθήστε τον να ετοιμάσει μια απλή παρουσίαση και κατόπιν συνοδέψτε τον στην υπηρεσία αγρού . 
 Συνεχίστε να συνεργάζεστε μαζί του τακτικά σε διάφορες πτυχές της δημόσιας διακονίας , και διδάξτε τον πώς να προετοιμάζεται και να κάνει αποτελεσματικές επανεπισκέψεις . 
 Το δικό σας καλό παράδειγμα θα αποτελεί θετική επιρροή . — Λουκάς 6 : 40 . 
 “ Σώστε και τον Εαυτό σας και Αυτούς που σας Ακούν ” 
 19 , 20 . 
 Ποιο στόχο πρέπει να έχουμε , και γιατί ; 
 Χωρίς αμφιβολία , απαιτείται πολλή και σκληρή εργασία για να βοηθήσουμε ένα άτομο να έρθει « σε ακριβή γνώση της αλήθειας » . 
 Εντούτοις , λίγες χαρές στη ζωή μπορούν να συγκριθούν με την ευχαρίστηση που φέρνει το να βοηθήσουμε κάποιον να υπακούει σε όσα διδάσκει η Αγία Γραφή . 
 Πράγματι , τι προνόμιο έχουμε να είμαστε « συνεργάτες του Θεού » σε αυτό το παγκόσμιο έργο διδασκαλίας ! — 1 Κορινθίους 3 : 9 . 
 Μέσω του Ιησού Χριστού και των ισχυρών αγγέλων , ο Ιεχωβά θα ζητήσει σύντομα λογαριασμό από όσους « δεν γνωρίζουν τον Θεό και [ από ] εκείνους οι οποίοι δεν υπακούν στα καλά νέα σχετικά με τον Κύριό μας Ιησού » . 
 Διακυβεύονται ζωές . 
 Μήπως μπορείτε να βάλετε στόχο να διεξαγάγετε τουλάχιστον μία οικιακή Γραφική μελέτη με το βιβλίο Τι Διδάσκει Πράγματι η Αγία Γραφή ; Καθώς συμμετέχετε σε αυτό το έργο , έχετε την ευκαιρία να “ σώσετε και τον εαυτό σας και αυτούς που σας ακούν ” . 
 Τώρα περισσότερο από ποτέ , είναι επείγον να βοηθήσουμε άλλους να υπακούν σε όσα διδάσκει η Αγία Γραφή . 
 [ Υποσημείωση ] 
 Είναι έκδοση των Μαρτύρων του Ιεχωβά . 
 Τι Μάθατε ; 
 • Για ποιο σκοπό έχει σχεδιαστεί το βιβλίο Τι Διδάσκει η Γραφή ; 
 • Πώς μπορείτε να αρχίζετε Γραφικές μελέτες χρησιμοποιώντας το βιβλίο Τι Διδάσκει η Γραφή ; 
 • Ποιες μέθοδοι διδασκαλίας είναι πιο αποτελεσματικές ; 
 • Πώς μπορείτε να βοηθήσετε έναν σπουδαστή να γίνει δάσκαλος του Λόγου του Θεού ; 
 [ Εικόνα στη σελίδα 26 ] 
 Κάνετε εσείς καλή χρήση αυτού του βιβλίου ; 
 [ Εικόνα στη σελίδα 27 ] 
 Μια σύντομη συζήτηση μπορεί να ανοίξει την όρεξη ενός ατόμου για Γραφική γνώση 
 [ Εικόνα στη σελίδα 29 ] 
 Τι μπορείτε να κάνετε για να στρέφετε την προσοχή του σπουδαστή στη Γραφή ; 
 [ Εικόνα στη σελίδα 30 ] 
 Να βοηθάτε το σπουδαστή της Γραφής να προοδεύει 
 Ο Ιεχωβά Είναι Θεός που Δείχνει Εκτίμηση 
 « Ο Θεός δεν είναι άδικος ώστε να ξεχάσει το έργο σας και την αγάπη που δείξατε για το όνομά του » . — ΕΒΡΑΙΟΥΣ 6 : 10 . 
 Πώς έδειξε ο Ιεχωβά την εκτίμησή του για τη Μωαβίτισσα Ρουθ ; 
 Ο ΙΕΧΩΒΑ εκτιμάει βαθιά τις προσπάθειες εκείνων που επιδιώκουν ειλικρινά να κάνουν το θέλημά του , και τους ανταμείβει πλούσια . 
 Ο πιστός Βοόζ ήταν εξοικειωμένος με αυτή την εξαίρετη πλευρά της προσωπικότητας του Θεού , διότι είπε τα εξής στη Μωαβίτισσα Ρουθ , η οποία φρόντιζε στοργικά τη χήρα πεθερά της : « Είθε ο Ιεχωβά να ανταμείψει τον τρόπο με τον οποίο ενεργείς και είθε να υπάρξει για εσένα τέλειος μισθός από τον Ιεχωβά » . 
 Ευλογήθηκε η Ρουθ από τον Θεό ; Ασφαλώς ! 
 Η ιστορία της είναι γραμμένη στην Αγία Γραφή ! 
 Επιπρόσθετα , παντρεύτηκε τον Βοόζ και έγινε πρόγονος και του Βασιλιά Δαβίδ και του Ιησού Χριστού . 
 Αυτό είναι ένα μόνο από τα πολλά Γραφικά παραδείγματα τα οποία δείχνουν την εκτίμηση που τρέφει ο Ιεχωβά για τους υπηρέτες του . 
 2 , 3 . ( α ) Τι είναι αυτό που κάνει αξιοσημείωτες τις εκφράσεις εκτίμησης του Ιεχωβά ; ( β ) Γιατί είναι ο Ιεχωβά σε θέση να εκφράζει αληθινή εκτίμηση ; Δώστε παράδειγμα . 
 Ο Ιεχωβά θα θεωρούσε άδικο το να δείξει έλλειψη εκτίμησης . 
 Το εδάφιο Εβραίους 6 : 10 λέει : « Ο Θεός δεν είναι άδικος ώστε να ξεχάσει το έργο σας και την αγάπη που δείξατε για το όνομά του , εφόσον έχετε διακονήσει τους αγίους και συνεχίζετε να διακονείτε » . 
 Αυτό που κάνει αξιοσημείωτη την παραπάνω δήλωση είναι ότι ο Θεός δείχνει εκτίμηση για τους αφοσιωμένους ανθρώπους παρότι είναι αμαρτωλοί και υστερούν ως προς τη δόξα του . — Ρωμαίους 3 : 23 . 
 Λόγω της ατέλειάς μας , ίσως θεωρούμε τις πράξεις μας θεοσεβούς αφοσίωσης ασήμαντες και ανάξιες της ευλογίας του Θεού . 
 Ο Ιεχωβά , όμως , κατανοεί πλήρως τα κίνητρα και τις περιστάσεις μας και θεωρεί πραγματικά πολύτιμη την ολόψυχη υπηρεσία μας . 
 Σκεφτείτε το εξής παράδειγμα : Μια μητέρα βρίσκει στο κομοδίνο της ένα δώρο — ένα φτηνό κολιέ . 
 Θα μπορούσε να το θεωρήσει μικρής αξίας και να το πετάξει στην άκρη . 
 Εντούτοις , η συνοδευτική κάρτα αποκαλύπτει ότι το δώρο είναι από την κορούλα της , η οποία ξόδεψε όλες τις οικονομίες της για να το αγοράσει . 
 Η μητέρα βλέπει τώρα το δώρο από άλλη οπτική γωνία . 
 Ίσως με δάκρυα στα μάτια , αγκαλιάζει το παιδί της και εκφράζει την εγκάρδια εκτίμησή της . 
 4 , 5 . 
 Πώς μιμούνταν ο Ιησούς τον Ιεχωβά ως προς την εκδήλωση εκτίμησης ; 
 Ο Ιεχωβά , έχοντας πλήρη γνώση των κινήτρων και των περιορισμών μας , δείχνει εκτίμηση όταν του δίνουμε ό , τι καλύτερο έχουμε , είτε αυτό είναι λίγο είτε πολύ . 
 Από αυτή την άποψη , ο Ιησούς αποτελούσε τέλεια αντανάκλαση του Πατέρα του . 
 Θυμηθείτε τη Γραφική αφήγηση για το δίλεπτο της χήρας . 
 « Καθώς [ ο Ιησούς ] σήκωσε τα μάτια του , είδε τους πλουσίους να ρίχνουν τα δώρα τους στα χρηματοφυλάκια . 
 Κατόπιν είδε μια άπορη χήρα να ρίχνει εκεί δύο μικρά νομίσματα ελάχιστης αξίας και είπε : “ Σας λέω αληθινά : Αυτή η χήρα , αν και φτωχή , έριξε περισσότερα από όσα έριξαν όλοι . 
 Διότι όλοι αυτοί έριξαν δώρα από το περίσσευμά τους , αυτή όμως από το υστέρημά της έριξε όλο το βιος που είχε ” » . — Λουκάς 21 : 1 - 4 . 
 Ναι , επειδή ο Ιησούς γνώριζε τις περιστάσεις της γυναίκας — ότι ήταν χήρα και φτωχή — κατανόησε την αληθινή αξία του δώρου της και εκδήλωσε εκτίμηση για αυτό . 
 Το ίδιο μπορεί να λεχθεί για τον Ιεχωβά . 
 Δεν είναι ενθαρρυντικό να γνωρίζετε ότι , όποιες και αν είναι οι περιστάσεις σας , μπορείτε να βρείτε εύνοια στα μάτια του Θεού μας ο οποίος δείχνει εκτίμηση , καθώς και στα μάτια του Γιου του ; 
 Ο Ιεχωβά Ανταμείβει έναν Θεοφοβούμενο Αιθίοπα 
 6 , 7 . 
 Γιατί και πώς έδειξε ο Ιεχωβά την εκτίμησή του για τον Αβδέ - μέλεχ ; 
 Το γεγονός ότι ο Ιεχωβά δείχνει την εκτίμησή του για εκείνους που κάνουν το θέλημά του καταδεικνύεται επανειλημμένα στις Γραφές . 
 Αναλογιστείτε την πολιτεία του με τον θεοφοβούμενο Αιθίοπα Αβδέ - μέλεχ , σύγχρονο του Ιερεμία και υπηρέτη στο σπιτικό του άπιστου Βασιλιά Σεδεκία του Ιούδα . 
 Ο Αβδέ - μέλεχ έμαθε ότι οι άρχοντες του Ιούδα είχαν κατηγορήσει άδικα τον προφήτη Ιερεμία για στασιασμό και τον είχαν ρίξει σε μια στέρνα για να πεθάνει εκεί από την πείνα . 
 Ο Αβδέ - μέλεχ , γνωρίζοντας ότι τον Ιερεμία τον μισούσαν θανάσιμα λόγω του αγγέλματος που κήρυττε , διακινδύνευσε την ίδια του τη ζωή και έκανε έκκληση στο βασιλιά . 
 Ο Αιθίοπας είπε με θάρρος : « Κύριέ μου βασιλιά , αυτοί οι άνθρωποι έκαναν κακό με όλα όσα προξένησαν στον Ιερεμία τον προφήτη , τον οποίο έριξαν στη στέρνα , και έτσι θα πεθάνει εκεί που είναι από την πείνα » . 
 Με εντολή του βασιλιά , ο Αβδέ - μέλεχ πήρε 30 άντρες και διέσωσε τον προφήτη του Θεού . — Ιερεμίας 38 : 8 - 13 . 
 Ο Ιεχωβά είδε ότι ο Αβδέ - μέλεχ ενήργησε με πίστη , η οποία τον βοήθησε να ξεπεράσει οποιονδήποτε φόβο ίσως είχε . 
 Έτσι λοιπόν , ο Ιεχωβά έδειξε την εκτίμησή του και είπε στον Αβδέ - μέλεχ μέσω του Ιερεμία : « Εγώ θα κάνω τα λόγια μου να βγουν αληθινά σε αυτή την πόλη για συμφορά και όχι για καλό . . . 
 Και θα σε διασώσω εκείνη την ημέρα , . . . και δεν θα δοθείς στο χέρι των ανθρώπων τους οποίους εσύ φοβάσαι . 
 Διότι εξάπαντος θα σου προμηθεύσω διαφυγή . . . · και θα έχεις την ψυχή σου ως λάφυρο , επειδή εμπιστεύτηκες σε εμένα » . 
 Ναι , ο Ιεχωβά διέσωσε τον Αβδέ - μέλεχ , καθώς και τον Ιερεμία , από τους πονηρούς άρχοντες του Ιούδα και αργότερα από τους Βαβυλωνίους , οι οποίοι κατέστρεψαν την Ιερουσαλήμ . 
 « [ Ο Ιεχωβά ] φυλάει την ψυχή των οσίων του · τους ελευθερώνει από το χέρι των πονηρών » , λέει το εδάφιο Ψαλμός 97 : 10 . 
 « Ο Πατέρας σου , ο Οποίος Βλέπει στα Κρυφά , θα σου Ανταποδώσει » 
 8 , 9 . 
 Όπως έδειξε ο Ιησούς , τι είδους προσευχές εκτιμάει ο Ιεχωβά ; 
 Άλλη μια απόδειξη ότι ο Ιεχωβά εκτιμάει τις εκδηλώσεις της θεοσεβούς αφοσίωσής μας και τις θεωρεί πολύτιμες μπορεί να βρεθεί στα όσα λέει η Γραφή για την προσευχή . 
 « Η προσευχή εκείνων που είναι ευθείς . . . φέρνει ευχαρίστηση [ στον Θεό ] » , επισήμανε ο σοφός άντρας . 
 Στις ημέρες του Ιησού πολλοί θρησκευτικοί ηγέτες προσεύχονταν δημοσίως , όχι από γνήσια ευλάβεια , αλλά από επιθυμία να εντυπωσιάσουν τους ανθρώπους . 
 « Αυτοί έχουν την ανταμοιβή τους στο πλήρες » , είπε ο Ιησούς . 
 « Εσύ , ωστόσο , όταν προσεύχεσαι » , δίδαξε τους ακολούθους του , « πήγαινε μέσα στο ιδιαίτερο δωμάτιό σου και , αφού κλείσεις την πόρτα σου , προσευχήσου στον Πατέρα σου , ο οποίος είναι στα κρυφά · τότε ο Πατέρας σου , ο οποίος βλέπει στα κρυφά , θα σου ανταποδώσει » . — Ματθαίος 6 : 5 , 6 . 
 Βέβαια , ο Ιησούς δεν καταδίκαζε τις δημόσιες προσευχές , διότι και ο ίδιος προσευχήθηκε δημοσίως σε ορισμένες περιπτώσεις . 
 Ο Ιεχωβά εκτιμάει βαθιά το να προσευχόμαστε σε αυτόν με ειλικρινή καρδιά , χωρίς την πρόθεση να εντυπωσιάσουμε τους άλλους . 
 Μάλιστα , οι προσευχές που κάνουμε κατ ’ ιδίαν αποτελούν καλό δείκτη του βάθους της αγάπης μας για τον Θεό και της εμπιστοσύνης μας σε αυτόν . 
 Συνεπώς , δεν είναι παράξενο που ο Ιησούς συχνά αναζητούσε απομονωμένα μέρη για να προσευχηθεί . 
 Κάποια φορά το έκανε αυτό « νωρίς το πρωί , ενώ ήταν ακόμη σκοτάδι » . 
 Σε μια άλλη περίπτωση , « ανέβηκε ιδιαιτέρως στο βουνό για να προσευχηθεί » . 
 Επίσης , προτού επιλέξει τους 12 αποστόλους του , πέρασε ολόκληρη τη νύχτα μόνος του , προσευχόμενος . — Μάρκος 1 : 35 · Ματθαίος 14 : 23 · Λουκάς 6 : 12 , 13 . 
 Όταν οι προσευχές μας φανερώνουν ειλικρινή και βαθιά αισθήματα , για ποιο πράγμα μπορούμε να είμαστε βέβαιοι ; 
 Φανταστείτε πόσο προσεκτικά θα άκουγε ο Ιεχωβά τις εγκάρδιες εκφράσεις του Γιου του ! 
 Πράγματι , ο Ιησούς κάποιες φορές προσευχήθηκε « με δυνατές κραυγές και δάκρυα , και εισακούστηκε χάρη στο θεοσεβή του φόβο » . 
 Όταν οι προσευχές μας φανερώνουν τόσο ειλικρινή και βαθιά αισθήματα , μπορούμε να είμαστε βέβαιοι ότι ο ουράνιος Πατέρας μας ακούει προσεκτικά και με εκτίμηση . 
 Ναι , « ο Ιεχωβά είναι κοντά σε όλους όσους . . . τον επικαλούνται με αλήθεια » . — Ψαλμός 145 : 18 . 
 Πώς νιώθει ο Ιεχωβά για αυτά που κάνουμε κατ ’ ιδίαν ; 
 Αν ο Ιεχωβά δείχνει εκτίμηση όταν εμείς προσευχόμαστε σε αυτόν στα κρυφά , πόση εκτίμηση πρέπει να δείχνει όταν τον υπακούμε στα κρυφά ! 
 Ναι , ο Ιεχωβά γνωρίζει τι κάνουμε κατ ’ ιδίαν . 
 Πράγματι , αν παραμένουμε πιστοί και υπάκουοι όταν είμαστε μόνοι μας , αυτό αποτελεί καλή ένδειξη ότι έχουμε « πλήρη καρδιά » προς τον Ιεχωβά , καρδιά με αγνά κίνητρα η οποία υποστηρίζει σταθερά αυτό που είναι σωστό . 
 Πόσο χαροποιεί την καρδιά του Ιεχωβά αυτή η διαγωγή ! — Παροιμίες 27 : 11 · 1 Ιωάννη 3 : 22 . 
 12 , 13 . 
 Πώς μπορούμε να προφυλάσσουμε τη διάνοια και την καρδιά μας και να είμαστε σαν τον πιστό μαθητή Ναθαναήλ ; 
 Συνεπώς , οι πιστοί Χριστιανοί φυλάγονται από τις κρυφές αμαρτίες που διαφθείρουν τη διάνοια και την καρδιά , όπως η παρακολούθηση πορνογραφικής ύλης και σκηνών βίας . 
 Μολονότι ορισμένες αμαρτίες μπορούμε να τις κρύψουμε από τους ανθρώπους , αντιλαμβανόμαστε ότι « τα πάντα είναι γυμνά και τελείως εκτεθειμένα στα μάτια εκείνου στον οποίο έχουμε να δώσουμε λογαριασμό » . 
 Αν αγωνιζόμαστε να αποφεύγουμε τα πράγματα που δυσαρεστούν τον Ιεχωβά , διακρατούμε καθαρή συνείδηση και χαιρόμαστε γνωρίζοντας ότι έχουμε την επιδοκιμασία του Θεού . 
 Ναι , δεν υπάρχει αμφιβολία ότι ο Ιεχωβά εκτιμάει αληθινά το άτομο « που περπατάει άψογα και πράττει τη δικαιοσύνη και λέει την αλήθεια μέσα στην καρδιά του » . — Ψαλμός 15 : 1 , 2 . 
 Πώς , όμως , μπορούμε να προφυλάσσουμε τη διάνοια και την καρδιά μας μέσα σε έναν κόσμο βουτηγμένο στην κακία ; Εκτός από το να αξιοποιούμε πλήρως όλες τις πνευματικές προμήθειες , πρέπει να καταβάλλουμε κάθε προσπάθεια για να απορρίπτουμε το κακό και να κάνουμε το καλό , ενεργώντας γρήγορα ώστε οι ακατάλληλες επιθυμίες να μη “ συλλαμβάνουν και γεννούν την αμαρτία ” . 
 Σκεφτείτε πόσο θα χαιρόσασταν αν ο Ιησούς έλεγε για εσάς αυτά που είπε για τον Ναθαναήλ : « Να κάποιος . . . στον οποίο δεν υπάρχει δόλος » . 
 Ο Ναθαναήλ , που λεγόταν επίσης Βαρθολομαίος , είχε αργότερα το προνόμιο να γίνει ένας από τους 12 αποστόλους του Ιησού . — Μάρκος 3 : 16 - 19 . 
 « Ελεήμων και Πιστός Αρχιερέας » 
 Πώς διέφερε η αντίδραση του Ιησού στη χειρονομία της Μαρίας από την αντίδραση των άλλων ; 
 Ο Ιησούς , όντας « η εικόνα του αόρατου Θεού » , του Ιεχωβά , μιμείται πάντοτε τέλεια τον Πατέρα του εκδηλώνοντας εκτίμηση για εκείνους που υπηρετούν τον Θεό υποκινούμενοι από καθαρή καρδιά . 
 Για παράδειγμα , πέντε ημέρες προτού καταθέσει ο Ιησούς τη ζωή του , φιλοξενήθηκε μαζί με μερικούς μαθητές του στο σπίτι του Σίμωνα από τη Βηθανία . 
 Κατά τη διάρκεια της βραδιάς , η Μαρία , η αδελφή του Λαζάρου και της Μάρθας , « πήρε μία λίτρα αρωματικό λάδι , γνήσιο νάρδο , πολύ ακριβό » ( άξιζε περίπου τους μισθούς ενός έτους ) , και το έχυσε στο κεφάλι και στα πόδια του Ιησού . 
 « Γιατί αυτή η σπατάλη ; » είπαν μερικοί . 
 Ο Ιησούς , όμως , είδε τη χειρονομία της Μαρίας από πολύ διαφορετική σκοπιά . 
 Τη θεώρησε πράξη μεγάλης γενναιοδωρίας και βαθιάς σημασίας ενόψει του επικείμενου θανάτου και της ταφής του . 
 Γι ’ αυτό , αντί να επικρίνει τη Μαρία , της απέδωσε τιμή λέγοντας : « Οπουδήποτε κηρυχτούν αυτά τα καλά νέα σε όλο τον κόσμο , θα ειπωθεί και αυτό που έκανε αυτή η γυναίκα , σε ανάμνησή της » . — Ματθαίος 26 : 6 - 13 . 
 15 , 16 . 
 Πώς ωφελούμαστε από το γεγονός ότι ο Ιησούς έζησε και υπηρέτησε τον Θεό ως άνθρωπος ; 
 Τι προνόμιο είναι να έχουμε Ηγέτη μας κάποιον σαν τον Ιησού , ο οποίος δείχνει τέτοια εκτίμηση ! 
 Στην πραγματικότητα , η ζωή του Ιησού ως ανθρώπου τον προετοίμασε για το έργο που του επιφύλασσε ο Ιεχωβά — να υπηρετήσει ως Αρχιερέας και Βασιλιάς , πρώτα για την εκκλησία των χρισμένων και έπειτα για τον κόσμο . — Κολοσσαείς 1 : 13 · Εβραίους 7 : 26 · Αποκάλυψη 11 : 15 . 
 Προτού ο Ιησούς έρθει στη γη , έτρεφε ήδη βαθύ ενδιαφέρον και εξαιρετική συμπάθεια για την ανθρωπότητα . 
 Ζώντας ως άνθρωπος , κατανόησε πληρέστερα τις δοκιμασίες που αντιμετωπίζουμε καθώς υπηρετούμε τον Θεό . 
 « [ Ο Ιησούς ] ήταν υποχρεωμένος να γίνει όμοιος με τους “ αδελφούς ” του από όλες τις απόψεις » , έγραψε ο απόστολος Παύλος , « για να γίνει ελεήμων και πιστός αρχιερέας . . . 
 Διότι εφόσον ο ίδιος υπέφερε όταν υποβαλλόταν σε δοκιμή , είναι ικανός να προστρέξει σε βοήθεια εκείνων που υποβάλλονται σε δοκιμή » . 
 Ο Ιησούς είναι σε θέση να « αισθανθεί συμπόνια για τις αδυναμίες μας » επειδή « έχει δοκιμαστεί από όλες τις απόψεις όπως εμείς , αλλά χωρίς αμαρτία » . — Εβραίους 2 : 17 , 18 · 4 : 15 , 16 . 
 17 , 18 . ( α ) Τι αποκαλύπτουν οι επιστολές προς τις εφτά εκκλησίες της Μικράς Ασίας ως προς το βάθος της εκτίμησης του Ιησού ; ( β ) Για ποιο πράγμα προετοιμάζονταν εκείνοι οι χρισμένοι Χριστιανοί ; 
 Η αυξημένη κατανόηση του Ιησού για τις δοκιμασίες των ακολούθων του έγινε φανερή μετά την ανάστασή του . 
 Αναλογιστείτε τις επιστολές του προς τις εφτά εκκλησίες της Μικράς Ασίας , όπως τις κατέγραψε ο απόστολος Ιωάννης . 
 Στην εκκλησία της Σμύρνης , ο Ιησούς είπε : « Γνωρίζω τη θλίψη και τη φτώχεια σου » . 
 Με αυτά τα λόγια , ο Ιησούς στην ουσία είπε : “ Κατανοώ πλήρως τα προβλήματά σου . 
 Ξέρω πραγματικά τι περνάς ” . 
 Κατόπιν , με τη συμπόνια αλλά και με την εξουσία που διέθετε λόγω του ότι και ο ίδιος υπέφερε μέχρι θανάτου , ο Ιησούς πρόσθεσε : « Αποδείξου πιστός μέχρι θανάτου , και εγώ θα σου δώσω το στεφάνι της ζωής » . — Αποκάλυψη 2 : 8 - 10 . 
 Οι επιστολές προς τις εφτά εκκλησίες είναι γεμάτες εκφράσεις που δείχνουν ότι ο Ιησούς ήταν πλήρως ενήμερος για τις δυσκολίες που αντιμετώπιζαν οι μαθητές του και ότι εκτιμούσε ειλικρινά τη ζωή ακεραιότητας που ζούσαν . 
 Να θυμάστε ότι εκείνοι στους οποίους απευθύνθηκε ο Ιησούς ήταν χρισμένοι Χριστιανοί με την ελπίδα να κυβερνήσουν μαζί του στον ουρανό . 
 Ακολουθώντας τα βήματα του Κυρίου τους , αυτοί προετοιμάζονταν για τον εξυψωμένο ρόλο τους , ο οποίος είναι να βοηθήσουν ώστε να χορηγηθούν με τη μέγιστη συμπόνια τα οφέλη της λυτρωτικής θυσίας του Χριστού στην πάσχουσα ανθρωπότητα . — Αποκάλυψη 5 : 9 , 10 · 22 : 1 - 5 . 
 19 , 20 . 
 Πώς δείχνουν όσοι αποτελούν το « μεγάλο πλήθος » την εκτίμησή τους για τον Ιεχωβά και τον Γιο του ; 
 Βέβαια , η αγάπη του Ιησού για τους χρισμένους ακολούθους του επεκτείνεται και στα όσια « άλλα πρόβατά » του , εκ των οποίων εκατομμύρια έχουν τώρα την προοπτική να αποτελέσουν το « μεγάλο πλήθος . . . από όλα τα έθνη » που θα επιζήσει από την επερχόμενη « μεγάλη θλίψη » . 
 Αυτοί συρρέουν στο πλευρό του Ιησού υποκινούμενοι από εκτίμηση για τη λυτρωτική θυσία του και για την ελπίδα της αιώνιας ζωής που τους έχει δοθεί . 
 Πώς δείχνουν την εκτίμησή τους ; Το κάνουν αυτό με το να « αποδίδουν [ στον Θεό ] ιερή υπηρεσία ημέρα και νύχτα » . — Αποκάλυψη 7 : 15 - 17 . 
 Η παγκόσμια έκθεση για το υπηρεσιακό έτος 2006 , η οποία παρουσιάζεται στις σελίδες 27 ως 30 , παρέχει σαφείς αποδείξεις ότι αυτοί οι πιστοί διάκονοι αποδίδουν αληθινά στον Ιεχωβά « ιερή υπηρεσία ημέρα και νύχτα » . 
 Μάλιστα , στη διάρκεια αυτού του έτους , εκείνοι μαζί με τη σχετικά μικρή ομάδα των χρισμένων Χριστιανών που έχουν απομείνει αφιέρωσαν συνολικά 1.333.966.199 ώρες στη δημόσια διακονία — κάτι που ισοδυναμεί με πάνω από 150.000 χρόνια ! 
 Συνεχίστε να Δείχνετε Εκτίμηση ! 
 21 , 22 . ( α ) Αναφορικά με την εκδήλωση εκτίμησης , γιατί πρέπει οι Χριστιανοί να είναι ιδιαίτερα άγρυπνοι σήμερα ; ( β ) Τι θα εξεταστεί στο επόμενο άρθρο ; 
 Ο Ιεχωβά και ο Γιος του , όσον αφορά την πολιτεία τους με τους ατελείς ανθρώπους , έχουν δείξει βαθιά εκτίμηση η οποία όντως εντυπωσιάζει . 
 Δυστυχώς , όμως , οι περισσότεροι άνθρωποι δεν σκέφτονται και πολύ τον Θεό , αλλά επικεντρώνουν την προσοχή τους στις δικές τους έγνοιες . 
 Περιγράφοντας τους ανθρώπους που θα ζούσαν στις « τελευταίες ημέρες » , ο Παύλος έγραψε τα εξής : « Οι άνθρωποι θα γίνουν εντελώς εγωκεντρικοί , άπληστοι για χρήματα . . . 
 Θα είναι εντελώς αγνώμονες » . 
 Πόσο διαφέρουν αυτά τα άτομα από τους αληθινούς Χριστιανούς , οι οποίοι μέσω εγκάρδιας προσευχής , πρόθυμης υπακοής και ολόψυχης υπηρεσίας δείχνουν την εκτίμησή τους για όλα όσα έχει κάνει ο Θεός για αυτούς ! — Ψαλμός 62 : 8 · Μάρκος 12 : 30 · 1 Ιωάννη 5 : 3 . 
 Στο επόμενο άρθρο , θα ανασκοπήσουμε μερικές από τις πολλές πνευματικές προμήθειες που έχει κάνει ο Ιεχωβά στοργικά για εμάς . 
 Καθώς συλλογιζόμαστε αυτά τα “ καλά δώρα ” , είθε η εκτίμησή μας να γίνεται ακόμη πιο βαθιά . — Ιακώβου 1 : 17 . 
 Πώς θα Απαντούσατε ; 
 • Πώς έχει αποδείξει ο Ιεχωβά ότι είναι Θεός που δείχνει εκτίμηση ; 
 • Όταν είμαστε κατ ’ ιδίαν , πώς μπορούμε να κάνουμε την καρδιά του Ιεχωβά να χαίρεται ; 
 • Με ποιους τρόπους έδειξε ο Ιησούς εκτίμηση ; 
 • Πώς το γεγονός ότι έζησε ως άνθρωπος βοήθησε τον Ιησού να γίνει συμπονετικός άρχοντας που δείχνει εκτίμηση ; 
 [ Εικόνα στη σελίδα 17 ] 
 Όπως μια μητέρα εκτιμάει την απλή χειρονομία του παιδιού της , έτσι και ο Ιεχωβά δείχνει εκτίμηση όταν του δίνουμε ό , τι καλύτερο έχουμε 
 Ποτέ Μην Παύετε να Αυξάνετε την Εκτίμηση Σας 
 “ Πόσο πολύτιμες είναι οι σκέψεις σου ! 
 Θεέ , πόσο μεγάλος είναι ο συνολικός αριθμός τους ! ” — ΨΑΛΜΟΣ 139 : 17 . 
 1 , 2 . 
 Γιατί πρέπει να εκτιμούμε το Λόγο του Θεού , και πώς εξέφρασε ο ψαλμωδός την εκτίμησή του ; 
 ΗΤΑΝ μια συγκλονιστική ανακάλυψη . 
 Καθώς γίνονταν επισκευές στο ναό του Ιεχωβά στην Ιερουσαλήμ , ο Αρχιερέας Χελκίας βρήκε « το βιβλίο του νόμου του Ιεχωβά που είχε δοθεί με το χέρι του Μωυσή » , αναμφίβολα το πρωτότυπο κείμενο το οποίο είχε ολοκληρωθεί πριν από περίπου 800 χρόνια ! 
 Μπορείτε να φανταστείτε πώς θα ένιωσε ο θεοφοβούμενος Βασιλιάς Ιωσίας όταν έφεραν μπροστά του εκείνο το βιβλίο ; Πράγματι , το θεωρούσε πολύτιμο και έβαλε αμέσως τον Σαφάν το γραμματέα να το διαβάσει μεγαλόφωνα . — 2 Χρονικών 34 : 14 - 18 . 
 Σήμερα το Λόγο του Θεού μπορούν να τον διαβάσουν , ολόκληρο ή εν μέρει , δισεκατομμύρια άνθρωποι . 
 Αλλά μήπως αυτό καθιστά τις Γραφές λιγότερο πολύτιμες , λιγότερο σημαντικές ; Ασφαλώς όχι ! 
 Εξάλλου , περιέχουν τις σκέψεις του ίδιου του Παντοδυνάμου , οι οποίες έχουν καταγραφεί προς όφελός μας . 
 Ο ψαλμωδός Δαβίδ , εκφράζοντας τα αισθήματά του για το Λόγο του Θεού , έγραψε : « Πόσο πολύτιμες . . . είναι για εμένα οι σκέψεις σου ! 
 Θεέ , πόσο μεγάλος είναι ο συνολικός αριθμός τους ! » — Ψαλμός 139 : 17 . 
 Τι δείχνει ότι ο Δαβίδ ήταν άνθρωπος με πνευματικό βάθος ; 
 Η εκτίμηση του Δαβίδ για τον Ιεχωβά , το Λόγο του και τη διευθέτησή του για αληθινή λατρεία δεν εξασθένησε ποτέ . 
 Η πληθώρα των ωραίων ψαλμών που συνέθεσε ο Δαβίδ εξέφραζαν τα αισθήματά του . 
 Για παράδειγμα , στο εδάφιο Ψαλμός 27 : 4 έγραψε : « Ένα πράγμα ζήτησα από τον Ιεχωβά . 
 Αυτό θα επιζητώ : Να κατοικώ στον οίκο του Ιεχωβά όλες τις ημέρες της ζωής μου , για να βλέπω την τερπνότητα του Ιεχωβά και να ατενίζω με εκτίμηση το ναό του » . 
 Η έκφραση του πρωτότυπου εβραϊκού κειμένου που αποδίδεται « ατενίζω με εκτίμηση » σημαίνει « προσηλώνω το βλέμμα μου παρατεταμένα , περιεργάζομαι προσεκτικά , βλέπω με ευχαρίστηση , ικανοποίηση , θαυμασμό » . 
 Σαφώς , ο Δαβίδ ήταν άνθρωπος με πνευματικό βάθος , ο οποίος εκτιμούσε αληθινά τις πνευματικές προμήθειες του Ιεχωβά και απολάμβανε κάθε « μπουκιά » πνευματικής αλήθειας που αποκάλυπτε ο Θεός . 
 Το παράδειγμα εκτίμησης που έθεσε είναι άξιο μίμησης . — Ψαλμός 19 : 7 - 11 . 
 Να Εκτιμάτε το Προνόμιο που Έχετε να Γνωρίζετε τη Γραφική Αλήθεια 
 Τι έκανε τον Ιησού να νιώσει « αγαλλίαση μέσω του αγίου πνεύματος » ; 
 Η απόκτηση ενόρασης στο Λόγο του Θεού δεν εξαρτάται από τις διανοητικές ικανότητες ούτε από την κοσμική εκπαίδευση , πράγματα τα οποία τείνουν να τρέφουν την υπερηφάνεια . 
 Απεναντίας , εξαρτάται από την παρ ’ αξία καλοσύνη του Ιεχωβά , την οποία εκείνος εκδηλώνει προς ταπεινούς ανθρώπους με ειλικρινή καρδιά που έχουν συναίσθηση της πνευματικής τους ανάγκης . 
 Αναλογιζόμενος το γεγονός ότι τα ονόματα ατελών ανθρώπων θα χαράζονταν στον ουρανό , ο Ιησούς « ένιωσε αγαλλίαση μέσω του αγίου πνεύματος και είπε : “ Σε αινώ δημόσια , Πατέρα , Κύριε του ουρανού και της γης , επειδή έχεις κρύψει προσεκτικά αυτά τα πράγματα από σοφούς και διανοουμένους , και τα έχεις αποκαλύψει σε νήπια ” » . — Λουκάς 10 : 17 - 21 . 
 Γιατί δεν έπρεπε οι μαθητές του Ιησού να θεωρούν δεδομένες τις αλήθειες της Βασιλείας που τους αποκαλύπτονταν ; 
 Αφού ο Ιησούς ανέπεμψε εκείνη την εγκάρδια προσευχή , στράφηκε στους μαθητές του και είπε : « Ευτυχισμένα είναι τα μάτια που βλέπουν αυτά που βλέπετε εσείς . 
 Διότι σας λέω : Πολλοί προφήτες και βασιλιάδες θέλησαν να δουν αυτά που βλέπετε εσείς , αλλά δεν τα είδαν , και να ακούσουν αυτά που ακούτε εσείς , αλλά δεν τα άκουσαν » . 
 Ναι , ο Ιησούς παρότρυνε τους πιστούς ακολούθους του να μη θεωρούν δεδομένες τις πολύτιμες αλήθειες της Βασιλείας που τους αποκαλύπτονταν . 
 Αυτές οι αλήθειες δεν είχαν αποκαλυφτεί σε παλιότερες γενιές υπηρετών του Θεού , και ασφαλώς δεν φανερώθηκαν σε « σοφούς και διανοουμένους » της εποχής του Ιησού ! — Λουκάς 10 : 23 , 24 . 
 6 , 7 . ( α ) Ποιους λόγους έχουμε να εκτιμούμε τη θεϊκή αλήθεια ; ( β ) Ποια αντίθεση βλέπουμε σήμερα ανάμεσα στην αληθινή θρησκεία και στην ψεύτικη ; 
 Στην εποχή μας , έχουμε ακόμα περισσότερους λόγους να εκτιμούμε τη θεϊκή αλήθεια , διότι ο Ιεχωβά , μέσω του “ πιστού και φρόνιμου δούλου ” , έχει δώσει στο λαό του πιο βαθιά ενόραση στο Λόγο του . 
 Αναφορικά με τον καιρό του τέλους , ο προφήτης Δανιήλ έγραψε : « Πολλοί θα περιτρέχουν και η αληθινή γνώση θα γίνει άφθονη » . 
 Δεν συμφωνείτε ότι σήμερα η γνώση του Θεού έχει « γίνει άφθονη » και ότι οι υπηρέτες του Ιεχωβά τρέφονται καλά από πνευματική άποψη ; 
 Τι αντίθεση βλέπουμε ανάμεσα στην πνευματική ευημερία του λαού του Θεού και στη θρησκευτική σύγχυση της Βαβυλώνας της Μεγάλης ! 
 Ως αποτέλεσμα , πολλοί άνθρωποι που είναι απογοητευμένοι ή αηδιασμένοι από την ψεύτικη θρησκεία στρέφονται στην αληθινή λατρεία . 
 Πρόκειται για προβατοειδή άτομα τα οποία “ δεν θέλουν να συμμετάσχουν με [ τη Βαβυλώνα τη Μεγάλη ] στις αμαρτίες της ούτε να λάβουν από τις πληγές της ” . 
 Ο Ιεχωβά και οι υπηρέτες του προσκαλούν όλα αυτά τα άτομα στην αληθινή Χριστιανική εκκλησία . — Αποκάλυψη 18 : 2 - 4 · 22 : 17 . 
 Άτομα που Δείχνουν Εκτίμηση Συρρέουν στον Θεό 
 8 , 9 . 
 Πώς εκπληρώνονται σήμερα τα λόγια του εδαφίου Αγγαίος 2 : 7 ; 
 Ο Ιεχωβά προείπε τα εξής αναφορικά με τον πνευματικό του οίκο λατρείας : « Θα σείσω όλα τα έθνη , και θα έρθουν τα επιθυμητά πράγματα όλων των εθνών · και θα γεμίσω αυτόν τον οίκο με δόξα » . 
 Αυτή η εκπληκτική προφητεία είχε μια εκπλήρωση τον καιρό του Αγγαίου όταν ένα αποκαταστημένο υπόλοιπο του λαού του Θεού ανοικοδόμησε το ναό στην Ιερουσαλήμ . 
 Σήμερα , τα λόγια του Αγγαίου λαβαίνουν περαιτέρω εκπλήρωση σε σχέση με το μεγάλο πνευματικό ναό του Ιεχωβά . 
 Εκατομμύρια άτομα έχουν ήδη συρρεύσει στο συμβολικό ναό για να λατρέψουν τον Θεό « με πνεύμα και αλήθεια » , και κάθε χρόνο εκατοντάδες χιλιάδες « επιθυμητά πράγματα όλων των εθνών » εξακολουθούν να συρρέουν . 
 Για παράδειγμα , η παγκόσμια έκθεση για το υπηρεσιακό έτος 2006 δείχνει ότι βαφτίστηκαν 248.327 άτομα συμβολίζοντας την αφιέρωσή τους στον Ιεχωβά . 
 Αυτό αντιστοιχεί κατά μέσο όρο σε 680 καινούρια άτομα κάθε μέρα ! 
 Η αγάπη τους για την αλήθεια και η επιθυμία που έχουν να υπηρετούν τον Ιεχωβά ως διαγγελείς της Βασιλείας πιστοποιούν ότι αυτοί όντως ελκύστηκαν από τον Θεό . — Ιωάννης 6 : 44 , 65 . 
 10 , 11 . 
 Αφηγηθείτε μια εμπειρία που δείχνει πώς κάποιοι άνθρωποι έχουν αποκτήσει εκτίμηση για τη Γραφική αλήθεια . 
 Πολλά από αυτά τα άτομα που έχουν ειλικρινή καρδιά ελκύστηκαν στην αλήθεια επειδή διέκριναν « τη διαφορά ανάμεσα στον δίκαιο και στον πονηρό , ανάμεσα σε αυτόν που υπηρετεί τον Θεό και σε αυτόν που δεν τον έχει υπηρετήσει » . 
 Πάρτε για παράδειγμα την εμπειρία του Γουέιν και της Βιρτζίνια , ενός αντρογύνου που ανήκε σε κάποια Προτεσταντική εκκλησία αλλά είχε πολλά αναπάντητα ερωτήματα . 
 Αυτοί μισούσαν τον πόλεμο , οπότε προβληματίζονταν και αναστατώνονταν όταν έβλεπαν κληρικούς να ευλογούν στρατιώτες και όπλα . 
 Καθώς γερνούσαν , ένιωθαν ότι οι άλλοι στην εκκλησία τούς αγνοούσαν , παρότι η Βιρτζίνια υπήρξε δασκάλα του κατηχητικού επί αρκετά χρόνια . 
 « Κανείς δεν μας επισκεπτόταν ούτε έδειχνε ενδιαφέρον για την πνευματική μας ευημερία » , είπαν οι ίδιοι . 
 « Το μόνο που ήθελε η εκκλησία ήταν τα χρήματά μας . 
 Νιώθαμε σαν χαμένοι » . 
 Απογοητεύτηκαν ακόμα περισσότερο όταν η εκκλησία τους υιοθέτησε ανεκτική στάση ως προς την ομοφυλοφιλία . 
 Στο μεταξύ , η εγγονή και κατόπιν η κόρη του Γουέιν και της Βιρτζίνια έγιναν Μάρτυρες του Ιεχωβά . 
 Μολονότι ο Γουέιν και η Βιρτζίνια αναστατώθηκαν στην αρχή , αργότερα άλλαξαν γνώμη και δέχτηκαν να κάνουν Γραφική μελέτη . 
 « Μέσα σε τρεις μόλις μήνες » , είπε ο Γουέιν , « μάθαμε περισσότερα για την Αγία Γραφή από όσα είχαμε μάθει τα προηγούμενα 70 χρόνια ! 
 Ποτέ δεν είχαμε μάθει ότι το όνομα του Θεού είναι Ιεχωβά , και δεν ξέραμε τίποτα για τη Βασιλεία και τον Παράδεισο στη γη » . 
 Έπειτα από λίγο , αυτό το ειλικρινές αντρόγυνο άρχισε να παρακολουθεί τις Χριστιανικές συναθροίσεις και να συμμετέχει στη διακονία . 
 « Θέλουμε να μιλήσουμε σε όλους για την αλήθεια » , είπε η Βιρτζίνια . 
 Βαφτίστηκαν το 2005 , έχοντας περάσει και οι δύο τα 80 τους χρόνια . 
 « Βρήκαμε ένα αληθινό Χριστιανικό σπιτικό » , είπαν . 
 Να Εκτιμάτε το ότι Είστε “ Εξοπλισμένοι για Κάθε Καλό Έργο ” 
 Τι παρέχει πάντα ο Ιεχωβά στους υπηρέτες του , και τι πρέπει να κάνουμε εμείς για να ωφελούμαστε ; 
 Ο Ιεχωβά βοηθάει πάντοτε τους υπηρέτες του να κάνουν το θέλημά του . 
 Ο Νώε , για παράδειγμα , έλαβε σαφείς , συγκεκριμένες οδηγίες σχετικά με το πώς να κατασκευάσει την κιβωτό — ένα έργο που έπρεπε να γίνει απολύτως σωστό με την πρώτη ! 
 Και όντως έγινε . 
 Γιατί ; Επειδή ο Νώε « ενήργησε σύμφωνα με όλα όσα τον είχε διατάξει ο Θεός . 
 Ενήργησε έτσι ακριβώς » . 
 Ο Ιεχωβά και σήμερα εξοπλίζει πλήρως τους υπηρέτες του για να κάνουν το θέλημά του . 
 Το κύριο έργο μας είναι βεβαίως να κηρύττουμε τα καλά νέα της εγκαθιδρυμένης Βασιλείας του Θεού και να βοηθάμε τους αξίους να γίνουν μαθητές του Ιησού Χριστού . 
 Και όπως στην περίπτωση του Νώε , η επιτυχία μας εξαρτάται από την υπακοή . 
 Πρέπει να ακολουθούμε υπάκουα την κατεύθυνση που παρέχει ο Ιεχωβά μέσω του Λόγου και της οργάνωσής του . — Ματθαίος 24 : 14 · 28 : 19 , 20 . 
 Με ποια μέσα μάς παρέχει ο Ιεχωβά εκπαίδευση ; 
 Προκειμένου να επιτελέσουμε αυτό το έργο , πρέπει να μάθουμε να “ χειριζόμαστε ορθά ” το βασικό μας εργαλείο , το Λόγο του Θεού , ο οποίος είναι ωφέλιμος « για διδασκαλία , για έλεγχο , για τακτοποίηση ζητημάτων , για διαπαιδαγώγηση στη δικαιοσύνη , ώστε ο άνθρωπος του Θεού να είναι πλήρως ικανός , απόλυτα εξοπλισμένος για κάθε καλό έργο » . 
 Ο Ιεχωβά , όπως έκανε και τον πρώτο αιώνα , μας δίνει πολύτιμη εκπαίδευση μέσω της Χριστιανικής εκκλησίας . 
 Σήμερα , στις 99.770 εκκλησίες που υπάρχουν παγκόσμια , η Σχολή Θεοκρατικής Διακονίας και η Συνάθροιση Υπηρεσίας διεξάγονται κάθε εβδομάδα για να μας βοηθούν στη διακονία . 
 Δείχνετε εσείς την εκτίμησή σας για αυτές τις σημαντικές συναθροίσεις παρακολουθώντας τες τακτικά και εφαρμόζοντας τα πράγματα που μαθαίνετε ; — Εβραίους 10 : 24 , 25 . 
 Πώς δείχνουν οι υπηρέτες του Ιεχωβά την εκτίμησή τους για το προνόμιο που έχουν να υπηρετούν τον Θεό ; ( Να συμπεριλάβετε σχόλια αναφορικά με τον πίνακα στις σελίδες 27 - 30 . ) 
 Καταβάλλοντας ιδιαίτερες προσπάθειες στη διακονία , εκατομμύρια μέλη του λαού του Θεού σε όλο τον κόσμο δείχνουν την εκτίμησή τους για την εκπαίδευση που λαβαίνουν . 
 Για παράδειγμα , κατά τη διάρκεια του υπηρεσιακού έτους 2006 , 6.741.444 διαγγελείς της Βασιλείας δαπάνησαν συνολικά 1.333.966.199 ώρες σε όλες τις πτυχές του έργου , πράγμα που περιλάμβανε τη διεξαγωγή 6.286.618 οικιακών Γραφικών μελετών . 
 Αυτές είναι μερικές μόνο από τις ενθαρρυντικές λεπτομέρειες που περιέχονται στην παγκόσμια έκθεση . 
 Σας καλούμε να εξετάσετε προσεκτικά την εν λόγω έκθεση και να αντλήσετε ενθάρρυνση από αυτήν , όπως ακριβώς οι αδελφοί μας τον πρώτο αιώνα αναμφίβολα ενθαρρύνονταν πολύ από εκθέσεις σχετικά με την επέκταση του έργου κηρύγματος στην εποχή τους . — Πράξεις 1 : 15 · 2 : 5 - 11 , 41 , 47 · 4 : 4 · 6 : 7 . 
 Γιατί δεν πρέπει κανείς να νιώθει αποθαρρυμένος όσον αφορά την ολόψυχη υπηρεσία του στον Ιεχωβά ; 
 Η τεράστια κραυγή αίνου που υψώνεται προς τον Θεό κάθε χρόνο αντανακλά τη βαθιά εκτίμηση που έχουν οι υπηρέτες του Ιεχωβά για το προνόμιο του να γνωρίζουν τον Ιεχωβά και να δίνουν μαρτυρία για αυτόν . 
 Είναι αλήθεια ότι η θυσία αίνου την οποία προσφέρουν οι ηλικιωμένοι , άρρωστοι ή ανήμποροι αδελφοί και αδελφές μας μπορεί να παρομοιαστεί με το δίλεπτο της χήρας . 
 Αλλά ας μην ξεχνάμε ότι ο Ιεχωβά και ο Γιος του εκτιμούν αληθινά όλους όσους υπηρετούν τον Θεό ολόψυχα , καθώς κάνουν οτιδήποτε μπορούν . — Λουκάς 21 : 1 - 4 · Γαλάτες 6 : 4 . 
 Ποια μέσα διδασκαλίας έχει προμηθεύσει ο Θεός στις πρόσφατες δεκαετίες ; 
 Ο Ιεχωβά μέσω της οργάνωσής του , εκτός του ότι μας εκπαιδεύει για τη διακονία , μας εξοπλίζει με άριστα μέσα διδασκαλίας . 
 Τις πρόσφατες δεκαετίες , μεταξύ αυτών ήταν τα βιβλία Η Αλήθεια που Οδηγεί στην Αιώνιο Ζωή , Μπορείτε να Ζείτε για Πάντα στον Παράδεισο στη Γη , Γνώση που Οδηγεί στην Αιώνια Ζωή και , τώρα , το βιβλίο Τι Διδάσκει Πράγματι η Αγία Γραφή ; Εκείνοι που εκτιμούν αληθινά αυτές τις προμήθειες τις αξιοποιούν στη διακονία . 
 Να Αξιοποιείτε το Βιβλίο Τι Διδάσκει η Γραφή 
 17 , 18 . ( α ) Ποια τμήματα του βιβλίου Τι Διδάσκει η Γραφή σάς αρέσει να παρουσιάζετε στη διακονία σας ; ( β ) Τι σχολίασε ένας επίσκοπος περιοχής σχετικά με το βιβλίο Τι Διδάσκει η Γραφή ; 
 Το βιβλίο Τι Διδάσκει Πράγματι η Αγία Γραφή ; με τα 19 του κεφάλαια , το αναλυτικό του παράρτημα και τη σαφή , απλή του γλώσσα αποδεικνύεται ευλογία στη διακονία . 
 Για παράδειγμα , το κεφάλαιο 12 εξετάζει το θέμα « Να Ζείτε με Τρόπο που Ευαρεστεί τον Θεό » . 
 Αυτή η ύλη εξηγεί στο σπουδαστή πώς μπορεί να γίνει φίλος του Θεού , κάτι που πολλοί ίσως ούτε καν έχουν σκεφτεί ή διανοηθεί ότι είναι δυνατόν . 
 Τι ανταπόκριση βρίσκει αυτό το βοήθημα Γραφικής μελέτης ; 
 Ένας επίσκοπος περιοχής στην Αυστραλία αναφέρει ότι το βιβλίο Τι Διδάσκει η Γραφή ασκεί « άμεση έλξη η οποία βοηθάει να αρχίζουμε γρήγορα συζητήσεις με τους οικοδεσπότες » . 
 Ο ίδιος προσθέτει ότι το βιβλίο είναι τόσο εύχρηστο ώστε « έχει δώσει σε πολλούς ευαγγελιζομένους της Βασιλείας ανανεωμένη πεποίθηση και χαρά στη διακονία . 
 Δεν είναι να απορεί κανείς που μερικοί λένε ότι αυτό το βιβλίο είναι πραγματικό χρυσάφι ! » 
 19 - 21 . 
 Αφηγηθείτε μερικές εμπειρίες που τονίζουν την αξία του βιβλίου Τι Διδάσκει η Γραφή . 
 « Πρέπει να σας έστειλε ο Θεός » , είπε μια γυναίκα από τη Γουιάνα στο σκαπανέα που πήγε στην πόρτα της . 
 Ο σύντροφός της είχε πρόσφατα εγκαταλείψει εκείνη και τα δύο μικρά παιδιά τους . 
 Ο σκαπανέας άνοιξε το βιβλίο Τι Διδάσκει η Γραφή στο κεφάλαιο 1 και της διάβασε την παράγραφο 11 , κάτω από τον υπότιτλο « Πώς Νιώθει ο Θεός για τις Αδικίες που Αντιμετωπίζουμε ; » « Τα σημεία αυτά τη συγκίνησαν βαθιά » , είπε ο σκαπανέας . 
 « Μάλιστα , χρειάστηκε να σηκωθεί και να πάει στο πίσω μέρος του καταστήματός της για να ξεσπάσει σε κλάματα » . 
 Αυτή η γυναίκα δέχτηκε να κάνει τακτική Γραφική μελέτη με μια αδελφή από εκείνη την περιοχή και συνεχίζει να σημειώνει πρόοδο . 
 Ο Χοσέ , ο οποίος ζει στην Ισπανία , έχασε τη σύζυγό του σε τροχαίο δυστύχημα . 
 Αναζήτησε παρηγοριά στα ναρκωτικά , και έλαβε επίσης βοήθεια από ειδικούς . 
 Ωστόσο , οι ψυχολόγοι δεν μπορούσαν να απαντήσουν στο ερώτημα που απασχολούσε περισσότερο τον Χοσέ : « Γιατί επέτρεψε ο Θεός να πεθάνει η γυναίκα μου ; » Κάποια μέρα ο Χοσέ γνώρισε τον Φραντσέσκ , ο οποίος εργαζόταν στην ίδια εταιρία . 
 Ο Φραντσέσκ πρότεινε να συζητήσουν το κεφάλαιο 11 του βιβλίου Τι Διδάσκει η Γραφή , με τον τίτλο « Γιατί Επιτρέπει ο Θεός τα Παθήματα ; » Η Γραφική εξήγηση και το παράδειγμα με το δάσκαλο και το μαθητή εντυπωσίασαν βαθιά τον Χοσέ . 
 Άρχισε να μελετάει με ενθουσιασμό , παρακολούθησε μια συνέλευση περιοχής και τώρα παρακολουθεί τις συναθροίσεις στην τοπική Αίθουσα Βασιλείας . 
 Ο Ρόμαν , ένας 40χρονος επιχειρηματίας από την Πολωνία , είχε ανέκαθεν σεβασμό για το Λόγο του Θεού . 
 Επειδή , όμως , ήταν πολύ απασχολημένος με την εργασία του , έκανε περιορισμένη πρόοδο στη Γραφική του μελέτη . 
 Εντούτοις , παρακολούθησε μια συνέλευση περιφερείας και πήρε ένα αντίτυπο του βιβλίου Τι Διδάσκει η Γραφή . 
 Έκτοτε , σημείωσε αξιόλογη βελτίωση . 
 « Με αυτό το βιβλίο » , λέει ο ίδιος , « όλες οι βασικές διδασκαλίες της Γραφής φαίνεται πως ενώνονται και σχηματίζουν ολοκληρωμένη εικόνα , σαν τα κομμάτια ενός παζλ » . 
 Ο Ρόμαν μελετάει τώρα τη Γραφή τακτικά και κάνει θαυμάσια πρόοδο . 
 Συνεχίστε να Αυξάνετε σε Εκτίμηση 
 22 , 23 . 
 Πώς μπορούμε να συνεχίσουμε να δείχνουμε την εκτίμησή μας για την ελπίδα που έχει τεθεί ενώπιόν μας ; 
 Όπως εξηγήθηκε στις συναρπαστικές Συνελεύσεις Περιφερείας « Η Απελευθέρωση Πλησιάζει ! » , οι αληθινοί Χριστιανοί λαχταρούν την « αιώνια απελευθέρωση » την οποία έχει υποσχεθεί ο Θεός και η οποία καταστάθηκε δυνατή μέσω του χυμένου αίματος του Ιησού Χριστού . 
 Δεν υπάρχει καλύτερος τρόπος να δείξουμε την εγκάρδια εκτίμησή μας για αυτήν την πολύτιμη ελπίδα από το να συνεχίσουμε να καθαριζόμαστε « από νεκρά έργα για να αποδίδουμε ιερή υπηρεσία προς τον ζωντανό Θεό » . — Εβραίους 9 : 12 , 14 . 
 Ναι , το γεγονός ότι έξι και πλέον εκατομμύρια διαγγελείς της Βασιλείας υπομένουν πιστά στην υπηρεσία του Θεού αποτελεί στ ’ αλήθεια θαύμα , σε μια εποχή κατά την οποία ασκείται άνευ προηγουμένου πίεση να υπηρετεί ο καθένας τον εαυτό του . 
 Αποτελεί επίσης απόδειξη του ότι οι υπηρέτες του Ιεχωβά εκτιμούν βαθιά το προνόμιο που έχουν να υπηρετούν τον Θεό , γνωρίζοντας ότι « ο κόπος [ τους ] δεν είναι μάταιος σε σχέση με τον Κύριο » . 
 Είθε να μην πάψει ποτέ να αυξάνεται αυτή η εκτίμηση ! — 1 Κορινθίους 15 : 58 · Ψαλμός 110 : 3 . 
 Πώς θα Απαντούσατε ; 
 • Τι μας διδάσκει ο ψαλμωδός σχετικά με την εκτίμηση για τον Θεό και τις πνευματικές του προμήθειες ; 
 • Πώς εκπληρώνονται σήμερα τα λόγια του εδαφίου Αγγαίος 2 : 7 ; 
 • Πώς έχει εξοπλίσει ο Ιεχωβά τους υπηρέτες του για να τον υπηρετούν αποτελεσματικά ; 
 • Τι μπορείτε να κάνετε ώστε να δείχνετε την εκτίμησή σας για την αγαθότητα του Ιεχωβά ; 
 [ Πίνακας στη σελίδα 27 - 30 ] 
 2006 ΠΑΓΚΟΣΜΙΑ ΕΚΘΕΣΗ ΥΠΗΡΕΣΙΑΣ ΤΩΝ ΜΑΡΤΥΡΩΝ ΤΟΥ ΙΕΧΩΒΑ ΓΙΑ ΤΟ ΥΠΗΡΕΣΙΑΚΟ ΕΤΟΣ 
 ( Βλέπε τόμο ) 
 [ Εικόνες στη σελίδα 25 ] 
 Ο Ιεχωβά μάς εξοπλίζει πλήρως για να κάνουμε το θέλημά του 
 Άντρες — Να Αναγνωρίζετε την Ηγεσία του Χριστού 
 « Η κεφαλή του κάθε άντρα είναι ο Χριστός » . — 1 ΚΟΡΙΝΘΙΟΥΣ 11 : 3 . 
 1 , 2 . ( α ) Ποια είναι τα κριτήρια για την επιτυχία ενός συζύγου ; ( β ) Γιατί είναι ζωτικό να αναγνωρίζουμε ότι ο γάμος έχει θεϊκή προέλευση ; 
 ΠΟΙΑ θα λέγατε ότι είναι τα κριτήρια για την επιτυχία ενός συζύγου ; Οι διανοητικές ή οι σωματικές του ικανότητες ; Το πόσα χρήματα μπορεί να βγάζει ; Ή κυρίως ο τρόπος με τον οποίο φέρεται στη σύζυγο και στα παιδιά του ; Ως προς το τελευταίο κριτήριο πολλοί άντρες υστερούν , διότι διέπονται από το πνεύμα του κόσμου και επηρεάζονται από ανθρώπινα πρότυπα . 
 Γιατί συμβαίνει αυτό ; Ως επί το πλείστον επειδή δεν αναγνωρίζουν και δεν εφαρμόζουν την καθοδηγία που δίνει ο Πρωτουργός του γάμου — Εκείνος που « κατασκεύασε από το πλευρό που είχε πάρει από τον άνθρωπο μια γυναίκα και την έφερε στον άνθρωπο » . — Γένεση 2 : 21 - 24 . 
 Ο Ιησούς Χριστός επιβεβαίωσε αυτή τη Γραφική αφήγηση σχετικά με τη θεϊκή προέλευση του γάμου , λέγοντας στους επικριτές των ημερών του : « Δεν διαβάσατε ότι αυτός που τους δημιούργησε από την αρχή τούς έκανε αρσενικό και θηλυκό και είπε : “ Γι ’ αυτόν το λόγο ο άνθρωπος θα αφήσει τον πατέρα του και τη μητέρα του και θα προσκολληθεί στη σύζυγό του , και οι δύο θα είναι μία σάρκα ” ; Ώστε δεν είναι πια δύο , αλλά μία σάρκα . 
 Άρα λοιπόν , αυτό που ο Θεός συνέζευξε [ με το γάμο ] , άνθρωπος να μην το χωρίζει » . 
 Πράγματι , το κλειδί για έναν επιτυχημένο γάμο είναι η αναγνώριση του γεγονότος ότι ο γάμος έχει θεϊκή προέλευση και ότι η επιτυχία εξαρτάται από την εφαρμογή των οδηγιών που βρίσκονται στο Λόγο του Θεού , την Αγία Γραφή . 
 Το Κλειδί για την Επιτυχία ενός Συζύγου 
 3 , 4 . ( α ) Γιατί διαθέτει ο Ιησούς γνώση σχετικά με το γάμο ; ( β ) Ποια είναι η συμβολική σύζυγος του Ιησού , και πώς πρέπει να συμπεριφέρονται οι άντρες στις συζύγους τους ; 
 Κάτι που βοηθάει έναν άντρα να έχει επιτυχία ως σύζυγος είναι η μελέτη των όσων είπε ο Ιησούς και η εφαρμογή των όσων έκανε . 
 Ο Ιησούς διαθέτει βαθιά γνώση για αυτό το θέμα , διότι ήταν παρών στη δημιουργία του πρώτου ανθρώπινου ζευγαριού καθώς και στο γάμο τους . 
 Ο Ιεχωβά Θεός τού είπε : « Ας κάνουμε άνθρωπο κατά την εικόνα μας , σύμφωνα με την ομοίωσή μας » . 
 Ναι , ο Θεός μιλούσε σε Εκείνον τον οποίο δημιούργησε πριν από οποιονδήποτε άλλον και οτιδήποτε άλλο , και ο οποίος “ βρισκόταν δίπλα του ως δεξιοτέχνης εργάτης ” . 
 Αυτός είναι « ο πρωτότοκος όλης της δημιουργίας » . 
 Είναι « η αρχή της δημιουργίας του Θεού » , καθώς υπήρχε ακόμα και πριν από τη δημιουργία του υλικού σύμπαντος . — Κολοσσαείς 1 : 15 · Αποκάλυψη 3 : 14 . 
 Ο Ιησούς αποκαλείται « το Αρνί του Θεού » και παρουσιάζεται συμβολικά ως σύζυγος . 
 Ένας άγγελος είπε κάποτε : « Έλα εδώ , θα σου δείξω τη νύφη , τη σύζυγο του Αρνιού » . 
 Ποια είναι , λοιπόν , αυτή η νύφη ή σύζυγος ; “ Η σύζυγος του Αρνιού ” αποτελείται από τους πιστούς , χρισμένους με το πνεύμα ακολούθους του Χριστού , οι οποίοι θα μετάσχουν μαζί του στην ουράνια διακυβέρνησή του . 
 Συνεπώς , ο τρόπος με τον οποίο συμπεριφερόταν ο Ιησούς στους μαθητές του όταν ήταν μαζί τους στη γη αποτελεί υπόδειγμα του πώς πρέπει να συμπεριφέρονται οι άντρες στις συζύγους τους . 
 Για ποιους αποτελεί υπόδειγμα ο Ιησούς ; 
 Είναι αλήθεια ότι ο Ιησούς παρουσιάζεται στη Γραφή ως παράδειγμα για όλους τους ακολούθους του , όπως διαβάζουμε : « Ο Χριστός υπέφερε για εσάς , αφήνοντάς σας υπόδειγμα για να ακολουθήσετε τα ίχνη του πιστά » . 
 Ωστόσο , ο Ιησούς αποτελεί υπόδειγμα ιδιαίτερα για τους άντρες . 
 Η Γραφή λέει : « Η κεφαλή του κάθε άντρα είναι ο Χριστός · η κεφαλή δε της γυναίκας είναι ο άντρας · η κεφαλή δε του Χριστού είναι ο Θεός » . 
 Εφόσον ο Χριστός είναι η κεφαλή του άντρα , οι σύζυγοι χρειάζεται να μιμούνται το παράδειγμά του . 
 Άρα λοιπόν , πρέπει να εφαρμόζεται η αρχή της ηγεσίας για να έχει η οικογένεια επιτυχία και ευτυχία . 
 Γι ’ αυτόν το σκοπό , οι άντρες πρέπει να συμπεριφέρονται στις γυναίκες τους με το στοργικό τρόπο με τον οποίο συμπεριφέρεται ο Ιησούς στη συμβολική του σύζυγο , τους χρισμένους μαθητές του . 
 Πώς να Αντιμετωπίζετε τα Γαμήλια Προβλήματα 
 Πώς πρέπει να κατοικούν οι άντρες με τις συζύγους τους ; 
 Στο σημερινό ταραγμένο κόσμο , ιδιαίτερα οι άντρες χρειάζεται να μιμούνται το παράδειγμα υπομονής , αγάπης και σταθερότητας που έθεσε ο Ιησούς υποστηρίζοντας τις δίκαιες αρχές . 
 Αναφορικά με το υπόδειγμα που άφησε ο Ιησούς , διαβάζουμε στη Γραφή : « Εσείς , άντρες , με όμοιο τρόπο να κατοικείτε μαζί [ με τις συζύγους σας ] σύμφωνα με τη γνώση » . 
 Ναι , οι άντρες χρειάζεται να αντιμετωπίζουν τα γαμήλια προβλήματα με γνώμονα τη γνώση , όπως ακριβώς αντιμετώπιζε ο Ιησούς τις δυσκολίες . 
 Εκείνος υπέστη μεγαλύτερες δοκιμασίες από οποιονδήποτε άλλον άνθρωπο , αλλά γνώριζε ότι για αυτές ευθύνονταν ο Σατανάς , οι δαίμονές του και αυτός ο πονηρός κόσμος . 
 Ο Ιησούς δεν εξεπλάγη ποτέ με τις δοκιμασίες , και έτσι ούτε οι γαμήλιοι σύντροφοι πρέπει να εκπλήσσονται όταν αντιμετωπίζουν « θλίψη στη σάρκα τους » . 
 Η Γραφή προειδοποιεί ότι εκείνοι που παντρεύονται μπορούν να αναμένουν ότι θα έχουν τέτοια θλίψη . — 1 Κορινθίους 7 : 28 . 
 7 , 8 . ( α ) Τι περιλαμβάνει το να κατοικεί κάποιος με τη σύζυγό του σύμφωνα με τη γνώση ; ( β ) Γιατί αξίζουν τιμή οι γυναίκες ; 
 Η Γραφή λέει ότι οι άντρες πρέπει να κατοικούν με τις συζύγους τους « σύμφωνα με τη γνώση , αποδίδοντας τιμή σε αυτές ως πιο αδύναμο σκεύος , το γυναικείο » . 
 Ο άντρας που κερδίζει την επιδοκιμασία του Θεού τιμάει τη σύζυγό του , αντί να την εξουσιάζει με σκληρότητα , όπως προείπε η Γραφή ότι θα έκαναν πολλοί άντρες . 
 Οφείλει δε να τη μεταχειρίζεται σαν πολύτιμο απόκτημα , και ποτέ να μη χρησιμοποιεί τη μεγαλύτερη σωματική του δύναμη για να της προξενεί πόνο . 
 Αντίθετα , λαβαίνει υπόψη τα αισθήματά της και της συμπεριφέρεται πάντοτε με σεβασμό και αξιοπρέπεια . 
 Γιατί πρέπει να αποδίδουν οι άντρες τιμή στις συζύγους τους ; Η Γραφή απαντάει : « Εφόσον και εσείς είστε κληρονόμοι της παρ ’ αξία εύνοιας της ζωής μαζί τους , για να μην παρεμποδίζονται οι προσευχές σας » . 
 Οι άντρες χρειάζεται να κατανοούν ότι ο Ιεχωβά δεν θεωρεί με καμία έννοια ανώτερο έναν άντρα που Τον λατρεύει από μια γυναίκα που κάνει το ίδιο . 
 Οι γυναίκες που λογίζονται άξιες της επιδοκιμασίας του Θεού θα λάβουν την ίδια ανταμοιβή με τους άντρες , αιώνια ζωή — πολλές μάλιστα θα απολαύσουν ζωή στον ουρανό , όπου « δεν υπάρχει ούτε αρσενικό ούτε θηλυκό » . 
 Συνεπώς , οι άντρες χρειάζεται να θυμούνται ότι ένα άτομο γίνεται πολύτιμο για τον Θεό με την πιστότητά του . 
 Δεν γίνεται λόγω του φύλου του , ούτε λόγω του ότι είναι παντρεμένος άντρας ή γυναίκα , ή επειδή είναι παιδί . — 1 Κορινθίους 4 : 2 . 
 ( α ) Σύμφωνα με τον Πέτρο , για ποιο λόγο πρέπει να τιμούν οι άντρες τις συζύγους τους ; ( β ) Πώς απέδιδε ο Ιησούς τιμή στις γυναίκες ; 
 Η ανάγκη να αποδίδει τιμή ένας άντρας στη σύζυγό του με τη συμπεριφορά του τονίζεται από τα λόγια με τα οποία ολοκληρώνει ο απόστολος Πέτρος : « Για να μην παρεμποδίζονται οι προσευχές σας » . 
 Πόσο επικίνδυνη μπορεί να είναι αυτή η παρεμπόδιση ! 
 Θα μπορούσαν να εμποδίζονται εντελώς οι προσευχές ενός άντρα , όπως συνέβη σε ορισμένους αδιάφορους υπηρέτες του Θεού στο παρελθόν . 
 Ενεργώντας σοφά , οι Χριστιανοί άντρες — τόσο οι παντρεμένοι όσο και εκείνοι που σκέφτονται το γάμο — θα μελετούν τον αξιοπρεπή τρόπο με τον οποίο συμπεριφερόταν ο Ιησούς στις γυναίκες . 
 Τις καλοδεχόταν στην ομάδα που τον συνόδευε στη διακονία του , και τους συμπεριφερόταν με καλοσύνη και σεβασμό . 
 Σε κάποια περίπτωση μάλιστα , ο Ιησούς αποκάλυψε μια από τις πλέον συναρπαστικές αλήθειες πρώτα σε γυναίκες , αναθέτοντάς τους να ενημερώσουν σχετικά τους άντρες ! — Ματθαίος 28 : 1 , 8 - 10 · Λουκάς 8 : 1 - 3 . 
 Παράδειγμα Ειδικά για τους Συζύγους 
 10 , 11 . ( α ) Γιατί χρειάζεται ειδικά οι άντρες να μελετούν το παράδειγμα του Ιησού ; ( β ) Πώς πρέπει να δείχνουν οι άντρες αγάπη στις συζύγους τους ; 
 Όπως αναφέρθηκε παραπάνω , η Γραφή παραβάλλει τη σχέση ενός άντρα και της συζύγου του με τη σχέση του Χριστού και της “ νύφης ” του , η οποία είναι η εκκλησία των χρισμένων ακολούθων του . 
 Η Γραφή λέει : « Ο σύζυγος είναι κεφαλή της γυναίκας του όπως και ο Χριστός είναι κεφαλή της εκκλησίας » . 
 Αυτά τα λόγια πρέπει να υποκινήσουν τους άντρες να εξετάσουν τι είδους ηγεσία πρόσφερε ο Ιησούς στους ακολούθους του . 
 Μόνο αν το κάνουν αυτό θα είναι κατάλληλα σε θέση να ακολουθούν το παράδειγμα του Ιησού και να προσφέρουν στις συζύγους τους κατεύθυνση , αγάπη και φροντίδα , όπως έκανε ο Ιησούς για την εκκλησία του . 
 « Σύζυγοι , να αγαπάτε τις γυναίκες σας » , παροτρύνει η Γραφή τους Χριστιανούς , « όπως και ο Χριστός αγάπησε την εκκλησία και παρέδωσε τον εαυτό του για αυτήν » . 
 Στο προηγούμενο κεφάλαιο της επιστολής προς τους Εφεσίους , “ η εκκλησία ” αποκαλείται “ σώμα του Χριστού ” . 
 Αυτό το συμβολικό σώμα έχει πολλά μέλη , και από τα δύο φύλα , που όλα τους συμβάλλουν στην αποτελεσματική λειτουργία του σώματος . 
 Ο Ιησούς , βέβαια , είναι « η κεφαλή του σώματος , της εκκλησίας » . — Εφεσίους 4 : 12 · Κολοσσαείς 1 : 18 · 1 Κορινθίους 12 : 12 , 13 , 27 . 
 Πώς εκδήλωνε ο Ιησούς αγάπη για το συμβολικό του σώμα ; 
 Ο Ιησούς εκδήλωνε αγάπη για το συμβολικό του σώμα , « την εκκλησία » , ιδιαίτερα με το στοργικό τρόπο με τον οποίο μεριμνούσε για το καλό αυτών που θα γίνονταν μέλη του . 
 Για παράδειγμα , όταν οι μαθητές ήταν κουρασμένοι , εκείνος είπε : « Ελάτε . . . ιδιαιτέρως σε έναν ερημικό τόπο και αναπαυτείτε λίγο » . 
 Περιγράφοντας τα όσα έκανε ο Ιησούς λίγες μόνο ώρες πριν από την εκτέλεσή του , ένας από τους αποστόλους του έγραψε : « Ο Ιησούς , έχοντας αγαπήσει τους δικούς του [ δηλαδή , τα μέλη του συμβολικού σώματός του ] . . . , τους αγάπησε ως το τέλος » . 
 Τι θαυμάσιο παράδειγμα έδωσε ο Ιησούς για το πώς πρέπει να συμπεριφέρονται οι άντρες στις συζύγους τους ! 
 Ποια νουθεσία δίνεται στους άντρες όσον αφορά το να αγαπούν τις συζύγους τους ; 
 Εξακολουθώντας να βασίζει τις σκέψεις του στο παράδειγμα που έθεσε ο Ιησούς για τους άντρες , ο απόστολος Παύλος τούς έδωσε τη νουθεσία : « Πρέπει να αγαπούν οι σύζυγοι τις γυναίκες τους , όπως τα δικά τους σώματα . 
 Αυτός που αγαπάει τη γυναίκα του αγαπάει τον εαυτό του , γιατί κανείς δεν μίσησε ποτέ τη σάρκα του , αλλά την τρέφει και την περιθάλπει , όπως και ο Χριστός την εκκλησία » . 
 Και πρόσθεσε : « Ο καθένας σας ατομικά έτσι ας αγαπάει τη γυναίκα του , όπως τον εαυτό του » . — Εφεσίους 5 : 28 , 29 , 33 . 
 Πώς συμπεριφέρεται ένας άντρας στο ατελές σώμα του , και τι δείχνει αυτό σχετικά με το πώς πρέπει να συμπεριφέρεται στη σύζυγό του ; 
 Σκεφτείτε τα λόγια του Παύλου . 
 Τραυματίζει ποτέ σκόπιμα το ίδιο του το σώμα ένας λογικός άντρας ; Όταν κάποιος χτυπάει κατά λάθος το δάχτυλο του ποδιού του , μήπως το ξαναχτυπάει επειδή τον έκανε να σκοντάψει ; Ασφαλώς όχι ! 
 Ταπεινώνει ένας άντρας τον εαυτό του μπροστά στους φίλους του ή συζητάει υποτιμητικά για τα ελαττώματά του ; Όχι ! 
 Γιατί , λοιπόν , να δέρνει τη σύζυγό του με τα λόγια του ή και χειρότερα , αν εκείνη έκανε κάποιο λάθος ; Οι άντρες πρέπει να σκέφτονται όχι μόνο τα δικά τους συμφέροντα αλλά και των γυναικών τους . — 1 Κορινθίους 10 : 24 · 13 : 5 . 
 ( α ) Τι έκανε ο Ιησούς όταν οι μαθητές του έδειξαν ανθρώπινη αδυναμία ; ( β ) Ποια μαθήματα μπορεί να αντλήσει κάποιος από το παράδειγμά του ; 
 Σκεφτείτε πώς εκδήλωσε ο Ιησούς ενδιαφέρον για τους μαθητές του τη νύχτα πριν από το θάνατό του , όταν εκείνοι έδειξαν ανθρώπινη αδυναμία . 
 Παρότι τους είχε ζητήσει επανειλημμένα να προσεύχονται , αυτοί αποκοιμήθηκαν τρεις φορές στον κήπο της Γεθσημανή . 
 Ξαφνικά , τους περικύκλωσαν ένοπλοι άντρες . 
 Ο Ιησούς τούς ρώτησε : « Ποιον ψάχνετε ; » Όταν εκείνοι απάντησαν : « Τον Ιησού τον Ναζωραίο » , αποκρίθηκε : « Εγώ είμαι » . 
 Γνωρίζοντας ότι “ είχε έρθει η ώρα ” για το θάνατό του , είπε : « Αν , λοιπόν , ψάχνετε εμένα , αφήστε αυτούς να φύγουν » . 
 Ο Ιησούς ποτέ δεν παρέλειψε να φροντίσει για την ευημερία των μαθητών του — που αποτελούσαν μέρος της συμβολικής του νύφης — και τους βρήκε τρόπο να διαφύγουν . 
 Οι άντρες , μελετώντας το πώς συμπεριφερόταν ο Ιησούς στους μαθητές του , θα ανακαλύψουν πολλές αρχές τις οποίες μπορούν να εφαρμόζουν όσον αφορά το πώς πρέπει να συμπεριφέρονται στις συζύγους τους . — Ιωάννης 18 : 1 - 9 · Μάρκος 14 : 34 - 37 , 41 . 
 Η Αγάπη του Ιησού Δεν Ήταν Απλώς Συναισθηματική 
 Πώς ένιωθε ο Ιησούς για τη Μάρθα , αλλά πώς τη διόρθωσε ; 
 Η Αγία Γραφή λέει : « Ο Ιησούς αγαπούσε τη Μάρθα και την αδελφή της και τον Λάζαρο » , οι οποίοι τον φιλοξενούσαν συχνά στο σπίτι τους . 
 Εντούτοις , ο Ιησούς δεν δίστασε να συμβουλέψει τη Μάρθα σε κάποια περίπτωση που εκείνη έδινε υπερβολική προσοχή στο φαγητό το οποίο ετοίμαζε , περιορίζοντας έτσι το χρόνο που θα διέθετε για να λάβει πνευματική εκπαίδευση από αυτόν . 
 Ο Ιησούς είπε : « Μάρθα , Μάρθα , ανησυχείς και αναστατώνεσαι για πολλά . 
 Λίγα , όμως , χρειάζονται ή μόνο ένα » . 
 Αναμφίβολα η προφανής αγάπη του Ιησού για τη Μάρθα τη διευκόλυνε να δεχτεί τη συμβουλή του . 
 Παρόμοια , οι άντρες πρέπει να συμπεριφέρονται στις συζύγους τους με καλοσυνάτο , στοργικό τρόπο , χρησιμοποιώντας καλοδιαλεγμένες εκφράσεις . 
 Ωστόσο , όταν χρειάζεται να δοθεί διόρθωση , είναι κατάλληλο να μιλήσει κάποιος ανοιχτά όπως ο Ιησούς . 
 17 , 18 . ( α ) Πώς επέπληξε ο Πέτρος τον Ιησού , και γιατί χρειάστηκε διόρθωση ; ( β ) Ποια ευθύνη έχει ο άντρας ; 
 Σε μια άλλη περίπτωση , ο Ιησούς εξήγησε στους αποστόλους του ότι έπρεπε να πάει στην Ιερουσαλήμ , όπου επρόκειτο να υποστεί διωγμό « από τους πρεσβυτέρους και τους πρωθιερείς και τους γραμματείς και να θανατωθεί και την τρίτη ημέρα να εγερθεί » . 
 Τότε ο Πέτρος πήρε τον Ιησού παράμερα και άρχισε να τον επιπλήττει , λέγοντας : « Να είσαι καλός με τον εαυτό σου , Κύριε · δεν πρόκειται να σε βρει τέτοιο τέλος » . 
 Είναι φανερό ότι η αντίληψη του Πέτρου είχε θολώσει από το συναισθηματισμό . 
 Χρειαζόταν διόρθωση . 
 Γι ’ αυτό , ο Ιησούς τού είπε : « Πήγαινε πίσω μου , Σατανά ! 
 Μου είσαι σκάνδαλο , επειδή σκέφτεσαι , όχι τις σκέψεις του Θεού , αλλά των ανθρώπων » . — Ματθαίος 16 : 21 - 23 . 
 Ο Ιησούς είχε μόλις δηλώσει ποιο ήταν το θεϊκό θέλημα — να υποστεί πολλά παθήματα και να θανατωθεί . 
 Συνεπώς , ο Πέτρος έσφαλε όταν άρχισε να επιπλήττει τον Ιησού . 
 Ναι , ο Πέτρος χρειαζόταν σταθερή διόρθωση , την οποία χρειαζόμαστε όλοι πότε πότε . 
 Ως κεφαλή της οικογένειας , ο άντρας έχει την εξουσία και την ευθύνη να διορθώνει τα μέλη της οικογένειας , περιλαμβανομένης και της συζύγου του . 
 Ενώ ίσως απαιτείται σταθερότητα , αυτή η διόρθωση πρέπει να δίνεται με καλοσυνάτο , στοργικό τρόπο . 
 Έτσι λοιπόν , όπως ακριβώς ο Ιησούς βοήθησε τον Πέτρο να δει τα πράγματα από τη σωστή οπτική γωνία , έτσι και οι άντρες ίσως χρειάζεται μερικές φορές να κάνουν το ίδιο για τις συζύγους τους . 
 Για παράδειγμα , ένας σύζυγος ίσως χρειάζεται να υποδείξει με καλοσυνάτο τρόπο γιατί είναι απαραίτητο να κάνει η σύζυγός του προσαρμογές αν το ντύσιμό της ή ο τρόπος με τον οποίο χρησιμοποιεί τα κοσμήματα και τα καλλυντικά αρχίζει να παρεκκλίνει από το σεμνό πρότυπο που συστήνουν οι Γραφές . — 1 Πέτρου 3 : 3 - 5 . 
 Οι Άντρες Πρέπει να Είναι Υπομονετικοί 
 19 , 20 . ( α ) Ποιο πρόβλημα δημιουργήθηκε μεταξύ των αποστόλων του Ιησού , και πώς το χειρίστηκε ο Ιησούς ; ( β ) Πόση επιτυχία είχαν οι προσπάθειες του Ιησού ; 
 Αν υπάρχει κάποιο ελάττωμα που χρειάζεται διόρθωση , οι άντρες δεν πρέπει να αναμένουν απαραιτήτως ότι οι ειλικρινείς προσπάθειες που καταβάλλουν για να το διορθώσουν θα στεφθούν αμέσως με επιτυχία . 
 Ο Ιησούς χρειαζόταν να καταβάλλει συνεχείς προσπάθειες για να διορθώνει τη στάση των αποστόλων του . 
 Για παράδειγμα , αναπτύχθηκε μεταξύ τους αντιζηλία η οποία εκδηλώθηκε ξανά προς το τέλος της διακονίας του Ιησού . 
 Οι μαθητές λογομαχούσαν σχετικά με το ποιος από αυτούς φαινόταν να είναι ο μεγαλύτερος . 
 Λίγο μετά τη δεύτερη φορά που συνέβη αυτό , ο Ιησούς διευθέτησε να γιορτάσει το τελευταίο του Πάσχα ιδιωτικά μαζί τους . 
 Σε εκείνη την περίσταση , ούτε ένας από αυτούς δεν πήρε την πρωτοβουλία να εκτελέσει την καθιερωμένη ταπεινή υπηρεσία τού να πλύνει τα σκονισμένα πόδια των άλλων . 
 Ο Ιησούς το έκανε . 
 Κατόπιν είπε : « Έθεσα το υπόδειγμα για εσάς » . — Ιωάννης 13 : 2 - 15 . 
 Οι άντρες που δείχνουν ταπεινή στάση σαν του Ιησού πιθανώς θα έχουν τη συνεργασία και την υποστήριξη των γυναικών τους . 
 Αλλά χρειάζεται υπομονή . 
 Αργότερα την ίδια εκείνη νύχτα του Πάσχα , οι απόστολοι λογομάχησαν ξανά για το ποιος από αυτούς φαινόταν να είναι ο μεγαλύτερος . 
 Οι αλλαγές στη στάση και στη συμπεριφορά συνήθως απαιτούν χρόνο και είναι σταδιακές . 
 Αλλά πόσο μεγάλη είναι η ανταμοιβή όταν προκύπτουν θετικά αποτελέσματα , όπως συνέβη μεταξύ των αποστόλων ! 
 Λαβαίνοντας υπόψη τις δυσκολίες που υπάρχουν σήμερα , τι παροτρύνονται να θυμούνται και να κάνουν οι σύζυγοι ; 
 Σήμερα , ο γάμος αντιμετωπίζει μεγαλύτερες δυσκολίες από ποτέ . 
 Πολλοί δεν παίρνουν πια στα σοβαρά τις γαμήλιες υποσχέσεις τους . 
 Γι ’ αυτό , εσείς οι άντρες να αναλογίζεστε την προέλευση του γάμου . 
 Να θυμάστε ότι ο γάμος έχει θεϊκή προέλευση , είναι επινόηση και θεσμός του στοργικού Θεού μας , του Ιεχωβά . 
 Εκείνος έδωσε τον Γιο του , τον Ιησού , όχι μόνο ως Λυτρωτή μας — Σωτήρα μας — αλλά και ως υπόδειγμα που πρέπει να μιμούνται οι σύζυγοι . — Ματθαίος 20 : 28 · Ιωάννης 3 : 29 · 1 Πέτρου 2 : 21 . 
 Πώς θα Απαντούσατε ; 
 • Γιατί είναι σημαντικό να αναγνωρίζουμε την προέλευση του γάμου ; 
 • Με ποιους τρόπους παροτρύνονται οι άντρες να αγαπούν τις συζύγους τους ; 
 • Ποια παραδείγματα της συμπεριφοράς του Ιησού προς τους μαθητές του δείχνουν πώς πρέπει να ασκεί χριστοειδή ηγεσία ένας σύζυγος ; 
 [ Εικόνα στη σελίδα 14 ] 
 Γιατί πρέπει οι άντρες να μελετούν παραδείγματα του πώς συμπεριφερόταν ο Ιησούς στις γυναίκες ; 
 [ Εικόνα στη σελίδα 15 ] 
 Όταν οι μαθητές του ήταν κουρασμένοι , ο Ιησούς έδειχνε στοχαστικό ενδιαφέρον 
 [ Εικόνα στη σελίδα 16 ] 
 Οι άντρες πρέπει να συμβουλεύουν τις συζύγους τους με καλοσυνάτες , καλοδιαλεγμένες εκφράσεις 
 Γυναίκες — Να Σέβεστε Βαθιά τους Συζύγους Σας 
 “ Γυναίκες , να υποτάσσεστε στους συζύγους σας ” . — ΕΦΕΣΙΟΥΣ 5 : 22 . 
 Γιατί είναι πολλές φορές δύσκολο να σέβεται μια γυναίκα το σύζυγό της ; 
 ΣΕ ΠΟΛΛΕΣ χώρες , όταν ένα ζευγάρι παντρεύεται , η νύφη δίνει επίσημη υπόσχεση ότι θα σέβεται βαθιά το σύζυγό της . 
 Εντούτοις , ο τρόπος με τον οποίο συμπεριφέρονται πολλοί άντρες στη σύζυγό τους κάνει πιο δύσκολη ή πιο εύκολη την τήρηση αυτής της υπόσχεσης . 
 Ωστόσο , ο θεσμός του γάμου είχε θαυμάσιο ξεκίνημα . 
 Ο Θεός πήρε ένα πλευρό από τον Αδάμ , τον πρώτο άντρα , και δημιούργησε τη γυναίκα . 
 Ο Αδάμ αναφώνησε : « Αυτό είναι επιτέλους οστό από τα οστά μου και σάρκα από τη σάρκα μου » . — Γένεση 2 : 19 - 23 . 
 Ποιες εξελίξεις έλαβαν χώρα στους πρόσφατους καιρούς όσον αφορά τις γυναίκες και το γάμο ; 
 Παρά το καλό αυτό ξεκίνημα , στις αρχές της δεκαετίας του 1960 ήρθε σε ύπαρξη στις Ηνωμένες Πολιτείες το αποκαλούμενο κίνημα για την απελευθέρωση των γυναικών — μια προσπάθεια των γυναικών να χειραφετηθούν από την αντρική κυριαρχία . 
 Εκείνη την εποχή η αναλογία αντρών και γυναικών που εγκατέλειπαν την οικογένειά τους ήταν 300 προς 1 . 
 Στα τέλη της δεκαετίας του 1960 η αναλογία είχε αλλάξει σε περίπου 100 προς 1 . 
 Τώρα , από ό , τι φαίνεται , οι γυναίκες βρίζουν , πίνουν , καπνίζουν και συμπεριφέρονται ανήθικα εξίσου με τους άντρες . 
 Έχει κάνει αυτό τις γυναίκες πιο ευτυχισμένες ; Όχι . 
 Σε μερικές χώρες , περίπου οι μισοί από όσους παντρεύονται παίρνουν τελικά διαζύγιο . 
 Άραγε έγιναν τα πράγματα καλύτερα ή χειρότερα με την προσπάθεια που κατέβαλαν μερικές γυναίκες να βελτιώσουν την κατάσταση του γάμου τους ; — 2 Τιμόθεο 3 : 1 - 5 . 
 Ποιο είναι το βασικό πρόβλημα που επηρεάζει το γάμο ; 
 Ποιο είναι το βασικό πρόβλημα ; Ως έναν βαθμό , είναι το πρόβλημα που ανέκυψε όταν παραπλάνησε την Εύα ο στασιαστής άγγελος , « το αρχικό φίδι , εκείνος που αποκαλείται Διάβολος και Σατανάς » . 
 Ο Σατανάς έχει υπονομεύσει αυτά που διδάσκει ο Θεός . 
 Για παράδειγμα , ο Διάβολος έχει κάνει το γάμο να φαίνεται περιοριστικός και σκληρός θεσμός . 
 Η προπαγάνδα που προωθεί χρησιμοποιώντας τα μέσα μαζικής επικοινωνίας αυτού του κόσμου — του οποίου είναι άρχοντας — έχει σχεδιαστεί ώστε να κάνει τις οδηγίες του Θεού να φαίνονται άδικες και απαρχαιωμένες . 
 Μια αντικειμενική , όμως , εξέταση των όσων λέει ο Θεός για το ρόλο της γυναίκας στο γάμο θα μας δείξει πόσο σοφός και πρακτικός είναι ο Λόγος του Θεού . 
 Προειδοποίηση για Όσους Παντρεύονται 
 4 , 5 . ( α ) Γιατί συνιστάται προσοχή όταν ένα άτομο σκέφτεται το γάμο ; ( β ) Τι πρέπει να κάνει μια γυναίκα προτού συμφωνήσει να παντρευτεί ; 
 Η Αγία Γραφή δίνει μια προειδοποίηση . 
 Λέει ότι σε αυτόν το διαβολοκρατούμενο κόσμο , ακόμα και εκείνοι που έχουν επιτυχημένο γάμο θα αντιμετωπίζουν « θλίψη » . 
 Παρότι , λοιπόν , ο γάμος είναι θεϊκή διευθέτηση , η Γραφή συνιστά προσοχή σε εκείνους που παντρεύονται . 
 Ένας θεόπνευστος Βιβλικός συγγραφέας είπε τα εξής για την περίπτωση που ο άντρας μιας γυναίκας πεθάνει με αποτέλεσμα να είναι αυτή ελεύθερη να ξαναπαντρευτεί : « Είναι πιο ευτυχισμένη αν παραμείνει όπως είναι » . 
 Ο Ιησούς επίσης συνέστησε την αγαμία για όσους “ μπορούν να αφήσουν χώρο για αυτό ” . 
 Ωστόσο , αν κάποιος επιλέξει το γάμο , πρέπει να παντρευτεί ένα άτομο που είναι « εν Κυρίω » , δηλαδή αφιερωμένος και βαφτισμένος λάτρης του Θεού . — 1 Κορινθίους 7 : 28 , 36 - 40 · Ματθαίος 19 : 10 - 12 . 
 Ο λόγος για τον οποίο κυρίως η γυναίκα πρέπει να προσέχει ποιον θα παντρευτεί είναι η προειδοποίηση της Γραφής : « Η παντρεμένη γυναίκα είναι δεμένη δια νόμου με το σύζυγό της » . 
 Μόνο αν αυτός πεθάνει ή διαπράξει ανηθικότητα και το αντρόγυνο πάρει διαζύγιο είναι εκείνη « ελεύθερη από το νόμο του » . 
 Ο κεραυνοβόλος έρωτας ίσως είναι αρκετός για ένα ευχάριστο ειδύλλιο , αλλά δεν αποτελεί επαρκή βάση για έναν ευτυχισμένο γάμο . 
 Ως εκ τούτου , η ανύπαντρη γυναίκα χρειάζεται να αναρωτηθεί : “ Είμαι διατεθειμένη να ενταχθώ σε μια διευθέτηση που θα με θέσει υπό το νόμο αυτού του άντρα ; ” Το συγκεκριμένο ερώτημα πρέπει να το σκεφτεί προτού παντρευτεί , όχι μετά το γάμο . 
 Ποια απόφαση μπορούν να πάρουν σήμερα οι περισσότερες γυναίκες , και γιατί είναι αυτή τόσο σημαντική ; 
 Σε πολλά μέρη σήμερα , μια γυναίκα μπορεί να επιλέξει είτε να δεχτεί είτε να απορρίψει κάποια πρόταση γάμου . 
 Εντούτοις , η σωστή επιλογή μπορεί να είναι το δυσκολότερο πράγμα που έχει να κάνει ποτέ μια γυναίκα , διότι η επιθυμία της για τη συντροφικότητα και την αγάπη που είναι δυνατόν να προσφέρει ο γάμος μπορεί να είναι πολύ ισχυρή . 
 Ένας συγγραφέας σχολίασε : « Όσο περισσότερο θέλουμε να κάνουμε κάτι — είτε να παντρευτούμε είτε να αναρριχηθούμε σε ένα συγκεκριμένο βουνό — τόσο πιθανότερο είναι να καταλήξουμε σε ανεπιβεβαίωτα συμπεράσματα και να δώσουμε προσοχή μόνο στα στοιχεία που μας λένε αυτό που θέλουμε να ακούσουμε » . 
 Μια ασύνετη απόφαση από μέρους ενός ορειβάτη μπορεί να του στοιχίσει τη ζωή . 
 Παρόμοια , η άσοφη επιλογή γαμήλιου συντρόφου μπορεί να είναι καταστροφική . 
 Ποια σοφή συμβουλή έχει δοθεί σχετικά με την αναζήτηση συντρόφου ; 
 Η γυναίκα πρέπει να σκεφτεί σοβαρά τι μπορεί να συνεπάγεται το να βρίσκεται υπό το νόμο ενός άντρα που της κάνει πρόταση γάμου . 
 Πριν από χρόνια , μια νεαρή Ινδή παραδέχτηκε με μετριοφροσύνη : « Οι γονείς μας είναι μεγαλύτεροι και σοφότεροι και δεν εξαπατώνται τόσο εύκολα όσο εμείς . . . . 
 Θα ήταν πολύ εύκολο να κάνω λάθος » . 
 Η βοήθεια την οποία μπορούν να προσφέρουν οι γονείς καθώς και άλλοι είναι σημαντική . 
 Ένας σοφός σύμβουλος παρότρυνε επί πολλά χρόνια τα νεαρά άτομα να γνωρίζονται με τους γονείς του υποψήφιου γαμήλιου συντρόφου τους και να παρατηρούν προσεκτικά τη συμπεριφορά του απέναντι στους γονείς του και στα άλλα μέλη της οικογένειάς του . 
 Πώς Έδειξε ο Ιησούς Υποταγή 
 8 , 9 . ( α ) Πώς έβλεπε ο Ιησούς την υποταγή του στον Θεό ; ( β ) Ποιο όφελος μπορεί να προκύψει από την υποταγή ; 
 Παρότι η υποταγή μπορεί να είναι δύσκολη , οι γυναίκες μπορούν να τη βλέπουν θετικά ως κάτι αξιότιμο , όπως την έβλεπε και ο Ιησούς . 
 Μολονότι η υποταγή του στον Θεό περιλάμβανε παθήματα , μεταξύ αυτών και θάνατο σε ξύλο βασανισμού , εκείνος βρήκε χαρά υποτασσόμενος στον Θεό . 
 Οι γυναίκες μπορούν να αποβλέπουν στον Ιησού ως παράδειγμα , διότι η Γραφή λέει : « Η κεφαλή . . . της γυναίκας είναι ο άντρας · η κεφαλή δε του Χριστού είναι ο Θεός » . 
 Ωστόσο , αξίζει να σημειωθεί ότι οι γυναίκες δεν τίθενται υπό την ηγεσία αντρών μόνο όταν παντρεύονται . 
 Η Γραφή εξηγεί ότι οι γυναίκες , είτε είναι παντρεμένες είτε ανύπαντρες , πρέπει να υποτάσσονται στην ηγεσία αντρών με τα κατάλληλα πνευματικά προσόντα οι οποίοι ασκούν επίβλεψη στη Χριστιανική εκκλησία . 
 Όταν οι γυναίκες ακολουθούν την κατεύθυνση που δίνει ο Θεός περί υποταγής , θέτουν παράδειγμα για τους αγγέλους μέσα στην οργανωτική διευθέτηση του Θεού . 
 Επιπρόσθετα , οι μεγαλύτερες σε ηλικία παντρεμένες γυναίκες , με το καλό τους παράδειγμα και τις πρακτικές εισηγήσεις τους , διδάσκουν τις νεότερες γυναίκες να « υποτάσσονται στους συζύγους τους » . — Τίτο 2 : 3 - 5 . 
 Πώς έθεσε ο Ιησούς παράδειγμα ως προς την εκδήλωση υποταγής ; 
 Ο Ιησούς αντιλαμβανόταν την αξία της κατάλληλης υποταγής . 
 Σε μια περίπτωση , είπε στον απόστολο Πέτρο να πληρώσει φόρο στις ανθρώπινες εξουσίες και για τους δυο τους , και μάλιστα του προμήθευσε τα απαραίτητα χρήματα . 
 Ο Πέτρος έγραψε αργότερα : « Για χάρη του Κυρίου υποταχθείτε σε κάθε ανθρώπινη δημιουργία » . 
 Αναφορικά με το πιο εξέχον παράδειγμα υποταγής , αυτό του Ιησού , διαβάζουμε : « Άδειασε τον εαυτό του και πήρε μορφή δούλου και έγινε όμοιος με τους ανθρώπους . 
 Και όταν βρέθηκε ως άνθρωπος κατά το σχήμα , ταπείνωσε τον εαυτό του και έγινε υπάκουος μέχρι θανάτου » . — Φιλιππησίους 2 : 5 - 8 . 
 Γιατί παρότρυνε ο Πέτρος τις γυναίκες να είναι υποτακτικές ακόμα και αν ο σύζυγός τους δεν ήταν ομόπιστος ; 
 Όταν ο Πέτρος παρότρυνε τους Χριστιανούς να είναι υποτακτικοί ακόμα και στις σκληρές , άδικες εξουσίες αυτού του κόσμου , διευκρίνισε : « Μάλιστα , σε αυτή την πορεία κληθήκατε , επειδή και ο Χριστός υπέφερε για εσάς , αφήνοντάς σας υπόδειγμα για να ακολουθήσετε τα ίχνη του πιστά » . 
 Στη συνέχεια , αφού πρώτα περιέγραψε πόσο υπέφερε ο Ιησούς και πώς υπέμεινε υποτακτικά , ο Πέτρος παρότρυνε τις γυναίκες που είχαν μη ομόπιστους συζύγους : « Με όμοιο τρόπο , εσείς , γυναίκες , να υποτάσσεστε στους συζύγους σας , ώστε αν κάποιοι δεν είναι υπάκουοι στο λόγο , να κερδηθούν χωρίς το λόγο μέσω της διαγωγής των γυναικών τους , επειδή θα έχουν γίνει αυτόπτες μάρτυρες της αγνής διαγωγής σας που συνοδεύεται από βαθύ σεβασμό » . — 1 Πέτρου 3 : 1 , 2 . 
 Ποια οφέλη έφερε η υποτακτική πορεία του Ιησού ; 
 Το να υποτάσσεται κάποιος όταν υφίσταται χλευασμό και άσχημη συμπεριφορά ίσως θεωρείται ένδειξη αδυναμίας . 
 Εντούτοις , ο Ιησούς δεν το έβλεπε έτσι . 
 « Όταν τον εξύβριζαν » , έγραψε ο Πέτρος , « δεν ανταπέδιδε εξυβρίζοντας . 
 Όταν υπέφερε , δεν απειλούσε » . 
 Μερικοί που είδαν τον Ιησού να υποφέρει πίστεψαν , τουλάχιστον σε κάποιον βαθμό , περιλαμβανομένου και ενός ληστή κρεμασμένου σε ξύλο δίπλα του καθώς και του αξιωματικού που έβλεπε την εκτέλεση . 
 Ο Πέτρος έδειξε ότι κατά τον ίδιο τρόπο μερικοί μη ομόπιστοι σύζυγοι — ακόμα και εκείνοι που φέρονται άσχημα — θα γίνουν Χριστιανοί αφού παρατηρήσουν την υποτακτική διαγωγή των γυναικών τους . 
 Έχουμε απτές αποδείξεις που πιστοποιούν ότι αυτό συμβαίνει σήμερα . 
 Πώς Μπορούν οι Γυναίκες να Κερδίζουν Εύνοια 
 13 , 14 . 
 Πώς έχει αποφέρει οφέλη η υποταγή σε μη ομόπιστους συζύγους ; 
 Κάποιες γυναίκες που ενστερνίστηκαν τη Χριστιανική πίστη έχουν κερδίσει τους συζύγους τους με τη χριστοειδή διαγωγή τους . 
 Σε μια πρόσφατη συνέλευση περιφερείας των Μαρτύρων του Ιεχωβά , ένας άντρας είπε για τη Χριστιανή σύζυγό του : « Ξέρω ότι της φερόμουν σαν ανόητος . 
 Εκείνη , όμως , με σεβόταν πολύ . 
 Ούτε μία φορά δεν με μείωσε . 
 Δεν προσπάθησε να μου επιβάλει τις πεποιθήσεις της . 
 Με φρόντιζε στοργικά . 
 Όταν πήγαινε σε συνελεύσεις , έκανε μεγάλο κόπο για να μου ετοιμάζει από πριν φαγητά και να τελειώνει τις δουλειές του σπιτιού . 
 Η στάση της άρχισε να μου κινεί το ενδιαφέρον για τη Γραφή . 
 Και να ’ μαι ! » 
 Ναι , είχε ουσιαστικά “ κερδηθεί χωρίς το λόγο ” μέσω της διαγωγής της συζύγου του . 
 Όπως τόνισε ο Πέτρος , εκείνο που παράγει θετικά αποτελέσματα δεν είναι τόσο το τι λέει μια σύζυγος όσο το τι κάνει . 
 Αυτό φάνηκε παραστατικά στην περίπτωση μιας συζύγου η οποία έμαθε τις Γραφικές αλήθειες και ήταν αποφασισμένη να παρακολουθεί τις Χριστιανικές συναθροίσεις . 
 « Άγκνες , αν βγεις από αυτή την πόρτα , να μην ξαναγυρίσεις ! » 
 φώναξε ο σύζυγός της . 
 Η Άγκνες δεν βγήκε από την πόρτα που έδειξε εκείνος , αλλά από μια άλλη . 
 Το επόμενο βράδυ που είχαν συνάθροιση , ο σύζυγος την απείλησε : « Δεν θα είμαι εδώ όταν γυρίσεις » . 
 Και όντως δεν ήταν — έλειπε τρεις ημέρες . 
 Όταν επέστρεψε , εκείνη τον ρώτησε καλοσυνάτα : « Θέλεις να φας κάτι ; » Η αφοσίωση της Άγκνες στον Ιεχωβά δεν κλονίστηκε ποτέ . 
 Ο σύζυγός της δέχτηκε τελικά να κάνει Γραφική μελέτη , αφιέρωσε τη ζωή του στον Θεό και αργότερα υπηρέτησε ως επίσκοπος με πολλές ευθύνες . 
 Ποιος « στολισμός » συστήνεται για τις Χριστιανές συζύγους ; 
 Ο απόστολος Πέτρος συνέστησε κάτι που εφάρμοσαν οι προαναφερθείσες γυναίκες : “ στολισμό ” , αλλά όχι με υπερβολική προσοχή στο « πλέξιμο των μαλλιών » ή στο « ντύσιμο με εξωτερικά ενδύματα » . 
 Απεναντίας , ο Πέτρος είπε : « [ Ο στολισμός σας ] ας είναι ο κρυφός άνθρωπος της καρδιάς με την άφθαρτη ενδυμασία του ήσυχου και πράου πνεύματος , το οποίο έχει μεγάλη αξία στα μάτια του Θεού » . 
 Αυτό το πνεύμα αντανακλάται σε τόνο φωνής και τρόπο ευπρεπή , όχι προκλητικό ή απαιτητικό . 
 Όταν μια Χριστιανή σύζυγος ενεργεί έτσι δείχνει το βαθύ σεβασμό της για το σύζυγό της . — 1 Πέτρου 3 : 3 , 4 . 
 Παραδείγματα από τα Οποία Διδασκόμαστε 
 Από ποιες απόψεις αποτελεί η Σάρρα θαυμάσιο παράδειγμα για τις Χριστιανές συζύγους ; 
 Ο Πέτρος έγραψε : « Έτσι στολίζονταν παλιότερα και οι άγιες γυναίκες οι οποίες έλπιζαν στον Θεό , καθώς υποτάσσονταν στους συζύγους τους » . 
 Αυτές οι γυναίκες αντιλαμβάνονταν ότι , αν ευαρεστούσαν τον Ιεχωβά δίνοντας προσοχή στις συμβουλές του , αυτό θα οδηγούσε τελικά σε οικογενειακή ευτυχία και στην ανταμοιβή της αιώνιας ζωής . 
 Ο Πέτρος αναφέρει τη Σάρρα , την όμορφη σύζυγο του Αβραάμ , τονίζοντας ότι « υπάκουε στον Αβραάμ , αποκαλώντας τον “ κύριο ” » . 
 Η Σάρρα υποστήριζε το θεοφοβούμενο σύζυγό της , που είχε διοριστεί από τον Θεό να υπηρετεί σε μια μακρινή χώρα . 
 Εγκατέλειψε έναν άνετο τρόπο ζωής και μάλιστα διακινδύνευσε τη ζωή της . 
 Ο Πέτρος εγκωμίασε τη Σάρρα για το θαρραλέο παράδειγμά της , λέγοντας : « Εσείς έχετε γίνει παιδιά της , εφόσον κάνετε το καλό και δεν φοβάστε καμιά αιτία για τρόμο » . — 1 Πέτρου 3 : 6 . 
 Γιατί μπορεί ο Πέτρος να είχε υπόψη την Αβιγαία ως παράδειγμα για τις Χριστιανές συζύγους ; 
 Η Αβιγαία ήταν άλλη μια άφοβη γυναίκα η οποία έλπιζε στον Θεό , και ο Πέτρος μπορεί να είχε και αυτήν υπόψη . 
 Η Αβιγαία « είχε καλή φρόνηση » , αλλά ο σύζυγός της , ο Νάβαλ , « ήταν σκληρός και κακός στις πράξεις του » . 
 Όταν ο Νάβαλ αρνήθηκε να βοηθήσει τον Δαβίδ και τους άντρες του , εκείνοι ετοιμάστηκαν να εξαλείψουν τον Νάβαλ και ολόκληρο το σπιτικό του . 
 Αλλά η Αβιγαία ανέλαβε δράση για να σώσει το σπιτικό της . 
 Φόρτωσε τρόφιμα σε γαϊδούρια και συνάντησε τον Δαβίδ ενώ αυτός και οι άντρες του βρίσκονταν καθ ’ οδόν . 
 Μόλις τον είδε , ξεπέζεψε , έπεσε στα πόδια του και τον ικέτευσε να μην ενεργήσει απερίσκεπτα . 
 Ο Δαβίδ συγκινήθηκε βαθιά . 
 « Ευλογημένος να είναι ο Ιεχωβά , ο Θεός του Ισραήλ , ο οποίος σε έστειλε την ημέρα αυτή να με συναντήσεις ! » 
 είπε , « και ευλογημένη να είναι η σύνεσή σου » . — 1 Σαμουήλ 25 : 2 - 33 . 
 Ποιο παράδειγμα μπορούν να συλλογίζονται οι παντρεμένες γυναίκες αν τις βάλει σε πειρασμό το ερωτικό ενδιαφέρον κάποιου άλλου άντρα , και γιατί ; 
 Άλλο ένα εξαιρετικό παράδειγμα για τις συζύγους είναι η νεαρή Σουλαμίτισσα που έμεινε πιστή στον ταπεινό ποιμένα με τον οποίο ήταν αρραβωνιασμένη . 
 Η αγάπη της για αυτόν παρέμεινε ισχυρή παρά το ερωτικό ενδιαφέρον που της έδειξε ένας πλούσιος άρχοντας . 
 Τα αισθήματά της για το νεαρό ποιμένα την ώθησαν να πει : « Βάλε με σφραγίδα πάνω στην καρδιά σου , σφραγίδα πάνω στο βραχίονά σου · επειδή η αγάπη είναι ισχυρή όπως ο θάνατος . . . 
 Τα πολλά νερά δεν μπορούν να σβήσουν την αγάπη ούτε μπορούν να την παρασύρουν οι ποταμοί » . 
 Είθε όλες οι γυναίκες που αποδέχονται μια πρόταση γάμου να είναι αποφασισμένες να παραμένουν πιστές στους συζύγους τους και να τους σέβονται βαθιά . 
 Επιπρόσθετες Θεϊκές Συμβουλές 
 19 , 20 . ( α ) Για ποιο λόγο πρέπει να υποτάσσονται οι γυναίκες στους συζύγους τους ; ( β ) Ποιο θαυμάσιο παράδειγμα έχει δοθεί για τις γυναίκες ; 
 Τελικά , εξετάστε τα συμφραζόμενα του θεματικού μας εδαφίου : “ Γυναίκες , να υποτάσσεστε στους συζύγους σας ” . 
 Γιατί είναι απαραίτητη αυτή η υποταγή ; « Επειδή » , όπως συνεχίζει το επόμενο εδάφιο , « ο σύζυγος είναι κεφαλή της γυναίκας του όπως και ο Χριστός είναι κεφαλή της εκκλησίας » . 
 Ως εκ τούτου , στις συζύγους δίνεται η παρότρυνση : « Όπως η εκκλησία υποτάσσεται στον Χριστό , έτσι και οι γυναίκες ας υποτάσσονται στους συζύγους τους στο καθετί » . — Εφεσίους 5 : 23 , 24 , 33 . 
 Για να υπακούν οι γυναίκες σε αυτή την εντολή , χρειάζεται να μελετούν και κατόπιν να μιμούνται το παράδειγμα της εκκλησίας των χρισμένων ακολούθων του Χριστού . 
 Παρακαλούμε διαβάστε τα εδάφια 2 Κορινθίους 11 : 23 - 28 για να μάθετε τι υπέμεινε ένα μέλος της εκκλησίας , ο απόστολος Παύλος , καθώς παρέμενε πιστός στην Κεφαλή του , τον Ιησού Χριστό . 
 Όπως ο Παύλος , έτσι και οι παντρεμένες γυναίκες καθώς και τα υπόλοιπα μέλη της εκκλησίας χρειάζεται να διατηρούν όσια υποταγή στον Ιησού . 
 Οι γυναίκες το δείχνουν αυτό με την υποταγή τους στους συζύγους τους . 
 Ποια πράγματα μπορούν να αποτελέσουν κίνητρο για να εξακολουθήσουν οι γυναίκες να υποτάσσονται στους συζύγους τους ; 
 Ενώ πολλές σύζυγοι σήμερα δυσανασχετούν με την ιδέα τού να είναι σε υποταγή , η σοφή γυναίκα λαβαίνει υπόψη τα πλεονεκτήματα που αποφέρει αυτή . 
 Για παράδειγμα , στην περίπτωση που ο σύζυγος δεν είναι ομόπιστος , η υποταγή της στην ηγεσία του σε ό , τι δεν παραβιάζει τους νόμους ή τις αρχές του Θεού μπορεί κάλλιστα να της αποφέρει θαυμάσια ανταμοιβή : να καταφέρει να “ σώσει το σύζυγό της ” . 
 Επιπρόσθετα , μπορεί να βρει ικανοποίηση γνωρίζοντας ότι ο Ιεχωβά Θεός επιδοκιμάζει την πορεία της και θα την ανταμείψει πλούσια για το ότι μιμείται το παράδειγμα του αγαπημένου του Γιου . 
 Θυμάστε ; 
 • Γιατί μπορεί να είναι δύσκολο για μια γυναίκα να σέβεται το σύζυγό της ; 
 • Γιατί είναι η αποδοχή μιας πρότασης γάμου πολύ σοβαρό ζήτημα ; 
 • Πώς αποτέλεσε ο Ιησούς παράδειγμα για τις γυναίκες , και ποια οφέλη μπορεί να προκύψουν αν ακολουθούν το παράδειγμά του ; 
 [ Εικόνα στη σελίδα 19 ] 
 Γιατί είναι πολύ σοβαρή απόφαση η αποδοχή μιας πρότασης γάμου ; 
 [ Εικόνα στη σελίδα 21 ] 
 Τι μπορούν να μάθουν οι γυναίκες από το παράδειγμα Βιβλικών προσώπων όπως η Αβιγαία ; 
 « Παιδιά , να Είστε Υπάκουα στους Γονείς Σας » 
 « Παιδιά , να είστε υπάκουα στους γονείς σας σε ενότητα με τον Κύριο , γιατί αυτό είναι δίκαιο » . — ΕΦΕΣΙΟΥΣ 6 : 1 . 
 Πώς μπορεί να σας προστατέψει η υπακοή ; 
 ΙΣΩΣ είμαστε ζωντανοί τώρα επειδή κάποτε υπακούσαμε , ενώ άλλοι έχασαν τη ζωή τους επειδή δεν υπάκουσαν . 
 Σε τι υπακούμε ; Για παράδειγμα , υπακούμε στις προειδοποιήσεις που μας δίνει το σώμα μας , το οποίο είναι “ πλασμένο με θαυμαστό τρόπο ” . 
 Τα μάτια μας βλέπουν μαύρα σύννεφα , και τα αφτιά μας ακούν βροντές . 
 Κατόπιν , το ηλεκτρικό φορτίο στον αέρα κάνει τα μαλλιά μας να σηκώνονται . 
 Όσοι έχουν διδαχτεί τους πιθανούς κινδύνους , αντιλαμβάνονται ότι αυτά τα σημάδια αποτελούν προειδοποιήσεις και αναζητούν ένα μέρος όπου θα είναι ασφαλείς από την επικείμενη καταιγίδα με τους κεραυνούς και το χαλάζι , τα οποία μπορεί να απειλήσουν τη ζωή τους . 
 Γιατί χρειάζονται τα παιδιά προειδοποιήσεις , και γιατί πρέπει να υπακούν στους γονείς τους ; 
 Εσείς οι νεαροί χρειάζεστε προειδοποιήσεις σχετικά με πιθανούς κινδύνους , και οι γονείς σας έχουν την ευθύνη να σας δίνουν αυτές τις προειδοποιήσεις . 
 Ίσως τους θυμάστε να σας λένε : « Μην ακουμπάς τη σόμπα . 
 Καίει » . 
 « Πρόσεχε μην πέσεις στο νερό » . 
 « Να κοιτάς και από τις δύο μεριές προτού περάσεις το δρόμο » . 
 Δυστυχώς , κάποια παιδιά έχουν τραυματιστεί ή και σκοτωθεί επειδή δεν υπάκουσαν . 
 Το να υπακούτε στους γονείς σας « είναι δίκαιο » — ορθό και κατάλληλο . 
 Είναι επίσης σοφό . 
 Ένα άλλο Γραφικό εδάφιο λέει ότι είναι « ευάρεστο » στον Κύριό μας τον Ιησού Χριστό . 
 Πράγματι , ο Θεός σάς δίνει την εντολή να υπακούτε στους γονείς σας . — Κολοσσαείς 3 : 20 · 1 Κορινθίους 8 : 6 . 
 Οι Διαρκείς Ανταμοιβές της Υπακοής 
 Τι είναι η « πραγματική ζωή » για τους περισσότερους από εμάς , και πώς μπορούν τα παιδιά να ελπίζουν ότι θα την απολαύσουν ; 
 Η υπακοή στους γονείς σας προστατεύει την “ τωρινή σας ζωή ” , αλλά η υπακοή θα σας δώσει επίσης τη δυνατότητα να απολαύσετε τη ζωή « που θα έρθει » , η οποία αποκαλείται « πραγματική ζωή » . 
 Για τους περισσότερους από εμάς , η πραγματική ζωή είναι ατελείωτη ζωή στη γη στο νέο κόσμο του Θεού , τον οποίο υπόσχεται εκείνος σε όσους τηρούν πιστά τις εντολές του . 
 Μια πολύ σημαντική εντολή μεταξύ αυτών λέει : « “ Τίμα τον πατέρα σου και τη μητέρα σου ” · που είναι η πρώτη εντολή με υπόσχεση : “ Ώστε να πάνε καλά τα πράγματα για εσένα και να παραμείνεις πολύ καιρό πάνω στη γη ” » . 
 Συνεπώς , αν υπακούτε στους γονείς σας , θα είστε ευτυχισμένοι . 
 Το μέλλον σας θα είναι εξασφαλισμένο , και θα έχετε την προοπτική να απολαύσετε αιώνια ζωή στον παράδεισο στη γη ! — Εφεσίους 6 : 2 , 3 . 
 Πώς μπορούν τα παιδιά να τιμούν τον Θεό και έτσι να ωφελούνται ; 
 Όταν τιμάτε τους γονείς σας υπακούοντάς τους , τιμάτε και τον Θεό επειδή αυτός σας δίνει την εντολή να τους υπακούτε . 
 Ταυτόχρονα , ωφελείστε και εσείς . 
 « Εγώ , ο Ιεχωβά , είμαι ο Θεός σου , Εκείνος που σε διδάσκει για την ωφέλειά σου » , λέει η Γραφή . 
 Πώς σας ωφελεί η υπακοή ; Χαροποιεί τη μητέρα σας και τον πατέρα σας , οπότε και εκείνοι θα δείχνουν οπωσδήποτε τη χαρά τους με τρόπους που θα κάνουν τη δική σας ζωή πιο ευτυχισμένη . 
 Αλλά το σημαντικότερο είναι ότι η υπακοή σας χαροποιεί τον ουράνιο Πατέρα σας , και εκείνος θα σας ανταμείψει με θαυμάσιους τρόπους ! 
 Ας δούμε πώς ευλογούσε και προστάτευε ο Ιεχωβά τον Ιησού , ο οποίος είπε για τον εαυτό του : « Κάνω πάντοτε τα πράγματα που του είναι αρεστά » . — Ιωάννης 8 : 29 . 
 Ο Ιησούς Εργαζόταν Σκληρά 
 Ποιους λόγους έχουμε να πιστεύουμε ότι ο Ιησούς εργαζόταν σκληρά ; 
 Ο Ιησούς ήταν το πρώτο παιδί της μητέρας του , της Μαρίας . 
 Ο θετός του πατέρας , ο Ιωσήφ , ήταν ξυλουργός . 
 Και ο Ιησούς έγινε ξυλουργός , μαθαίνοντας προφανώς την τέχνη από τον Ιωσήφ . 
 Τι είδους ξυλουργός πιστεύετε πως ήταν ο Ιησούς ; Όταν ήταν στον ουρανό , προτού τον συλλάβει θαυματουργικά η παρθένα μητέρα του , εξήγησε μιλώντας ως η προσωποποίηση της σοφίας : « Βρισκόμουν δίπλα [ στον Θεό ] ως δεξιοτέχνης εργάτης και για εμένα έτρεφε ιδιαίτερη συμπάθεια τη μια ημέρα μετά την άλλη » . 
 Ο Θεός επιδοκίμαζε τον Ιησού , ο οποίος εργαζόταν σκληρά στον ουρανό . 
 Τι λέτε , όταν ήταν νεαρός στη γη προσπαθούσε επίσης σκληρά να είναι καλός στη δουλειά του , καλός ξυλουργός ; — Παροιμίες 8 : 30 · Κολοσσαείς 1 : 15 , 16 . 
 ( α ) Γιατί πιστεύετε ότι ο Ιησούς ίσως έκανε δουλειές στο σπίτι όταν ήταν παιδί ; ( β ) Με ποιους τρόπους μπορούν τα παιδιά να μιμούνται τον Ιησού ; 
 Δεν υπάρχει αμφιβολία πως όταν ο Ιησούς ήταν παιδί έπαιζε μερικές φορές διάφορα παιχνίδια , όπως λέει η Γραφή ότι έκαναν τα παιδιά τον παλιό καιρό . 
 Αλλά μπορείτε να είστε βέβαιοι ότι , αφού ήταν το μεγαλύτερο παιδί μιας πολυμελούς οικογένειας με περιορισμένους πόρους , είχε να κάνει και άλλες δουλειές εκτός από το να μαθαίνει την τέχνη του ξυλουργού από τον Ιωσήφ . 
 Αργότερα , ο Ιησούς έγινε κήρυκας και αφοσιώθηκε στη διακονία του σε βαθμό που θυσίαζε τις προσωπικές ανέσεις . 
 Βλέπετε κάποιους τρόπους με τους οποίους μπορείτε εσείς να μιμηθείτε τον Ιησού ; Μήπως σας ζητούν οι γονείς σας να καθαρίζετε το δωμάτιό σας ή να κάνετε άλλες δουλειές ; Μήπως σας προτρέπουν να συμμετέχετε στη λατρεία του Θεού παρακολουθώντας τις Χριστιανικές συναθροίσεις και μεταδίδοντας τις πεποιθήσεις σας σε άλλους ; Πώς νομίζετε ότι θα ανταποκρινόταν ο Ιησούς όταν ήταν μικρός , αν του ζητούσαν να κάνει παρόμοια πράγματα ; 
 Εξαίρετος Σπουδαστής και Δάσκαλος της Γραφής 
 ( α ) Μαζί με ποιους ίσως ταξίδευε ο Ιησούς για το Πάσχα ; ( β ) Πού ήταν ο Ιησούς όταν οι άλλοι ξεκίνησαν για το ταξίδι της επιστροφής , και γιατί βρισκόταν εκεί ; 
 Όλα τα άρρενα μέλη κάθε ισραηλιτικής οικογένειας είχαν λάβει την εντολή να πηγαίνουν να λατρεύουν τον Ιεχωβά στο ναό στα πλαίσια των τριών Ιουδαϊκών γιορτών . 
 Όταν ο Ιησούς ήταν 12 χρονών , ίσως να πήγε ολόκληρη η οικογένεια στην Ιερουσαλήμ για το Πάσχα . 
 Πιθανώς ήταν μαζί οι ετεροθαλείς αδελφοί και αδελφές του . 
 Ωστόσο , ανάμεσα σε εκείνους που ταξίδευαν με την οικογένεια του Ιησού ίσως ήταν και η Σαλώμη , ενδεχομένως αδελφή της Μαρίας , μαζί με το σύζυγό της τον Ζεβεδαίο και τους γιους τους , τον Ιάκωβο και τον Ιωάννη , οι οποίοι αργότερα έγιναν απόστολοι . 
 * Στο ταξίδι της επιστροφής , ο Ιωσήφ και η Μαρία ίσως υπέθεσαν ότι ο Ιησούς ήταν μαζί με συγγενείς , γι ’ αυτό και αρχικά δεν κατάλαβαν την απουσία του . 
 Τρεις ημέρες αργότερα , όταν η Μαρία και ο Ιωσήφ ανακάλυψαν τελικά τον Ιησού , τον βρήκαν στο ναό « να κάθεται ανάμεσα στους δασκάλους και να τους ακούει και να τους ρωτάει » . — Λουκάς 2 : 44 - 46 . 
 Τι έκανε ο Ιησούς στο ναό , και γιατί έμεναν κατάπληκτοι οι άνθρωποι ; 
 Με ποια έννοια “ ρωτούσε ” ο Ιησούς τους δασκάλους ; Ίσως δεν ρωτούσε μόνο για να ικανοποιήσει την περιέργειά του ή απλώς για να πάρει πληροφορίες . 
 Το ρήμα του πρωτότυπου ελληνικού κειμένου ἐπερωτῶ , το οποίο χρησιμοποιείται εδώ , είναι δυνατόν να αναφέρεται στον τρόπο με τον οποίο υποβάλλονται ερωτήσεις σε μια δικαστική εξέταση , και επομένως θα μπορούσε να περιλαμβάνει αντερωτήσεις . 
 Ναι , ακόμα και όταν ήταν νεαρός , ο Ιησούς είχε εξελιχθεί σε σπουδαστή της Γραφής που άφηνε κατάπληκτους μορφωμένους θρησκευτικούς δασκάλους ! 
 « Όλοι , όμως , εκείνοι που τον άκουγαν έμεναν κατάπληκτοι με την κατανόησή του και τις απαντήσεις του » , λέει η Γραφή . — Λουκάς 2 : 47 . 
 Πώς μπορείτε να ακολουθείτε το παράδειγμα του Ιησού όσον αφορά τη μελέτη της Γραφής ; 
 Τι πιστεύετε εσείς ότι έκανε τον Ιησού , σε μικρή ηλικία , να είναι σε θέση να καταπλήσσει ακόμα και έμπειρους δασκάλους με τη Γραφική του γνώση ; Ασφαλώς ο Ιησούς είχε ευλογηθεί με θεοφοβούμενους γονείς οι οποίοι από την παιδική του ηλικία τού παρείχαν θεϊκή διδασκαλία . 
 Μπορούμε να είμαστε βέβαιοι ότι ο Ιωσήφ έπαιρνε μαζί του τον Ιησού , όταν ήταν μικρός , στη συναγωγή για να ακούει την ανάγνωση και την ανάλυση των Γραφών . 
 Μήπως έχετε και εσείς ευλογηθεί με γονείς που μελετούν τη Γραφή μαζί σας και σας παίρνουν μαζί τους στις Χριστιανικές συναθροίσεις ; Εκτιμάτε τις προσπάθειές τους , όπως εκτιμούσε ο Ιησούς τις προσπάθειες των γονέων του ; Μεταδίδετε σε άλλους όσα μαθαίνετε , όπως έκανε ο Ιησούς ; 
 Ο Ιησούς Ήταν Υποτακτικός 
 ( α ) Γιατί έπρεπε να ξέρουν οι γονείς του Ιησού πού θα τον έβρισκαν ; ( β ) Ποιο θαυμάσιο παράδειγμα έθεσε ο Ιησούς για τα παιδιά ; 
 Πώς νομίζετε ότι ένιωσαν η Μαρία και ο Ιωσήφ όταν έπειτα από τρεις ημέρες βρήκαν τελικά τον Ιησού στο ναό ; Αναμφίβολα , ένιωσαν μεγάλη ανακούφιση . 
 Ο Ιησούς , όμως , έδειξε έκπληξη για το ότι οι γονείς του δεν γνώριζαν πού βρισκόταν . 
 Και οι δύο ήξεραν ότι είχε γεννηθεί θαυματουργικά . 
 Επίσης , παρότι δεν γνώριζαν όλες τις λεπτομέρειες , πρέπει να ήξεραν κάτι για το μελλοντικό του ρόλο ως Σωτήρα και Άρχοντα της Βασιλείας του Θεού . 
 Γι ’ αυτό , ο Ιησούς τούς ρώτησε : « Γιατί χρειάστηκε να με αναζητήσετε ; Δεν ξέρατε ότι πρέπει να είμαι στον οίκο του Πατέρα μου ; » Ωστόσο , έφυγε υπάκουα με τους γονείς του και επέστρεψε στο σπίτι του στη Ναζαρέτ . 
 Η Γραφή λέει : « Υποτασσόταν σε αυτούς » . 
 Επιπλέον , « η . . . μητέρα του φύλαγε προσεκτικά όλα αυτά τα λόγια στην καρδιά της » . — Λουκάς 2 : 48 - 51 . 
 Ποιο μάθημα σχετικά με την υπακοή μπορείτε να διδαχτείτε από τον Ιησού ; 
 Σας είναι εύκολο να μιμείστε τον Ιησού , υπακούοντας πάντοτε στους γονείς σας ; Ή μήπως νομίζετε ότι τις περισσότερες φορές δεν κατανοούν το σύγχρονο κόσμο και ότι εσείς ξέρετε περισσότερα από αυτούς ; Είναι αλήθεια ότι εσείς μπορεί να ξέρετε περισσότερα για ορισμένα πράγματα — ίσως για τη χρήση των κινητών τηλεφώνων , των κομπιούτερ ή άλλων σύγχρονων συσκευών . 
 Αλλά σκεφτείτε τον Ιησού , ο οποίος κατέπληξε έμπειρους δασκάλους με « την κατανόησή του και τις απαντήσεις του » . 
 Μάλλον θα συμφωνείτε ότι , σε σύγκριση με αυτόν , εσείς ξέρετε λίγα . 
 Ο Ιησούς , όμως , υποτασσόταν στους γονείς του . 
 Αυτό δεν σημαίνει απαραιτήτως ότι συμφωνούσε πάντα με τις αποφάσεις τους . 
 Εντούτοις , « υποτασσόταν σε αυτούς » — σε όλη τη διάρκεια των εφηβικών του χρόνων . 
 Ποιο μάθημα πιστεύετε ότι μπορείτε να διδαχτείτε από το παράδειγμά του ; — Δευτερονόμιο 5 : 16 , 29 . 
 Η Πρόκληση της Υπακοής 
 Πώς μπορεί η υπακοή να σώσει τη ζωή σας ; 
 Η υπακοή δεν είναι πάντα εύκολη , όπως έδειξε ένα περιστατικό πριν από μερικά χρόνια , όταν δύο κορίτσια ετοιμάζονταν να διασχίσουν τρέχοντας έναν αυτοκινητόδρομο έξι λωρίδων αντί να πάνε από την πεζογέφυρα . 
 « Έλα , Τζον » , έλεγαν σε έναν συμμαθητή τους καθώς εκείνος κατευθυνόταν προς την πεζογέφυρα . 
 « Θα έρθεις μαζί μας , έτσι δεν είναι ; » Όταν εκείνος δίστασε , το ένα κορίτσι τον κορόιδεψε : « Εσύ φοβάσαι και τον ίσκιο σου ! » 
 Ο Τζον , αν και δεν φοβόταν , είπε : « Πρέπει να υπακούσω στη μητέρα μου » . 
 Λίγες στιγμές αργότερα , όταν ο Τζον βρισκόταν πάνω στην πεζογέφυρα , άκουσε το στρίγκλισμα των τροχών και , όταν κοίταξε κάτω , είδε ένα αυτοκίνητο να χτυπάει τα κορίτσια . 
 Το ένα κορίτσι σκοτώθηκε και το άλλο τραυματίστηκε τόσο σοβαρά ώστε χρειάστηκε να του ακρωτηριάσουν το πόδι . 
 Η μητέρα των κοριτσιών , η οποία τους είχε πει να χρησιμοποιούν την πεζογέφυρα , είπε αργότερα στη μητέρα του Τζον : « Πόσο θα ήθελα να ήταν υπάκουες σαν το γιο σου ! » — Εφεσίους 6 : 1 . 
 ( α ) Γιατί πρέπει να υπακούτε στους γονείς σας ; ( β ) Πότε θα ήταν σωστό να μην κάνει ένα παιδί αυτό που του λέει ο γονέας του ; 
 Γιατί λέει ο Θεός : « Παιδιά , να είστε υπάκουα στους γονείς σας » ; Υπακούοντας στους γονείς σας , υπακούτε κατ ’ επέκταση στον Θεό . 
 Εκτός αυτού , οι γονείς σας έχουν περισσότερη πείρα από εσάς . 
 Για παράδειγμα , πέντε μόλις χρόνια προτού συμβεί το δυστύχημα που αναφέραμε παραπάνω , μια φίλη της μητέρας του Τζον έχασε το παιδί της όταν αυτό προσπάθησε να διασχίσει τον ίδιο αυτοκινητόδρομο ! 
 Ομολογουμένως , μπορεί να μην είναι πάντα εύκολο να υπακούτε στους γονείς σας , αλλά ο Θεός λέει ότι πρέπει . 
 Από την άλλη πλευρά , αν οι γονείς σας — ή άλλα άτομα — σας λένε να πείτε ψέματα , να κλέψετε ή να κάνετε οτιδήποτε αποδοκιμάζει ο Θεός , πρέπει να “ υπακούτε στον Θεό ως άρχοντα μάλλον παρά στους ανθρώπους ” . 
 Να γιατί η Γραφή , αφού λέει « να είστε υπάκουα στους γονείς σας » , προσθέτει : « σε ενότητα με τον Κύριο » . 
 Αυτό σημαίνει να υπακούτε στους γονείς σας σε όλα τα πράγματα που είναι σε αρμονία με τους νόμους του Θεού . — Πράξεις 5 : 29 . 
 Γιατί είναι η υπακοή ευκολότερη για έναν τέλειο άνθρωπο , αλλά για ποιο λόγο θα χρειαζόταν και εκείνος να τη μάθει ; 
 Μήπως νομίζετε ότι αν ήσασταν τέλειοι — δηλαδή “ αμόλυντοι , χωρισμένοι από τους αμαρτωλούς ” , όπως ήταν ο Ιησούς — θα ήταν πάντα εύκολο να υπακούτε στους γονείς σας ; Αν ήσασταν τέλειοι , δεν θα είχατε την τάση να κάνετε το κακό , όπως συμβαίνει τώρα . 
 Ακόμα και ο Ιησούς , όμως , χρειάστηκε να πάρει κάποια μαθήματα υπακοής . 
 Η Γραφή λέει : « Αν και [ ο Ιησούς ] ήταν Γιος , έμαθε την υπακοή από όσα υπέφερε » . 
 Πώς βοήθησαν τα παθήματα τον Ιησού να μάθει την υπακοή , ένα μάθημα που ποτέ δεν χρειάστηκε να διδαχτεί στον ουρανό ; 
 15 , 16 . 
 Πώς έμαθε ο Ιησούς την υπακοή ; 
 Υπό την κατεύθυνση του Ιεχωβά , ο Ιωσήφ και η Μαρία προστάτευαν τον Ιησού από τυχόν βλάβη όταν ήταν παιδί . 
 Τελικά , όμως , ο Θεός απέσυρε την υπερφυσική προστασία από τον Ιησού . 
 Ο Ιησούς υπέφερε τόσο πολύ από διανοητική και σωματική άποψη ώστε η Γραφή λέει ότι « πρόσφερε δεήσεις καθώς και ικεσίες . . . με δυνατές κραυγές και δάκρυα » . 
 Πότε συνέβη αυτό ; 
 Συγκεκριμένα , συνέβη τις τελευταίες ώρες της επίγειας ζωής του Ιησού όταν ο Σατανάς έκανε μια ύστατη προσπάθεια να διαρρήξει την ακεραιότητά Του . 
 Προφανώς ο Ιησούς βασανιζόταν τόσο πολύ σκεπτόμενος τον άσχημο αντίκτυπο που θα μπορούσε να έχει ο θάνατός του ως υποτιθέμενου κακοποιού στην υπόληψη του Πατέρα του ώστε καθώς « συνέχισε να προσεύχεται [ στον κήπο της Γεθσημανή ] ο ιδρώτας του έγινε σαν σταγόνες αίματος που έπεφταν στο έδαφος » . 
 Ο θάνατός του πάνω στο ξύλο του βασανισμού , λίγες ώρες αργότερα , ήταν τόσο οδυνηρός ώστε ο Ιησούς έβγαλε « δυνατές κραυγές [ με ] δάκρυα » . 
 Με αυτόν τον τρόπο , « έμαθε την υπακοή από όσα υπέφερε » , και έτσι έκανε την καρδιά του Πατέρα του να χαίρεται . 
 Τώρα που ο Ιησούς βρίσκεται στον ουρανό , νιώθει το δικό μας πόνο καθώς πολλές φορές κάνουμε αγώνα για να είμαστε υπάκουοι . — Παροιμίες 27 : 11 · Εβραίους 2 : 18 · 4 : 15 . 
 Μάθετε το Μάθημα της Υπακοής 
 Πώς πρέπει να βλέπουμε τη διαπαιδαγώγηση ; 
 Όταν ο πατέρας και η μητέρα σας σάς διαπαιδαγωγούν , αυτό δείχνει ότι θέλουν το καλύτερο για εσάς , ότι σας αγαπούν . 
 « Ποιος γιος είναι αυτός τον οποίο δεν διαπαιδαγωγεί ο πατέρας του ; » ρωτάει η Γραφή . 
 Δεν θα ήταν λυπηρό αν οι γονείς σας δεν σας αγαπούσαν αρκετά ώστε να αφιερώνουν χρόνο και να καταβάλλουν προσπάθειες για να σας διορθώνουν ; Παρόμοια , επειδή ο Ιεχωβά σάς αγαπάει , σας διορθώνει . 
 « Είναι αλήθεια ότι καμιά διαπαιδαγώγηση δεν φαίνεται προς το παρόν να φέρνει χαρά , αλλά λύπη · ύστερα όμως , σε εκείνους που έχουν γυμναστεί από αυτήν αποφέρει ειρηνικό καρπό , δηλαδή δικαιοσύνη » . — Εβραίους 12 : 7 - 11 . 
 ( α ) Τι αποδεικνύει η στοργική διαπαιδαγώγηση ; ( β ) Με ποιους θετικούς τρόπους έχετε δει εσείς να διαπλάθονται κάποια άτομα από τέτοια διαπαιδαγώγηση ; 
 Ένας βασιλιάς στον αρχαίο Ισραήλ , τον οποίο ο Ιησούς μνημόνευσε για τη μεγάλη σοφία του , αναφέρθηκε στην ανάγκη για στοργική διόρθωση από μέρους των γονέων . 
 « Όποιος διστάζει να χρησιμοποιήσει το ραβδί του μισεί το γιο του » , έγραψε ο Σολομών , « αλλά όποιος τον αγαπάει επιδιώκει να τον διαπαιδαγωγεί » . 
 Ο Σολομών είπε μάλιστα ότι η ψυχή ενός ατόμου το οποίο λαβαίνει στοργική διόρθωση μπορεί να ελευθερωθεί από το θάνατο . 
 Μια Χριστιανή θυμάται πως , όταν ήταν παιδί , όποτε δεν καθόταν φρόνιμα στις Χριστιανικές συναθροίσεις , ο πατέρας της υποσχόταν ότι θα τη διαπαιδαγωγούσε όταν θα γύριζαν στο σπίτι . 
 Τώρα θυμάται τον πατέρα της με τρυφερότητα επειδή της έδωσε στοργική διαπαιδαγώγηση η οποία διαμόρφωσε με θαυμάσιο τρόπο τη ζωή της . 
 Για ποιον κυρίως λόγο πρέπει να υπακούτε στους γονείς σας ; 
 Αν έχετε γονείς που σας αγαπούν αρκετά ώστε να αφιερώνουν χρόνο και να καταβάλλουν προσπάθειες για να σας διαπαιδαγωγούν στοργικά , να είστε ευγνώμονες . 
 Να τους υπακούτε , όπως υπάκουε ο Κύριός μας ο Ιησούς Χριστός τους γονείς του , τον Ιωσήφ και τη Μαρία . 
 Αλλά κυρίως να τους υπακούτε επειδή το ζητάει ο ουράνιος Πατέρας σας , ο Ιεχωβά Θεός . 
 Με αυτόν τον τρόπο θα ωφελήσετε τον εαυτό σας , ώστε “ να πάνε καλά τα πράγματα για εσάς και να παραμείνετε πολύ καιρό πάνω στη γη ” . — Εφεσίους 6 : 2 , 3 . 
 [ Υποσημείωση ] 
 Βλέπε Ενόραση στις Γραφές , Τόμος 2 ( στην αγγλική ) , σελίδα 841 , που είναι έκδοση των Μαρτύρων του Ιεχωβά . 
 Πώς θα Απαντούσατε ; 
 • Ποια οφέλη μπορούν να αποκομίσουν τα παιδιά αν υπακούν στους γονείς τους ; 
 • Όταν ο Ιησούς ήταν παιδί , πώς έθεσε παράδειγμα υπακούοντας στους γονείς του ; 
 • Πώς έμαθε ο Ιησούς την υπακοή ; 
 [ Εικόνα στη σελίδα 24 ] 
 Ο δωδεκάχρονος Ιησούς ήταν καλά καταρτισμένος στις Γραφές 
 [ Εικόνα στη σελίδα 26 ] 
 Πώς έμαθε ο Ιησούς την υπακοή από όσα υπέφερε ; 
 Ανάσταση — Είναι Πραγματική για Εσάς ; 
 « Πρόκειται να γίνει ανάσταση » . — ΠΡΑΞΕΙΣ 24 : 15 . 
 Γιατί φαίνεται σίγουρος ο θάνατος ; 
 « ΣΕ ΑΥΤΟΝ τον κόσμο τίποτα δεν είναι σίγουρο παρά μόνο ο θάνατος και οι φόροι » . 
 Αυτό το σχόλιο , το οποίο έγραψε το 1789 ο Αμερικανός πολιτικός Βενιαμίν Φραγκλίνος , έχει θεωρηθεί έξυπνο από μερικούς . 
 Ωστόσο , πολλοί ανέντιμοι άνθρωποι φοροδιαφεύγουν . 
 Ο θάνατος φαίνεται πολύ πιο σίγουρος . 
 Χωρίς βοήθεια , κανείς μας δεν μπορεί να τον αποφύγει τελικά . 
 Μας καταδιώκει όλους . 
 Με ακόρεστη πείνα , ο Σιεόλ — ο κοινός τάφος της ανθρωπότητας — καταβροχθίζει τους προσφιλείς μας . 
 Εξετάστε , όμως , μια παρηγορητική σκέψη . 
 2 , 3 . ( α ) Γιατί είναι ο θάνατος λιγότερο βέβαιος από όσο αντιλαμβάνονται πολλοί ; ( β ) Τι θα εξετάσουμε σε αυτό το άρθρο ; 
 Ο Λόγος του Ιεχωβά δίνει τη βέβαιη ελπίδα της ανάστασης , της επανέγερσης σε ζωή . 
 Αυτό δεν είναι απλώς όνειρο , και καμιά δύναμη στο σύμπαν δεν μπορεί να εμποδίσει τον Ιεχωβά να κάνει αυτή την ελπίδα πραγματικότητα . 
 Για μερικούς , όμως , ο θάνατος είναι λιγότερο βέβαιος από όσο αντιλαμβάνονται πολλοί σήμερα . 
 Γιατί ; Επειδή ένα αναρίθμητο « μεγάλο πλήθος » θα επιζήσει από « τη μεγάλη θλίψη » , η οποία πρόκειται να έρθει σύντομα . 
 Αυτοί θα συνεχίσουν να ζουν και μετά , με την προοπτική της αιωνιότητας . 
 Συνεπώς , ο θάνατος δεν αποτελεί βεβαιότητα για αυτούς . 
 Επιπρόσθετα , « θα εκμηδενιστεί ο θάνατος » . — 1 Κορινθίους 15 : 26 . 
 Χρειάζεται να είμαστε τόσο βέβαιοι για την ανάσταση όσο ήταν και ο απόστολος Παύλος , ο οποίος είπε : « Πρόκειται να γίνει ανάσταση δικαίων και αδίκων » . 
 Ας εξετάσουμε τρία ερωτήματα σχετικά με την ανάσταση . 
 Πρώτον , τι καθιστά αυτή την ελπίδα τόσο βέβαιη ; Δεύτερον , πώς μπορείτε εσείς προσωπικά να παρηγορηθείτε από την ελπίδα της ανάστασης ; Τρίτον , πώς μπορεί αυτή η ελπίδα να επηρεάσει τον τρόπο με τον οποίο ζείτε τώρα ; 
 Ανάσταση — Μια Βεβαιότητα 
 Γιατί παίζει η ανάσταση κεντρικό ρόλο στο σκοπό του Ιεχωβά ; 
 Υπάρχουν αρκετοί παράγοντες που καθιστούν την ανάσταση βεβαιότητα . 
 Πάνω από όλα , η ανάσταση παίζει κεντρικό ρόλο στο σκοπό του Ιεχωβά . 
 Θυμηθείτε ότι ο Σατανάς οδήγησε την ανθρωπότητα στην αμαρτία και στην αναπόφευκτη συνέπειά της , το θάνατο . 
 Γι ’ αυτό , ο Ιησούς είπε σχετικά με τον Σατανά : « Εκείνος ήταν ανθρωποκτόνος τότε που άρχισε » . 
 Αλλά ο Ιεχωβά υποσχέθηκε ότι η « γυναίκα » του , δηλαδή η όμοια με σύζυγο ουράνια οργάνωσή του , θα παρήγε ένα « σπέρμα » το οποίο θα έπληττε εκείνο το « αρχικό φίδι » στο κεφάλι , συντρίβοντας τον Σατανά τελειωτικά . 
 Καθώς ο Ιεχωβά αποκάλυπτε σταδιακά το σκοπό του σχετικά με εκείνο το Μεσσιανικό Σπέρμα , έγινε φανερό ότι το Σπέρμα θα έκανε περισσότερα από το να καταστρέψει τον Σατανά . 
 Ο Λόγος του Θεού λέει : « Γι ’ αυτόν το σκοπό φανερώθηκε ο Γιος του Θεού , δηλαδή για να διαλύσει τα έργα του Διαβόλου » . 
 Ο θάνατος που προκλήθηκε από την αμαρτία την οποία κληρονομήσαμε από τον Αδάμ είναι το κυριότερο από τα έργα του Σατανά που ο Ιεχωβά σκοπεύει να ανατραπούν , ή αλλιώς να διαλυθούν , μέσω του Ιησού Χριστού . 
 Σε σχέση με αυτό , η λυτρωτική θυσία του Ιησού και η ανάσταση έχουν ζωτική σημασία . — Πράξεις 2 : 22 - 24 · Ρωμαίους 6 : 23 . 
 Γιατί θα δοξάσει η ανάσταση το όνομα του Ιεχωβά ; 
 Ο Ιεχωβά είναι αποφασισμένος να δοξάσει το ιερό όνομά του . 
 Ο Σατανάς έχει δυσφημίσει το όνομα του Θεού και έχει διαδώσει ψέματα . 
 Ισχυρίστηκε ψευδώς ότι ο Αδάμ και η Εύα “ οπωσδήποτε δεν θα πέθαιναν ” αν έτρωγαν τον καρπό που είχε απαγορεύσει ο Θεός . 
 Έκτοτε , ο Σατανάς έχει προωθήσει παρόμοια ψέματα , όπως η ψεύτικη διδασκαλία ότι η ψυχή επιζεί μετά το θάνατο του σώματος . 
 Εντούτοις , μέσω της ανάστασης , ο Ιεχωβά θα εκθέσει εντελώς κάθε τέτοιο ψέμα . 
 Θα καταδείξει διά παντός ότι μόνο Αυτός διατηρεί και αποκαθιστά τη ζωή . 
 6 , 7 . 
 Πώς νιώθει ο Ιεχωβά για την προοπτική να αναστήσει ανθρώπους , και πώς γνωρίζουμε τα αισθήματά του ; 
 Ο Ιεχωβά λαχταράει να επιτελέσει την ανάσταση . 
 Η Αγία Γραφή δείχνει ξεκάθαρα ποια είναι τα αισθήματα του Ιεχωβά σε σχέση με αυτό . 
 Λόγου χάρη , εξετάστε τα θεόπνευστα λόγια του πιστού Ιώβ : « Αν ο ακμαίος άνθρωπος πεθάνει , μπορεί να ξαναζήσει ; Όλες τις ημέρες της υποχρεωτικής μου εργασίας θα περιμένω , μέχρι να έρθει η ανακούφισή μου . 
 Θα καλέσεις , και εγώ θα σου απαντήσω . 
 Θα έχεις λαχτάρα για το έργο των χεριών σου » . 
 Τι σημαίνουν αυτά τα λόγια ; 
 Ο Ιώβ γνώριζε ότι , μετά το θάνατό του , θα είχε μπροστά του ένα διάστημα αναμονής κατά το οποίο θα κοιμόταν τον ύπνο του θανάτου . 
 Έβλεπε εκείνο το διάστημα ως “ υποχρεωτική εργασία ” , μια επιβεβλημένη περίοδο αναμονής για απελευθέρωση . 
 Για τον ίδιο , αυτή η απελευθέρωση αποτελούσε βεβαιότητα . 
 Ο Ιώβ αντιλαμβανόταν ότι η ανακούφισή του θα ερχόταν . 
 Γιατί ; Επειδή γνώριζε τα αισθήματα του Ιεχωβά . 
 Ο Ιεχωβά θα “ είχε λαχτάρα ” να ξαναδεί τον πιστό του υπηρέτη . 
 Ναι , ο Θεός επιθυμεί έντονα να επαναφέρει στη ζωή όλα τα δίκαια άτομα . 
 Ο Ιεχωβά θα δώσει και σε άλλους την ευκαιρία να ζήσουν για πάντα στον Παράδεισο στη γη . 
 Εφόσον είναι θέλημα του Θεού να εκτελέσει αυτόν το σκοπό , ποιος μπορεί να τον σταματήσει ; 
 Πώς « έδωσε εγγύηση » ο Ιεχωβά όσον αφορά την ελπίδα μας για το μέλλον ; 
 Την ελπίδα μας για το μέλλον την εγγυάται η ανάσταση του Ιησού . 
 Όταν ο Παύλος εκφώνησε μια ομιλία στην Αθήνα , δήλωσε : « [ Ο Θεός ] έχει προσδιορίσει ημέρα κατά την οποία σκοπεύει να κρίνει την κατοικημένη γη με δικαιοσύνη μέσω ενός άντρα τον οποίο διόρισε , και έδωσε εγγύηση σε όλους τους ανθρώπους ανασταίνοντάς τον από τους νεκρούς » . 
 Ορισμένοι ακροατές του Παύλου τον χλεύασαν όταν άκουσαν για ανάσταση . 
 Μερικοί , όμως , έγιναν πιστοί . 
 Ίσως η σκέψη ότι αυτή η ελπίδα είναι εγγυημένη τράβηξε την προσοχή τους . 
 Όταν ο Ιεχωβά ανέστησε τον Ιησού , εκτέλεσε το μεγαλύτερο θαύμα . 
 Επανέφερε τον Γιο του από το θάνατο στη ζωή ως ισχυρό πνεύμα . 
 Ο αναστημένος Ιησούς ήταν εξοχότερος από ό , τι στην προανθρώπινη ύπαρξή του . 
 Αθάνατος και κατώτερος μόνο από τον Ιεχωβά σε δύναμη , ο Ιησούς είναι τώρα σε θέση να λάβει θαυμαστούς διορισμούς από τον Πατέρα του . 
 Ο Ιησούς είναι το μέσο με το οποίο ο Ιεχωβά εκτελεί όλες τις άλλες αναστάσεις — είτε σε ουράνια είτε σε επίγεια ζωή . 
 Ο ίδιος ο Ιησούς είπε : « Εγώ είμαι η ανάσταση και η ζωή » . 
 Ανασταίνοντας τον Γιο του , ο Ιεχωβά εγγυήθηκε αυτή την ελπίδα για όλους τους πιστούς . 
 Πώς επιβεβαιώνει το Γραφικό υπόμνημα την πραγματικότητα της ανάστασης ; 
 Η ανάσταση έχει καταδειχτεί ενώπιον αυτοπτών μαρτύρων και έχει καταγραφεί στο Λόγο του Θεού . 
 Το Γραφικό υπόμνημα περιέχει λεπτομερείς περιγραφές οχτώ αναστάσεων ατόμων που φέρθηκαν ξανά στη ζωή ως άνθρωποι πάνω στη γη . 
 Αυτά τα θαύματα δεν έγιναν κρυφά αλλά δημοσίως , πολλές φορές μπροστά σε αυτόπτες μάρτυρες . 
 Ο Ιησούς ανέστησε τον Λάζαρο , ο οποίος ήταν νεκρός τέσσερις ημέρες , μπροστά σε ένα πλήθος πενθούντων — μεταξύ των οποίων ήταν αναμφίβολα συγγενείς , φίλοι και γείτονες του Λαζάρου . 
 Αυτή η απόδειξη του ότι ο Ιησούς είχε σταλεί από τον Θεό ήταν τόσο ισχυρή ώστε οι θρησκευτικοί εχθροί του δεν αρνήθηκαν ποτέ ότι είχε συμβεί κάτι τέτοιο . 
 Απεναντίας , συνωμότησαν να σκοτώσουν όχι μόνο τον Ιησού αλλά και τον Λάζαρο ! 
 Ναι , μπορούμε να έχουμε την πεποίθηση ότι η ανάσταση αποτελεί βεβαιότητα . 
 Ο Θεός μάς έχει προμηθεύσει ένα υπόμνημα αναστάσεων που έλαβαν χώρα στο παρελθόν για να μας παρηγορεί και να εποικοδομεί την πίστη μας . 
 Να Βρίσκετε Παρηγοριά στην Ελπίδα της Ανάστασης 
 Τι θα μας βοηθάει να αντλούμε παρηγοριά από τις αφηγήσεις αναστάσεων που περιέχει η Γραφή ; 
 Επιθυμείτε εσείς παρηγοριά όταν βρίσκεστε αντιμέτωποι με το θάνατο ; Μια βέβαιη πηγή παρηγοριάς μπορεί να βρεθεί στις αφηγήσεις αναστάσεων που περιέχει η Γραφή . 
 Αν διαβάζετε τέτοιες αφηγήσεις , κάνετε στοχασμούς γύρω από αυτές και οραματίζεστε τα γεγονότα , αυτό μπορεί να καταστήσει την ελπίδα της ανάστασης πιο πραγματική για εσάς . 
 Τέτοιες αφηγήσεις δεν είναι μύθοι . 
 Συνέβησαν στ ’ αλήθεια σε πραγματικούς ανθρώπους σαν εμάς , οι οποίοι έζησαν σε πραγματικό χρόνο και σε κάποιον πραγματικό τόπο . 
 Ας ασχοληθούμε εν συντομία με ένα παράδειγμα — την πρώτη ανάσταση που καταγράφηκε στο Γραφικό υπόμνημα . 
 11 , 12 . ( α ) Ποια τραγωδία έπληξε τη χήρα από τα Σαρεπτά , και πώς αντέδρασε αυτή αρχικά ; ( β ) Περιγράψτε τι έδωσε ο Ιεχωβά στον προφήτη του τον Ηλία τη δύναμη να κάνει για τη χήρα . 
 Οραματιστείτε τη σκηνή . 
 Επί μερικές εβδομάδες , ο προφήτης Ηλίας είναι φιλοξενούμενος της χήρας από τα Σαρεπτά και μένει σε ένα ανώγειο στο σπίτι της . 
 Είναι μια ζοφερή εποχή . 
 Η περιοχή πλήττεται από ξηρασία και πείνα . 
 Πολλοί πεθαίνουν . 
 Ο Ιεχωβά έχει ήδη χρησιμοποιήσει τον Ηλία ώστε να εκτελέσει ένα παρατεταμένο θαύμα για να ανταμείψει την πίστη αυτής της ταπεινής χήρας . 
 Η ίδια και ο μικρός γιος της βρίσκονταν στο χείλος της λιμοκτονίας — τους είχε μείνει ένα τελευταίο γεύμα — όταν ο Ιεχωβά έδωσε στον Ηλία τη δύναμη να εκτελέσει ένα θαύμα ώστε το απόθεμά της σε αλεύρι και λάδι να διατηρηθεί θαυματουργικά . 
 Τώρα , όμως , ξεσπάει η τραγωδία . 
 Μια αρρώστια πλήττει ξαφνικά το παιδί , και αυτό σε λίγο σταματάει να αναπνέει . 
 Πόσο συντετριμμένη είναι η χήρα ! 
 Ούτως ή άλλως είναι δύσκολο να ζει χωρίς τη δύναμη και τη στήριξη ενός συζύγου , αλλά τώρα έχασε και το μοναχοπαίδι της . 
 Μέσα στη θλίψη της , κατηγορεί μάλιστα τον Ηλία και τον Θεό του , τον Ιεχωβά ! 
 Τι θα κάνει ο προφήτης ; 
 Ο Ηλίας δεν επιπλήττει τη χήρα για την εσφαλμένη κατηγορία της . 
 Αντί για αυτό , λέει : « Δώσε μου το γιο σου » . 
 Αφού ανεβάζει το νεκρό παιδί στο ανώγειο , ο Ηλίας προσεύχεται επανειλημμένα να επανέλθει η ζωή του παιδιού . 
 Τελικά , ο Ιεχωβά ενεργεί ! 
 Φανταστείτε τη χαρά που ακτινοβολεί στο πρόσωπο του Ηλία όταν βλέπει το στήθος του παιδιού να φουσκώνει καθώς παίρνει αέρα . 
 Τα βλέφαρα του παιδιού ανοίγουν και τα μάτια του λάμπουν από ζωή . 
 Ο Ηλίας κατεβάζει το παιδί στη μητέρα του και λέει : « Κοίταξε ! 
 Ο γιος σου είναι ζωντανός » . 
 Η χαρά της δεν περιγράφεται , και η ίδια λέει : « Τώρα όντως γνωρίζω ότι εσύ είσαι άνθρωπος του Θεού και ότι ο λόγος του Ιεχωβά που είναι στο στόμα σου είναι αληθινός » . 
 Η πίστη της στον Ιεχωβά και στον εκπρόσωπό του είναι πιο ισχυρή από ποτέ . 
 Γιατί η αφήγηση του πώς ο Ηλίας ανέστησε το γιο μιας χήρας φέρνει παρηγοριά σε εμάς σήμερα ; 
 Ο στοχασμός γύρω από μια τέτοια αφήγηση ασφαλώς σας φέρνει μεγάλη παρηγοριά . 
 Πόσο ξεκάθαρο είναι το ότι ο Ιεχωβά έχει την ικανότητα να νικήσει τον εχθρό μας , το θάνατο ! 
 Φανταστείτε την ημέρα κατά την οποία η χαρά που ένιωσε εκείνη η χήρα θα πολλαπλασιαστεί χιλιάδες φορές στη γενική ανάσταση των νεκρών ! 
 Η χαρά στον ουρανό θα είναι επίσης μεγάλη καθώς ο Ιεχωβά θα κατευθύνει ευχαρίστως τον Γιο του να κάνει αναστάσεις σε παγγήινη κλίμακα . 
 Έχει πεθάνει κάποιο προσφιλές σας άτομο ; Πόσο θαυμάσιο είναι να γνωρίζετε ότι ο Ιεχωβά μπορεί να επαναφέρει τους νεκρούς στη ζωή και θα το κάνει ! 
 Η Ελπίδα σας και η Ζωή σας Τώρα 
 Πώς μπορεί η ελπίδα της ανάστασης να επηρεάσει τη ζωή σας ; 
 Πώς μπορεί η ελπίδα της ανάστασης να επηρεάσει τον τρόπο με τον οποίο ζείτε τώρα ; Μπορείτε να αντλείτε δύναμη από αυτή την ελπίδα όταν αντιμετωπίζετε κακουχίες , προβλήματα , διωγμό ή κίνδυνο . 
 Ο Σατανάς θέλει να φοβάστε το θάνατο τόσο πολύ ώστε να ανταλλάξετε πρόθυμα την ακεραιότητά σας με μια κενή υπόσχεση ασφάλειας . 
 Να θυμάστε ότι ο Σατανάς είπε στον Ιεχωβά : « Όλα όσα έχει ο άνθρωπος θα τα δώσει για χάρη της ψυχής του » . 
 Όταν ο Σατανάς έκανε αυτή τη δήλωση , μας κακολόγησε όλους , και εσάς προσωπικά . 
 Αληθεύει για εσάς ότι θα σταματήσετε να υπηρετείτε τον Θεό αν αντιμετωπίσετε κίνδυνο ; Με το να συλλογίζεστε την ελπίδα της ανάστασης , μπορείτε να ισχυροποιήσετε την απόφαση που έχετε πάρει να συνεχίσετε να κάνετε το θέλημα του ουράνιου Πατέρα σας . 
 Πώς μπορούν τα λόγια του Ιησού που είναι καταγραμμένα στο εδάφιο Ματθαίος 10 : 28 να μας φέρουν παρηγοριά όταν αντιμετωπίζουμε κίνδυνο ; 
 Ο Ιησούς είπε : « Μη φοβηθείτε εκείνους που θανατώνουν το σώμα αλλά δεν μπορούν να θανατώσουν την ψυχή · απεναντίας , να φοβάστε αυτόν που μπορεί να καταστρέψει και την ψυχή και το σώμα στη Γέεννα » . 
 Δεν χρειάζεται να τρέμουμε τον Σατανά ή τα ανθρώπινα όργανά του . 
 Είναι αλήθεια ότι μερικοί ίσως έχουν τη δύναμη να προξενήσουν βλάβη , ακόμα και θάνατο . 
 Ωστόσο , το χειρότερο που μπορούν να κάνουν είναι απλώς προσωρινό . 
 Ο Ιεχωβά είναι σε θέση να αναιρέσει — και θα αναιρέσει — κάθε βλάβη που υφίστανται οι πιστοί του υπηρέτες , ακόμα και να τους αναστήσει . 
 Μόνο ο Ιεχωβά αξίζει το φόβο μας , το βαθύ δέος και το σεβασμό μας . 
 Μόνο αυτός έχει τη δύναμη να αφαιρέσει τη ζωή και όλες τις προοπτικές για μελλοντική ζωή , καταστρέφοντας τόσο το σώμα όσο και την ψυχή στη Γέεννα . 
 Ευτυχώς , ο Ιεχωβά δεν θέλει να σας συμβεί αυτό . 
 Χάρη στην ελπίδα της ανάστασης , εμείς ως υπηρέτες του Θεού μπορούμε να έχουμε πάντα τη βεβαιότητα ότι είμαστε ασφαλείς . 
 Έχουμε την αιώνια ζωή μπροστά μας αν είμαστε πιστοί , ενώ ο Σατανάς και τα υποχείριά του δεν μπορούν να κάνουν απολύτως τίποτα για να το εμποδίσουν αυτό . — Ψαλμός 118 : 6 · Εβραίους 13 : 6 . 
 Πώς επηρεάζει η άποψή μας τις προτεραιότητες που θέτουμε ; 
 Αν η ελπίδα της ανάστασης είναι πραγματική για εμάς , μπορεί να διαμορφώσει τη στάση μας απέναντι στη ζωή . 
 Αναγνωρίζουμε ότι “ είτε ζούμε είτε πεθαίνουμε , ανήκουμε στον Ιεχωβά ” . 
 Συνεπώς , όταν θέτουμε προτεραιότητες , εφαρμόζουμε τη συμβουλή του Παύλου : « Μη διαπλάθεστε σύμφωνα με αυτό το σύστημα πραγμάτων , αλλά να μεταμορφώνεστε ανακαινίζοντας το νου σας , ώστε να αποδεικνύετε στον εαυτό σας το καλό και ευπρόσδεκτο και τέλειο θέλημα του Θεού » . 
 Πολλοί άνθρωποι αγωνίζονται απεγνωσμένα να ικανοποιούν κάθε επιθυμία , κάθε φιλοδοξία , κάθε παρόρμηση . 
 Επειδή πιστεύουν ότι η ζωή είναι μικρή , φαίνεται να επιδιώκουν απολαύσεις σχεδόν απελπισμένα , ενώ αν ασκούν κάποια μορφή λατρείας αυτή ασφαλώς δεν εναρμονίζεται με το « τέλειο θέλημα του Θεού » . 
 17 , 18 . ( α ) Πώς αναγνωρίζει ο Λόγος του Ιεχωβά τη βραχύτητα της ανθρώπινης ζωής , αλλά τι επιθυμεί ο Θεός για εμάς ; ( β ) Γιατί υποκινούμαστε να αινούμε τον Ιεχωβά καθημερινά ; 
 Η ζωή όντως είναι μικρή . 
 « Γρήγορα περνάει , και εμείς πετάμε μακριά » , ίσως σε 70 ή 80 περίπου χρόνια . 
 Οι άνθρωποι έρχονται και φεύγουν σαν το χλωρό χορτάρι , σαν σκιά που παρέρχεται , σαν εκπνοή . 
 Αλλά σκοπός του Θεού δεν ήταν να περνάμε μερικές δεκαετίες μεγαλώνοντας και αποκτώντας κάποια σοφία και πείρα , μόνο και μόνο για να περάσουμε τις επόμενες λίγες δεκαετίες καταρρέοντας και κατρακυλώντας στην αρρώστια και στο θάνατο . 
 Ο Ιεχωβά δημιούργησε τους ανθρώπους με την επιθυμία να ζουν για πάντα . 
 « Την αιωνιότητα έβαλε στην καρδιά τους » , μας λέει η Γραφή . 
 Είναι άραγε ο Θεός τόσο σκληρός ώστε να μας δίνει μια τέτοια επιθυμία και μετά να καθιστά αδύνατη την εκπλήρωσή της ; Ασφαλώς όχι , διότι « ο Θεός είναι αγάπη » . 
 Θα χρησιμοποιήσει την ανάσταση για να δώσει τη δυνατότητα της αιώνιας ζωής στους ανθρώπους που έχουν πεθάνει . 
 Χάρη στην ελπίδα της ανάστασης , μπορούμε να έχουμε ασφαλές μέλλον . 
 Δεν χρειάζεται να αγωνιζόμαστε απεγνωσμένα για να αξιοποιήσουμε πλήρως τις δυνατότητές μας τώρα . 
 Δεν χρειάζεται να χρησιμοποιούμε αυτόν τον ετοιμοθάνατο κόσμο « στο πλήρες » . 
 Ανόμοια με εκείνους που δεν έχουν αληθινή ελπίδα , εμείς έχουμε το θαυμάσιο δώρο να γνωρίζουμε ότι , αν παραμείνουμε πιστοί στον Ιεχωβά Θεό , θα έχουμε όλη την αιωνιότητα για να τον αινούμε και να απολαμβάνουμε τη ζωή . 
 Με κάθε τρόπο , λοιπόν , ας αινούμε καθημερινά τον Ιεχωβά , ο οποίος καθιστά την ελπίδα της ανάστασης βεβαιότητα ! 
 Πώς θα Απαντούσατε ; 
 • Πώς πρέπει να νιώθουμε για την ανάσταση ; 
 • Ποιοι παράγοντες καθιστούν την ελπίδα της ανάστασης βεβαιότητα ; 
 • Πώς μπορείτε να αντλήσετε παρηγοριά από την ελπίδα της ανάστασης ; 
 • Πώς μπορεί να επηρεάσει η ελπίδα της ανάστασης τον τρόπο με τον οποίο ζείτε ; 
 [ Εικόνα στη σελίδα 28 ] 
 Ο Ιώβ γνώριζε ότι ο Ιεχωβά λαχταράει να αναστήσει τους δικαίους 
 [ Εικόνα στη σελίδα 29 ] 
 « Κοίταξε ! 
 Ο γιος σου είναι ζωντανός » 
 Ακμάζουν Πνευματικά στον Καιρό των Γκρίζων Μαλλιών 
 « Αυτοί που έχουν φυτευτεί στον οίκο του Ιεχωβά . . . θα ακμάζουν ακόμη και στον καιρό των γκρίζων μαλλιών » . — ΨΑΛΜΟΣ 92 : 13 , 14 . 
 1 , 2 . ( α ) Πώς περιγράφονται συνήθως τα γηρατειά ; ( β ) Τι υπόσχονται οι Γραφές αναφορικά με τις συνέπειες της Αδαμιαίας αμαρτίας ; 
 ΓΗΡΑΤΕΙΑ — τι φέρνει στο νου σας αυτή η έκφραση ; Ρυτιδιασμένη επιδερμίδα ; Εξασθενημένη ακοή ; Αδύναμα άκρα ; Ή μήπως κάποιο άλλο χαρακτηριστικό των “ ημερών της συμφοράς ” που απεικονίζονται με παραστατικές λεπτομέρειες στα εδάφια Εκκλησιαστής 12 : 1 - 7 ; Αν ναι , είναι σημαντικό να θυμάστε ότι η περιγραφή που βρίσκεται στο 12ο κεφάλαιο του Εκκλησιαστή απεικονίζει την προχωρημένη ηλικία , όχι όπως ήθελε αρχικά ο Δημιουργός , ο Ιεχωβά Θεός , να είναι , αλλά ως τη συνέπεια της Αδαμιαίας αμαρτίας στο ανθρώπινο σώμα . — Ρωμαίους 5 : 12 . 
 Η προχωρημένη ηλικία αυτή καθαυτή δεν είναι κατάρα , διότι για να συνεχίσουμε να ζούμε πρέπει να περνούν τα χρόνια . 
 Μάλιστα , η ανάπτυξη και η ωριμότητα αποτελούν επιθυμητά χαρακτηριστικά για όλα τα ζωντανά πλάσματα . 
 Οι ολέθριες συνέπειες έξι χιλιάδων ετών αμαρτίας και ατέλειας τις οποίες βλέπουμε γύρω μας θα ανήκουν σύντομα στο παρελθόν , και όλοι οι υπάκουοι άνθρωποι θα απολαμβάνουν τη ζωή όπως προοριζόταν αρχικά , χωρίς τον πόνο των γηρατειών και του θανάτου . 
 Εκείνον τον καιρό , « κανένας κάτοικος δεν θα λέει : “ Είμαι άρρωστος ” » . 
 Οι ηλικιωμένοι θα επιστρέψουν στις ημέρες του “ νεανικού τους σφρίγους ” , και η σάρκα τους θα γίνει « πιο δροσερή από ό , τι στη νεότητα » . 
 Προς το παρόν , όμως , όλοι είναι αναγκασμένοι να παλεύουν με την κληρονομιά που άφησε ο Αδάμ . 
 Ωστόσο , οι υπηρέτες του Ιεχωβά ευλογούνται με ιδιαίτερους τρόπους καθώς προχωρούν στη γεροντική ηλικία . 
 Με ποιους τρόπους μπορούν οι Χριστιανοί να « ακμάζουν ακόμη και στον καιρό των γκρίζων μαλλιών » ; 
 Ο Λόγος του Θεού μάς διαβεβαιώνει ότι « αυτοί που έχουν φυτευτεί στον οίκο του Ιεχωβά . . . θα ακμάζουν ακόμη και στον καιρό των γκρίζων μαλλιών » . 
 Με μεταφορική γλώσσα , ο ψαλμωδός διατύπωσε τη θεμελιώδη αλήθεια ότι οι πιστοί υπηρέτες του Θεού μπορούν να συνεχίσουν να προοδεύουν , να ευδοκιμούν και να ευημερούν πνευματικά , ακόμα και αν φθείρονται σωματικά . 
 Πολλά Βιβλικά και σύγχρονα παραδείγματα το πιστοποιούν αυτό . 
 “ Δεν Λείπουν Ποτέ ” 
 Πώς έδειχνε η ηλικιωμένη προφήτισσα Άννα την αφοσίωσή της στον Θεό , και πώς ανταμείφθηκε ; 
 Αναλογιστείτε την προφήτισσα Άννα . 
 Σε ηλικία 84 ετών , « δεν έλειπε ποτέ από το ναό , αποδίδοντας ιερή υπηρεσία νύχτα και ημέρα με νηστείες και δεήσεις » . 
 Εφόσον ο πατέρας της ήταν « από τη φυλή του Ασήρ » και όχι Λευίτης , η Άννα δεν μπορούσε να ζει κυριολεκτικά στο ναό . 
 Φανταστείτε τι προσπάθεια πρέπει να έκανε για να βρίσκεται στο ναό καθημερινά από την ώρα της πρωινής υπηρεσίας ως την ώρα της βραδινής ! 
 Για την αφοσίωσή της , όμως , ανταμείφθηκε πλούσια . 
 Είχε το προνόμιο να είναι παρούσα όταν ο Ιωσήφ και η Μαρία έφεραν τον Ιησού ως βρέφος στο ναό για να τον παρουσιάσουν στον Ιεχωβά σύμφωνα με το Νόμο . 
 Όταν είδε τον Ιησού , η Άννα « άρχισε να κάνει ευχαριστήρια προσευχή στον Θεό και να μιλάει για το παιδί σε όλους εκείνους που περίμεναν την απελευθέρωση της Ιερουσαλήμ » . — Λουκάς 2 : 22 - 24 , 36 - 38 · Αριθμοί 18 : 6 , 7 . 
 5 , 6 . 
 Με ποιους τρόπους εκδηλώνουν πολλοί ηλικιωμένοι σήμερα πνεύμα παρόμοιο με της Άννας ; 
 Πολλοί ηλικιωμένοι ανάμεσά μας σήμερα μοιάζουν με την Άννα καθώς παρακολουθούν τακτικά τις συναθροίσεις , αναπέμπουν ένθερμες δεήσεις για την προώθηση της αληθινής λατρείας και έχουν την ακατανίκητη επιθυμία να κηρύττουν τα καλά νέα . 
 Ένας αδελφός που έχει περάσει τα 80 και παρακολουθεί τακτικά τις Χριστιανικές συναθροίσεις με τη σύζυγό του είπε : « Έχουμε καλλιεργήσει τη συνήθεια να πηγαίνουμε στις συναθροίσεις . 
 Δεν θέλουμε να βρισκόμαστε πουθενά αλλού . 
 Όπου είναι ο λαός του Θεού , εκεί θέλουμε να είμαστε και εμείς . 
 Εκεί νιώθουμε άνετα » . 
 Τι ενθαρρυντικό παράδειγμα για όλους ! — Εβραίους 10 : 24 , 25 . 
 « Όταν λαβαίνει χώρα μια πνευματική δραστηριότητα και μπορώ να συμμετάσχω , θέλω να συμμετάσχω » . 
 Αυτό είναι το σκεπτικό της Τζιν , μιας χήρας που έχει περάσει τα 80 . 
 « Βέβαια , υπάρχουν στιγμές που είμαι στενοχωρημένη » , συνεχίζει , « αλλά γιατί να στενοχωριούνται και οι άλλοι γύρω μου όταν στενοχωριέμαι εγώ ; » Με μάτια που έλαμπαν , εξέφρασε τη χαρά που νιώθει όταν επισκέπτεται άλλες χώρες για εποικοδομητικές πνευματικές περιστάσεις . 
 Σε ένα πρόσφατο ταξίδι , είπε στην παρέα της : « Δεν θέλω να δω άλλα κάστρα . 
 Θέλω να βγω στο έργο ! » 
 Παρότι δεν ήξερε την τοπική γλώσσα , η Τζιν κατάφερε να κινήσει το ενδιαφέρον κάποιων ανθρώπων για το άγγελμα της Αγίας Γραφής . 
 Εκτός αυτού , επί αρκετά χρόνια συνεργαζόταν με κάποια εκκλησία που χρειαζόταν βοήθεια , αν και αυτό σήμαινε ότι έπρεπε να μάθει μια νέα γλώσσα και να ταξιδεύει μία ώρα σε κάθε διαδρομή . 
 Κρατούν τη Διάνοια Δραστήρια 
 Όταν ο Μωυσής ήταν σε προχωρημένη ηλικία , πώς εξέφρασε την επιθυμία που είχε να αναπτύξει τη σχέση του με τον Θεό ; 
 Η πείρα στη ζωή έρχεται με το πέρασμα του χρόνου . 
 Από την άλλη πλευρά , η πνευματική πρόοδος δεν έρχεται αυτομάτως με την ηλικία . 
 Συνεπώς , οι όσιοι υπηρέτες του Θεού , αντί να βασίζονται μόνο στη γνώση που απέκτησαν στο παρελθόν , αγωνίζονται να “ αυξάνονται σε μάθηση ” καθώς περνούν τα χρόνια . 
 Όταν ο Ιεχωβά ανέθεσε στον Μωυσή την αποστολή του , εκείνος ήταν 80 χρονών . 
 Στην εποχή του , το να ζει κάποιος ως εκείνη την ηλικία προφανώς θεωρούνταν ασυνήθιστο , διότι ο ίδιος έγραψε : « Αυτές καθαυτές οι ημέρες των χρόνων μας είναι εβδομήντα χρόνια , και αν υπάρχει ευρωστία , ογδόντα χρόνια » . 
 Εντούτοις , ο Μωυσής ποτέ δεν θεώρησε ότι ήταν τόσο ηλικιωμένος ώστε να μην μπορεί να μάθει . 
 Αφού δαπάνησε δεκαετίες υπηρετώντας τον Θεό , απολαμβάνοντας πολλά προνόμια και εκπληρώνοντας βαριές ευθύνες , ο Μωυσής παρακάλεσε τον Ιεχωβά : « Κάνε με να γνωρίσω , σε παρακαλώ , τις οδούς σου , για να σε γνωρίσω » . 
 Ο Μωυσής επιθυμούσε πάντα να αναπτύσσει τη σχέση του με τον Ιεχωβά . 
 Πώς κρατούσε ο Δανιήλ τη διάνοιά του δραστήρια μέχρι και μετά τα 90 του , και με ποια αποτελέσματα ; 
 Ο προφήτης Δανιήλ , όταν είχε πιθανότατα περάσει τα 90 , εξακολουθούσε να μελετάει προσεκτικά τα άγια συγγράμματα . 
 Τα όσα διέκρινε μελετώντας « τα βιβλία » — μεταξύ των οποίων πιθανώς ήταν το Λευιτικό , ο Ησαΐας , ο Ιερεμίας , ο Ωσηέ και ο Αμώς — τον υποκίνησαν να αναζητήσει τον Ιεχωβά με ένθερμη προσευχή . 
 Αυτή η προσευχή απαντήθηκε με θεόπνευστες πληροφορίες σχετικά με την έλευση του Μεσσία και το μέλλον της αγνής λατρείας . — Δανιήλ 9 : 20 - 27 . 
 9 , 10 . 
 Τι έχουν κάνει μερικοί για να κρατούν τη διάνοιά τους δραστήρια ; 
 Όπως ο Μωυσής και ο Δανιήλ , έτσι και εμείς μπορούμε να αγωνιζόμαστε να κρατάμε τη διάνοιά μας δραστήρια μένοντας προσηλωμένοι σε πνευματικά πράγματα για όσο διάστημα μπορούμε . 
 Πολλοί κάνουν ακριβώς αυτό . 
 Ο Γουέρθ , ένας Χριστιανός πρεσβύτερος πάνω από 80 ετών , προσπαθεί να συμβαδίζει με τη ροή της πνευματικής τροφής που χορηγεί « ο πιστός και φρόνιμος δούλος » . 
 Ο ίδιος λέει : « Αγαπώ πραγματικά πάρα πολύ την αλήθεια , και ενθουσιάζομαι βλέποντας το φως της αλήθειας να γίνεται όλο και πιο λαμπρό » . 
 Παρόμοια ο Φρεντ , ο οποίος έχει δαπανήσει 60 και πλέον χρόνια στην ολοχρόνια διακονία , αναζωογονείται πνευματικά όταν αρχίζει Γραφικές συζητήσεις με ομοπίστους του . 
 « Πρέπει να κρατώ τη Γραφή ζωντανή στο μυαλό μου » , λέει . 
 « Αν μπορείς να ζωντανεύεις τη Γραφή — να της προσδίδεις νόημα — και αν μπορείς να εντάσσεις τα όσα μαθαίνεις στο “ υπόδειγμα των υγιών λόγων ” , τότε δεν έχεις εντοπίσει απλώς μεμονωμένες πληροφορίες . 
 Βλέπεις πώς λάμπει κάθε πετράδι αλήθειας στην αντίστοιχη θέση του » . — 2 Τιμόθεο 1 : 13 . 
 Η προχωρημένη ηλικία δεν αποκλείει απαραιτήτως την εκμάθηση νέων και δύσκολων πραγμάτων . 
 Άνθρωποι που έχουν περάσει τα 60 , τα 70 , ακόμα και τα 80 έχουν υπερνικήσει τον αναλφαβητισμό ή έχουν μάθει καινούριες γλώσσες . 
 Μερικοί Μάρτυρες του Ιεχωβά το έχουν κάνει αυτό με σκοπό να μεταδίδουν τα καλά νέα σε ανθρώπους διαφόρων εθνικοτήτων . 
 Ο Χάρι και η σύζυγός του κόντευαν τα 70 όταν αποφάσισαν να βοηθήσουν στον πορτογαλόφωνο αγρό . 
 « Πρέπει να παραδεχτούμε » , λέει ο Χάρι , « ότι οποιοδήποτε εγχείρημα στη ζωή γίνεται δυσκολότερο καθώς περνούν τα χρόνια » . 
 Μολαταύτα , με προσπάθεια και επιμονή , ήταν σε θέση να διεξάγουν Γραφικές μελέτες στην πορτογαλική . 
 Επίσης , ο Χάρι εδώ και πολλά χρόνια εκφωνεί ομιλίες στις συνελεύσεις περιφερείας στην καινούρια του γλώσσα . 
 Γιατί εξετάζουμε τι έχουν πετύχει κάποιοι πιστοί ηλικιωμένοι ; 
 Βέβαια , δεν έχουν όλοι την υγεία ή τις περιστάσεις που θα τους επέτρεπαν να δεχτούν τέτοιες προκλήσεις . 
 Τότε γιατί εξετάζουμε τι έχουν πετύχει μερικοί ηλικιωμένοι ; Ασφαλώς , όχι για να υποδηλώσουμε ότι πρέπει όλοι να αγωνίζονται να πετύχουν τα ίδια πράγματα . 
 Απεναντίας , αυτό γίνεται σύμφωνα με το πνεύμα των όσων έγραψε ο απόστολος Παύλος στους Εβραίους Χριστιανούς αναφορικά με τους πιστούς πρεσβυτέρους : « Καθώς συλλογίζεστε την έκβαση της διαγωγής τους , να μιμείστε την πίστη τους » . 
 Όταν συλλογιζόμαστε τέτοια παραδείγματα ζήλου , υποκινούμαστε να μιμηθούμε την ισχυρή πίστη που ωθεί αυτούς τους ηλικιωμένους στην υπηρεσία τους προς τον Θεό . 
 Ο Χάρι , ο οποίος είναι τώρα 87 ετών , εξηγεί τι τον υποκινεί : « Θέλω να χρησιμοποιήσω σοφά τα χρόνια που μου απομένουν , και να είμαι όσο πιο χρήσιμος γίνεται στην υπηρεσία του Ιεχωβά » . 
 Ο Φρεντ , ο οποίος αναφέρθηκε νωρίτερα , βρίσκει μεγάλη ικανοποίηση επιτελώντας το διορισμό του στο Μπέθελ , και σχολιάζει : « Πρέπει να βρεις πώς μπορείς να υπηρετείς τον Ιεχωβά καλύτερα και να προσκολλάσαι στην υπηρεσία σου » . 
 Αφοσιωμένοι Παρά την Αλλαγή Περιστάσεων 
 12 , 13 . 
 Πώς εκδήλωσε ο Βαρζελαΐ θεοσεβή αφοσίωση παρότι οι περιστάσεις του είχαν αλλάξει ; 
 Η αντιμετώπιση των σωματικών αλλαγών μπορεί να είναι δύσκολη . 
 Ωστόσο , είναι δυνατόν να εκδηλώνουμε θεοσεβή αφοσίωση παρά τις αλλαγές αυτές . 
 Ο Βαρζελαΐ ο Γαλααδίτης αποτελεί θαυμάσιο παράδειγμα σε αυτόν τον τομέα . 
 Στα 80 του χρόνια , πρόσφερε εξαιρετική φιλοξενία στον Δαβίδ και στο στράτευμά του , παρέχοντάς τους τροφή και κατάλυμα κατά τη διάρκεια της ανταρσίας του Αβεσσαλώμ . 
 Όταν ο Δαβίδ επέστρεφε στην Ιερουσαλήμ , ο Βαρζελαΐ συνόδευσε την ακολουθία του μέχρι τον Ιορδάνη Ποταμό . 
 Ο Δαβίδ προσφέρθηκε να κάνει τον Βαρζελαΐ μέλος της βασιλικής του αυλής . 
 Τι απάντησε ο Βαρζελαΐ ; « Εγώ είμαι ογδόντα χρονών σήμερα . . . . 
 Μήπως μπορώ εγώ ο υπηρέτης σου να γευτώ κάτι που έφαγα και κάτι που ήπια ή μήπως μπορώ να ακούω πια τη φωνή των τραγουδιστών και των τραγουδιστριών ; . . . 
 Ορίστε ο υπηρέτης σου ο Χιμάμ . 
 Ας περάσει αυτός απέναντι μαζί με τον κύριό μου το βασιλιά · και κάνε για αυτόν ό , τι φαίνεται καλό στα μάτια σου » . — 2 Σαμουήλ 17 : 27 - 29 · 19 : 31 - 40 . 
 Παρότι οι περιστάσεις του είχαν αλλάξει , ο Βαρζελαΐ έκανε ό , τι μπορούσε για να υποστηρίξει το διορισμένο βασιλιά του Ιεχωβά . 
 Μολονότι παραδεχόταν πως η αίσθηση της γεύσης και της ακοής του δεν ήταν πια όπως παλιά , δεν ένιωθε πικρία . 
 Απεναντίας , προτείνοντας ανιδιοτελώς να λάβει ο Χιμάμ τα προσφερόμενα οφέλη , ο Βαρζελαΐ αποκάλυψε τι είδους άνθρωπος ήταν κατά βάθος . 
 Όπως ο Βαρζελαΐ , έτσι και πολλοί ηλικιωμένοι σήμερα εκδηλώνουν πνεύμα ανιδιοτέλειας και γενναιοδωρίας . 
 Κάνουν ό , τι μπορούν για να υποστηρίζουν την αληθινή λατρεία , γνωρίζοντας ότι « με τέτοιες θυσίες ευαρεστείται ο Θεός » . 
 Τι ευλογία είναι να έχουμε όσια άτομα ανάμεσά μας ! — Εβραίους 13 : 16 . 
 Πώς προσθέτει η προχωρημένη ηλικία του Δαβίδ νόημα στα λόγια που είναι καταγραμμένα στα εδάφια Ψαλμός 37 : 23 - 25 ; 
 Αν και οι περιστάσεις του Δαβίδ άλλαξαν πολλές φορές καθώς περνούσαν τα χρόνια , εκείνος διατήρησε την πεποίθηση ότι το ενδιαφέρον του Ιεχωβά για τους όσιους υπηρέτες του δεν αλλάζει ποτέ . 
 Προς το τέλος της ζωής του , ο Δαβίδ συνέθεσε το άσμα που είναι σήμερα γνωστό ως ο 37ος Ψαλμός . 
 Φανταστείτε τον Δαβίδ σε περισυλλογή , να παίζει άρπα και να ψάλλει τα λόγια : « Από τον Ιεχωβά έχουν ετοιμαστεί τα βήματα του ακμαίου άντρα , και στην οδό του βρίσκει Εκείνος ευχαρίστηση . 
 Αν και μπορεί να πέσει , δεν θα σωριαστεί κάτω , γιατί ο Ιεχωβά στηρίζει το χέρι του . 
 Νέος ήμουν και γέρασα , και όμως δεν είδα δίκαιο εγκαταλειμμένο ούτε κάποιον απόγονό του να ζητάει ψωμί » . 
 Ο Ιεχωβά θεώρησε κατάλληλο να συμπεριληφθεί σε αυτόν το θεόπνευστο ψαλμό μια αναφορά στην ηλικία του Δαβίδ . 
 Τι βαθύ συναίσθημα προσθέτει αυτό σε εκείνα τα εγκάρδια λόγια ! 
 Πώς έθεσε ο απόστολος Ιωάννης θαυμάσιο παράδειγμα πιστότητας παρά την αλλαγή περιστάσεων και τα γηρατειά ; 
 Ο απόστολος Ιωάννης είναι άλλο ένα εξαίρετο παράδειγμα πιστότητας παρά την αλλαγή περιστάσεων και την προχωρημένη ηλικία . 
 Αφού υπηρέτησε τον Θεό επί σχεδόν 70 χρόνια , ο Ιωάννης εξορίστηκε στην Πάτμο “ επειδή μιλούσε για τον Θεό και έδινε μαρτυρία για τον Ιησού ” . 
 Εντούτοις , το έργο του δεν τερματίστηκε τότε . 
 Στην πραγματικότητα , όλα τα Βιβλικά συγγράμματα που συνέταξε ο Ιωάννης γράφτηκαν τα τελευταία χρόνια της ζωής του . 
 Ενόσω βρισκόταν στην Πάτμο , του δόθηκε το όραμα της Αποκάλυψης , ένα όραμα που προκαλεί δέος και το οποίο κατέγραψε προσεκτικά . 
 Γενικά πιστεύεται ότι απελευθερώθηκε από την εξορία κατά τη βασιλεία του Ρωμαίου Αυτοκράτορα Νέρβα . 
 Έπειτα , γύρω στο 98 Κ.Χ . , όταν ήταν πιθανώς 90 ή 100 ετών , ο Ιωάννης έγραψε το Ευαγγέλιο και τις τρεις επιστολές που φέρουν το όνομά του . 
 Ανεξίτηλο Υπόμνημα Υπομονής 
 Πώς μπορούν να δείχνουν την αφοσίωσή τους στον Ιεχωβά τα άτομα των οποίων έχει επηρεαστεί η ικανότητα επικοινωνίας ; 
 Οι περιορισμοί μπορεί να έχουν πολλές μορφές και διαφορετικούς βαθμούς σοβαρότητας . 
 Για παράδειγμα , σε μερικά άτομα έχει επηρεαστεί ακόμα και η ικανότητα επικοινωνίας . 
 Ωστόσο , εξακολουθούν να έχουν ευχάριστες αναμνήσεις για την αγάπη και την παρ ’ αξία καλοσύνη του Θεού . 
 Αν και έχουν περιορισμούς όσον αφορά αυτά που μπορούν να πουν με το στόμα τους , μέσα στην καρδιά τους λένε στον Ιεχωβά : « Πόσο αγαπώ το νόμο σου ! 
 Όλη την ημέρα είναι μέλημά μου » . 
 Ο Ιεχωβά γνωρίζει εκείνους που κάνουν « σκέψεις γύρω από το όνομά του » , και αντιλαμβάνεται πόσο διαφέρουν αυτά τα άτομα από τη συντριπτική πλειονότητα της ανθρωπότητας , που δεν ενδιαφέρεται καθόλου για τις οδούς του . 
 Πόσο παρηγορητικό είναι να γνωρίζουμε ότι ο Ιεχωβά ευαρεστείται με το στοχασμό της καρδιάς μας ! — 1 Χρονικών 28 : 9 · Ψαλμός 19 : 14 . 
 Τι το αληθινά μοναδικό έχουν πετύχει οι παλαίμαχοι υπηρέτες του Ιεχωβά ; 
 Δεν πρέπει να παραβλέπουμε το γεγονός ότι εκείνοι που υπηρετούν πιστά τον Ιεχωβά επί δεκαετίες έχουν πετύχει κάτι αληθινά μοναδικό , κάτι που δεν μπορεί να αποκτηθεί με κανέναν άλλον τρόπο — ένα ανεξίτηλο υπόμνημα υπομονής . 
 Ο Ιησούς είπε : « Μέσω της υπομονής σας θα αποκτήσετε τις ψυχές σας » . 
 Η υπομονή είναι ουσιώδης για να λάβουμε αιώνια ζωή . 
 Εσείς που έχετε “ κάνει το θέλημα του Θεού ” και έχετε αποδείξει την οσιότητά σας με την πορεία της ζωής σας , μπορείτε να αποβλέπετε στο να λάβετε « την εκπλήρωση της υπόσχεσης » . — Εβραίους 10 : 36 . 
 ( α ) Τι ευαρεστείται να βλέπει ο Ιεχωβά όσον αφορά τους ηλικιωμένους ; ( β ) Τι θα εξετάσουμε στο επόμενο άρθρο ; 
 Ο Ιεχωβά θεωρεί πολύτιμη την ολόψυχη υπηρεσία σας , ανεξάρτητα από το πόσο πολλά ή πόσο λίγα είστε σε θέση να κάνετε . 
 Παρά τα όσα μπορεί να συμβαίνουν στον “ εξωτερικό άνθρωπο ” καθώς κάποιος γερνάει , “ ο εσωτερικός άνθρωπος ” είναι δυνατόν να ανανεώνεται από ημέρα σε ημέρα . 
 Δεν υπάρχει αμφιβολία ότι ο Ιεχωβά εκτιμάει όσα έχετε επιτελέσει στο παρελθόν , αλλά είναι προφανέστατο ότι εκτιμάει και όσα κάνετε ακριβώς τώρα για το όνομά του . 
 Στο επόμενο άρθρο , θα εξετάσουμε τα μακροπρόθεσμα αποτελέσματα αυτής της πιστότητας . 
 Πώς θα Απαντούσατε ; 
 • Ποιο θαυμάσιο παράδειγμα έθεσε η Άννα για τους ηλικιωμένους Χριστιανούς σήμερα ; 
 • Γιατί δεν αποτελεί απαραιτήτως η ηλικία περιοριστικό παράγοντα ως προς το τι μπορεί να επιτελέσει κάποιος ; 
 • Πώς μπορούν οι ηλικιωμένοι να συνεχίσουν να δείχνουν θεοσεβή αφοσίωση ; 
 • Πώς θεωρεί ο Ιεχωβά την υπηρεσία που του αποδίδουν οι ηλικιωμένοι ; 
 [ Εικόνα στη σελίδα 23 ] 
 Ο ηλικιωμένος Δανιήλ διέκρινε από « τα βιβλία » τη διάρκεια της εξορίας του Ιούδα 
 [ Εικόνες στη σελίδα 25 ] 
 Πολλοί ηλικιωμένοι είναι υποδειγματικοί καθώς παρακολουθούν τακτικά τις συναθροίσεις , κηρύττουν με ζήλο και είναι πρόθυμοι να μαθαίνουν 
 Ηλικιωμένοι — Ευλογία για τους Νέους 
 « Ακόμη και μέχρι τον καιρό των γηρατειών και των γκρίζων μαλλιών , Θεέ , μη με εγκαταλείπεις , ώσπου να μιλήσω για το βραχίονά σου στη γενιά , για την κραταιότητά σου σε όλους όσους θα έρθουν » . — ΨΑΛΜΟΣ 71 : 18 . 
 1 , 2 . 
 Τι πρέπει να αντιλαμβάνονται οι ηλικιωμένοι υπηρέτες του Θεού , και τι θα εξετάσουμε τώρα ; 
 ΚΑΠΟΙΟΣ Χριστιανός πρεσβύτερος στη Δυτική Αφρική επισκέφτηκε έναν ηλικιωμένο χρισμένο αδελφό και τον ρώτησε : « Τι κάνεις ; » Ο αδελφός απάντησε : « Μπορώ να τρέχω , μπορώ να χοροπηδάω , μπορώ να κάνω άλματα , μπορώ να κάνω κουτσό » , προσπαθώντας να αναπαραστήσει τις κινήσεις που ανέφερε . 
 Έπειτα πρόσθεσε : « Αλλά δεν μπορώ να πετάξω » . 
 Ο πρεσβύτερος κατάλαβε τι ήθελε να πει ο αδελφός . 
 “ Κάνω με χαρά αυτά που μπορώ , αλλά δεν κάνω αυτά που δεν μπορώ ” . 
 Ο πρεσβύτερος που επισκέφθηκε εκείνο τον αδελφό έχει τώρα περάσει τα 80 , και θυμάται με συγκίνηση το χιούμορ και την οσιότητά του . 
 Οι θεοειδείς ιδιότητες που εκδηλώνει ένα ηλικιωμένο άτομο μπορούν να αφήσουν ανεξίτηλη εντύπωση στους άλλους . 
 Βέβαια , η μεγάλη ηλικία αυτή καθαυτή δεν παράγει αυτομάτως σοφία και χριστοειδείς ιδιότητες . 
 Η Αγία Γραφή δηλώνει : « Τα γκρίζα μαλλιά είναι στεφάνι ωραιότητας όταν βρίσκονται στην οδό της δικαιοσύνης » . 
 Αν είστε σε προχωρημένη ηλικία , αντιλαμβάνεστε πόσο μπορούν να ωφελήσουν τους άλλους τα λόγια και οι πράξεις σας ; Αναλογιστείτε μερικά Γραφικά παραδείγματα που δείχνουν το βαθμό στον οποίο οι ηλικιωμένοι έχουν αποτελέσει πραγματική ευλογία για τους νεότερους . 
 Πίστη με Μακροπρόθεσμα Αποτελέσματα 
 Πώς έχει επηρεάσει η πιστότητα του Νώε όλους όσους ζουν τώρα ; 
 Η πίστη και η σταθερότητα του Νώε απέφεραν οφέλη που γίνονται αισθητά ακόμη και σήμερα . 
 Ο Νώε πλησίαζε την ηλικία των 600 ετών όταν κατασκεύαζε την κιβωτό , συγκέντρωνε τα ζώα και κήρυττε στους συνανθρώπους του . 
 Λόγω του θεοσεβούς του φόβου , ο Νώε μαζί με την οικογένειά του επέζησε από το μεγάλο Κατακλυσμό και έγινε ο προπάτορας όλων των ανθρώπων που ζουν στη γη σήμερα . 
 Είναι αλήθεια ότι ο Νώε έζησε σε μια εποχή κατά την οποία οι άνθρωποι γενικά ζούσαν περισσότερο . 
 Εντούτοις , ακόμη και στην πιο προχωρημένη του ηλικία , ο Νώε παρέμεινε πιστός , και αυτό οδήγησε σε σημαντικές ευλογίες . 
 Πώς συνέβη αυτό ; 
 Πώς έχει ωφελήσει η σταθερότητα του Νώε τους υπηρέτες του Θεού σήμερα ; 
 Ο Νώε ήταν σχεδόν 800 ετών όταν ο Νεβρώδ άρχισε να κατασκευάζει τον Πύργο της Βαβέλ αψηφώντας την εντολή που είχε δώσει ο Ιεχωβά να “ γεμίσουν τη γη ” οι άνθρωποι . 
 Ο Νώε , όμως , δεν συμμετείχε στο στασιασμό του Νεβρώδ . 
 Ως εκ τούτου , είναι πιθανό ότι η γλώσσα του δεν άλλαξε όταν επήλθε σύγχυση στη γλώσσα των στασιαστών . 
 Η πίστη και η σταθερότητα του Νώε , που εκδηλώθηκαν όχι μόνο στα γηρατειά του αλλά σε ολόκληρη τη μακρόχρονη ζωή του , είναι ιδιότητες που αξίζει πραγματικά να μιμούνται οι υπηρέτες του Θεού κάθε ηλικίας . — Εβραίους 11 : 7 . 
 Επιρροή στην Οικογένεια 
 5 , 6 . ( α ) Όταν ο Αβραάμ ήταν 75 ετών , τι του είπε ο Ιεχωβά να κάνει ; ( β ) Πώς ανταποκρίθηκε ο Αβραάμ στην εντολή του Θεού ; 
 Η επιρροή που μπορούν να ασκήσουν τα ηλικιωμένα άτομα στην πίστη των μελών της οικογένειάς τους φαίνεται στη ζωή των πατριαρχών που έζησαν μετά τον Νώε . 
 Ο Αβραάμ ήταν περίπου 75 ετών όταν ο Θεός τού είπε : « Βγες από τη χώρα σου και από τους συγγενείς σου και από το σπίτι του πατέρα σου και πήγαινε στη χώρα που θα σου δείξω · και εγώ θα σε κάνω μεγάλο έθνος και θα σε ευλογήσω » . — Γένεση 12 : 1 , 2 . 
 Φανταστείτε να σας έλεγαν να εγκαταλείψετε το σπίτι σας , τους φίλους σας , τη χώρα που γεννηθήκατε και την ασφάλεια της ευρύτερης οικογένειάς σας για να πάτε σε μια χώρα την οποία δεν γνωρίζετε . 
 Στον Αβραάμ ειπώθηκε ακριβώς αυτό . 
 « Έφυγε , όπως ακριβώς του είχε πει ο Ιεχωβά » , και έζησε την υπόλοιπη ζωή του σε σκηνές ως ξένος και προσωρινός κάτοικος στη γη Χαναάν . 
 Παρότι ο Ιεχωβά είχε πει πως ο Αβραάμ θα γινόταν « μεγάλο έθνος » , εκείνος πέθανε πολύ προτού γίνουν πολυάριθμοι οι απόγονοί του . 
 Η Σάρρα , η σύζυγός του , του γέννησε μόνο έναν γιο , τον Ισαάκ , και μόνο αφού ο Αβραάμ είχε κατοικήσει στη γη της υπόσχεσης επί 25 χρόνια . 
 Εντούτοις , ο Αβραάμ δεν απέκαμε ούτε επέστρεψε στην πόλη από την οποία είχε έρθει . 
 Τι παράδειγμα πίστης και υπομονής ! 
 Πώς επέδρασε η υπομονή του Αβραάμ στο γιο του τον Ισαάκ , και με ποιο αποτέλεσμα για την ανθρωπότητα ; 
 Η υπομονή του Αβραάμ άσκησε ισχυρή επίδραση στο γιο του τον Ισαάκ , ο οποίος έζησε ολόκληρη τη ζωή του — 180 χρόνια — ως πάροικος στη γη Χαναάν . 
 Η υπομονή του Ισαάκ βασιζόταν σε πίστη στην υπόσχεση του Θεού , πίστη που του ενστάλαξαν οι ηλικιωμένοι γονείς του και η οποία ενισχύθηκε αργότερα από τα λόγια που του είπε ο ίδιος ο Ιεχωβά . 
 Η σταθερότητα του Ισαάκ έπαιξε καθοριστικό ρόλο στην εκπλήρωση της υπόσχεσης του Ιεχωβά ότι ένα « σπέρμα » μέσω του οποίου θα ευλογούνταν όλη η ανθρωπότητα θα ερχόταν από την οικογένεια του Αβραάμ . 
 Εκατοντάδες χρόνια αργότερα , ο Ιησούς Χριστός , το πρωτεύον μέρος εκείνου του “ σπέρματος ” , άνοιξε το δρόμο ώστε όλοι όσοι ασκούν πίστη σε αυτόν να συμφιλιωθούν με τον Θεό και να απολαύσουν αιώνια ζωή . — Γαλάτες 3 : 16 · Ιωάννης 3 : 16 . 
 Πώς έδειξε ο Ιακώβ ισχυρή πίστη , και με ποιο αποτέλεσμα ; 
 Ο Ισαάκ , με τη σειρά του , βοήθησε το γιο του τον Ιακώβ να καλλιεργήσει ισχυρή πίστη η οποία τον στήριζε μέχρι και στα γηρατειά του . 
 Ο Ιακώβ ήταν 97 χρονών όταν πάλεψε μια ολόκληρη νύχτα με έναν άγγελο για να πάρει ευλογία . 
 Προτού πεθάνει σε ηλικία 147 ετών , ο Ιακώβ βρήκε αρκετή δύναμη ώστε να ευλογήσει τους 12 γιους του έναν έναν . 
 Τα προφητικά λόγια που είπε , τα οποία είναι τώρα καταγραμμένα στα εδάφια Γένεση 49 : 1 - 28 , αποδείχτηκαν αληθινά και εξακολουθούν να εκπληρώνονται . 
 Τι μπορεί να λεχθεί για την επιρροή που ασκούν στην οικογένειά τους οι πνευματικά ώριμοι ηλικιωμένοι ; 
 Είναι προφανές ότι οι ηλικιωμένοι όσιοι υπηρέτες του Θεού μπορούν να ασκήσουν ωφέλιμη επιρροή στα μέλη των οικογενειών τους . 
 Η Γραφική εκπαίδευση σε συνδυασμό με τη φωνή της πείρας και το παράδειγμα υπομονής μπορούν να συμβάλουν καθοριστικά στο να ανατραφεί ένα νεαρό άτομο έχοντας ακλόνητη πίστη . 
 Οι ηλικιωμένοι δεν πρέπει ποτέ να υποτιμούν το πόσο ισχυρή θετική επιρροή μπορούν να αποτελούν για την οικογένειά τους . 
 Επιρροή στους Συλλάτρεις 
 Ποια « εντολή σχετικά με τα κόκαλά του » έδωσε ο Ιωσήφ , και ποια επίδραση άσκησε αυτή ; 
 Οι ηλικιωμένοι μπορούν επίσης να αποτελούν θετική επιρροή για τους ομοπίστους τους . 
 Ο γιος του Ιακώβ , ο Ιωσήφ , έκανε μια απλή πράξη πίστης στα γηρατειά του , η οποία άσκησε βαθιά επίδραση σε εκατομμύρια αληθινούς λάτρεις που έζησαν έπειτα από αυτόν . 
 Ήταν 110 ετών όταν « έδωσε εντολή σχετικά με τα κόκαλά του » , ότι δηλαδή όταν οι Ισραηλίτες θα έφευγαν τελικά από την Αίγυπτο έπρεπε να πάρουν τα κόκαλά του μαζί τους . 
 Εκείνη η εντολή αποτελούσε μία ακόμη αχτίδα ελπίδας για τον Ισραήλ κατά τη διάρκεια των πολλών ετών σκληρής δουλείας που ακολούθησαν το θάνατο του Ιωσήφ , παρέχοντας διαβεβαίωση ότι η απελευθέρωσή τους θα ερχόταν . 
 Ποια επιρροή άσκησε πιθανότατα ο ηλικιωμένος Μωυσής στον Ιησού του Ναυή ; 
 Μεταξύ εκείνων που ενισχύθηκαν από την έκφραση πίστης του Ιωσήφ ήταν ο Μωυσής . 
 Σε ηλικία 80 ετών , αυτός είχε το προνόμιο να πάρει τα κόκαλα του Ιωσήφ από τη γη της Αιγύπτου . 
 Περίπου εκείνον τον καιρό , γνωρίστηκε με τον Ιησού του Ναυή , ο οποίος ήταν πολύ νεότερος . 
 Τα επόμενα 40 χρόνια , ο Ιησούς του Ναυή υπήρξε ο προσωπικός υπηρέτης του Μωυσή . 
 Συνόδευσε τον Μωυσή στο Όρος Σινά και ήταν εκεί για να τον συναντήσει όταν αυτός κατέβηκε από το βουνό με τις πλάκες της Μαρτυρίας . 
 Τι αστείρευτη πηγή ώριμων συμβουλών και σοφίας πρέπει να ήταν ο ηλικιωμένος Μωυσής για τον Ιησού του Ναυή ! 
 Πώς αποδείχτηκε ο Ιησούς του Ναυή θετική επιρροή για το έθνος του Ισραήλ όσο ήταν ζωντανός ; 
 Ο Ιησούς του Ναυή , με τη σειρά του , έδινε ενθάρρυνση στο έθνος του Ισραήλ όσο ζούσε . 
 Το εδάφιο Κριτές 2 : 7 μας λέει : « Ο λαός συνέχισε να υπηρετεί τον Ιεχωβά όλες τις ημέρες του Ιησού και όλες τις ημέρες των πρεσβυτέρων των οποίων οι ημέρες συνεχίστηκαν μετά τον Ιησού και οι οποίοι είχαν δει όλο το μεγάλο έργο που έκανε ο Ιεχωβά για τον Ισραήλ » . 
 Με το θάνατο , όμως , του Ιησού του Ναυή και των άλλων πρεσβυτέρων , άρχισε μια περίοδος 300 ετών αμφιταλάντευσης ανάμεσα στην αληθινή και στην ψεύτικη λατρεία , περίοδος που διήρκεσε μέχρι τις ημέρες του Σαμουήλ του προφήτη . 
 Ο Σαμουήλ “ Εκτέλεσε Δικαιοσύνη ” 
 Τι έκανε ο Σαμουήλ για να “ εκτελεί δικαιοσύνη ” ; 
 Η Γραφή δεν λέει πόσων ετών ήταν ο Σαμουήλ όταν πέθανε , αλλά τα γεγονότα στο βιβλίο Πρώτο Σαμουήλ καλύπτουν περίπου 102 χρόνια , και ο Σαμουήλ έζησε τα περισσότερα από αυτά τα γεγονότα . 
 Στα εδάφια Εβραίους 11 : 32 , 33 διαβάζουμε ότι δίκαιοι κριτές και προφήτες « εκτέλεσαν δικαιοσύνη » . 
 Ναι , ο Σαμουήλ επηρέασε μερικούς συγχρόνους του ώστε να αποφύγουν ή να εγκαταλείψουν την αδικοπραγία . 
 Με ποιους τρόπους τους επηρέασε ; Ήταν όσιος στον Ιεχωβά σε όλη τη διάρκεια της ζωής του . 
 Δεν φοβόταν να δώσει ισχυρή συμβουλή ακόμη και στο βασιλιά . 
 Επιπρόσθετα , όταν ο Σαμουήλ “ είχε γεράσει και τα μαλλιά του είχαν γίνει γκρίζα ” , υπήρξε υποδειγματικός όσον αφορά το να προσεύχεται για τους άλλους . 
 Δήλωσε ότι του ήταν “ αδιανόητο να αμαρτήσει εναντίον του Ιεχωβά σταματώντας να προσεύχεται ” για χάρη των ομοεθνών του Ισραηλιτών . — 1 Σαμουήλ 12 : 2 , 23 . 
 14 , 15 . 
 Πώς μπορούν οι ηλικιωμένοι σήμερα να μιμούνται τον Σαμουήλ στο ζήτημα της προσευχής ; 
 Όλα αυτά τονίζουν έναν ουσιώδη τρόπο με τον οποίο οι ηλικιωμένοι μπορούν να ασκούν θετική επιρροή σε εκείνους που υπηρετούν μαζί τους τον Ιεχωβά . 
 Παρά τους περιορισμούς που τους επιβάλλει η υγεία ή άλλες περιστάσεις , όσοι είναι σε προχωρημένη ηλικία μπορούν να προσεύχονται για χάρη των άλλων . 
 Εσείς οι ηλικιωμένοι , αντιλαμβάνεστε πόσο πολύ ωφελούν οι προσευχές σας την εκκλησία ; Λόγω της πίστης σας στο χυμένο αίμα του Χριστού , απολαμβάνετε επιδοκιμασμένη υπόσταση ενώπιον του Ιεχωβά και , λόγω του υπομνήματος υπομονής που διαθέτετε , η πίστη σας έχει αποκτήσει « δοκιμασμένη ποιότητα » . 
 Ποτέ μην ξεχνάτε : « Η δέηση του δίκαιου ανθρώπου , όταν βρίσκεται σε δράση , έχει πολλή δύναμη » . — Ιακώβου 5 : 16 . 
 Οι προσευχές σας υπέρ του έργου της Βασιλείας του Ιεχωβά είναι αναγκαίες . 
 Μερικοί αδελφοί μας βρίσκονται στη φυλακή λόγω της Χριστιανικής τους ουδετερότητας . 
 Άλλοι έχουν πέσει θύματα φυσικών καταστροφών , πολέμων και εμφύλιων συγκρούσεων . 
 Υπάρχουν και άλλοι , μέσα στην ίδια μας την εκκλησία , που αντιμετωπίζουν πειρασμούς ή εναντίωση . 
 Εκείνοι οι οποίοι αναλαμβάνουν την ηγεσία στο έργο κηρύγματος και στην επίβλεψη των εκκλησιών επίσης χρειάζονται τις τακτικές προσευχές που κάνετε για χάρη τους . 
 Πόσο καλό είναι το ότι αναφέρετε τους ομοπίστους σας στις προσευχές σας , όπως έκανε ο Επαφράς ! — Κολοσσαείς 4 : 12 . 
 Διδάσκουν την Επόμενη Γενιά 
 16 , 17 . 
 Τι προειπώθηκε στο εδάφιο Ψαλμός 71 : 18 , και πώς έχει βγει αληθινό αυτό ; 
 Η συναναστροφή με πιστά άτομα από το « μικρό ποίμνιο » , εκείνους που έχουν την ουράνια κλήση , έχει προσφέρει ουσιώδη εκπαίδευση στα « άλλα πρόβατα » , άτομα με την ελπίδα να ζήσουν για πάντα στη γη . 
 Αυτό προειπώθηκε στο εδάφιο Ψαλμός 71 : 18 , το οποίο αναφέρει : « Ακόμη και μέχρι τον καιρό των γηρατειών και των γκρίζων μαλλιών , Θεέ , μη με εγκαταλείπεις , ώσπου να μιλήσω για το βραχίονά σου στη γενιά , για την κραταιότητά σου σε όλους όσους θα έρθουν » . 
 Οι χρισμένοι με το πνεύμα έχουν δείξει προθυμία να εκπαιδεύσουν τους συντρόφους τους από τα άλλα πρόβατα για αυξημένες ευθύνες προτού φύγουν για να δοξαστούν μαζί με τον Ιησού Χριστό . 
 Αυτό που λέει το εδάφιο Ψαλμός 71 : 18 για τη διδασκαλία “ όσων θα έρθουν ” μπορεί κατ ’ επέκταση να εφαρμοστεί και στα άλλα πρόβατα , τα οποία έχουν λάβει εκπαίδευση από τους χρισμένους του Θεού . 
 Ο Ιεχωβά έχει εμπιστευτεί στους ηλικιωμένους το προνόμιο να δίνουν μαρτυρία για αυτόν σε όσους ενστερνίζονται τώρα την αληθινή λατρεία . 
 Τα άλλα πρόβατα νιώθουν ευλογημένα με όσα έχουν μάθει από τους χρισμένους και ωθούνται να μεταδίδουν τη Γραφική τους γνώση και σε άλλα άτομα που επιθυμούν να υπηρετήσουν τον Ιεχωβά . — Αποκάλυψη 7 : 9 , 10 . 
 18 , 19 . ( α ) Ποιες πολύτιμες πληροφορίες μπορούν να μεταδώσουν πολλοί ηλικιωμένοι υπηρέτες του Ιεχωβά ; ( β ) Ποια πεποίθηση πρέπει να έχουν οι ηλικιωμένοι Χριστιανοί ; 
 Οι ηλικιωμένοι υπηρέτες του Ιεχωβά , τόσο οι χρισμένοι όσο και εκείνοι που ανήκουν στα άλλα πρόβατα , αποτελούν ζωντανό συνδετικό κρίκο με σημαντικά ιστορικά γεγονότα . 
 Ζουν ακόμη μερικοί οι οποίοι ήταν παρόντες στις πρώτες προβολές του « Φωτοδράματος της Δημιουργίας » . 
 Ορισμένοι γνώριζαν προσωπικά τους αδελφούς που αναλάμβαναν την ηγεσία και φυλακίστηκαν το 1918 . 
 Άλλοι συμμετείχαν σε εκπομπές του ραδιοφωνικού σταθμού της Σκοπιάς . 
 Πολλοί μπορούν να σας πουν για την εποχή κατά την οποία υποθέσεις που αφορούσαν τη θρησκευτική ελευθερία των Μαρτύρων του Ιεχωβά εκδικάστηκαν σε ανώτατα δικαστήρια . 
 Άλλοι πάλι έμειναν σταθεροί υπέρ της αληθινής λατρείας ενόσω ζούσαν υπό δικτατορικά καθεστώτα . 
 Ναι , οι ηλικιωμένοι μπορούν να αφηγηθούν πώς έχει αποκαλυφτεί προοδευτικά η κατανόηση της αλήθειας . 
 Η Γραφή μάς παροτρύνει να επωφελούμαστε από αυτή την πλούσια πείρα . — Δευτερονόμιο 32 : 7 . 
 Οι ηλικιωμένοι Χριστιανοί παροτρύνονται να είναι καλά παραδείγματα για τους νεότερους . 
 Ενδεχομένως τώρα δεν βλέπετε την επίδραση που ασκούν στους άλλους η υπομονή , οι προσευχές και οι συμβουλές σας . 
 Ο Νώε , ο Αβραάμ , ο Ιωσήφ , ο Μωυσής και άλλοι δεν ήταν σε θέση να γνωρίζουν πόση ακριβώς επίδραση θα ασκούσε η πιστότητά τους στις ερχόμενες γενιές . 
 Ωστόσο , η κληρονομιά πίστης και ακεραιότητας που άφησαν είχε μεγάλη σημασία . 
 Το ίδιο ισχύει και για τη δική σας κληρονομιά . 
 Ποιες ευλογίες περιμένουν εκείνους που διατηρούν την ελπίδα τους σταθερή μέχρι το τέλος ; 
 Είτε διατηρηθείτε ζωντανοί μέσα από τη « μεγάλη θλίψη » είτε επανέλθετε μέσω ανάστασης , πόσο ευχάριστο θα είναι να γευτείτε « την πραγματική ζωή » ! 
 Φανταστείτε τον καιρό κατά τη Χιλιετή Βασιλεία του Χριστού όταν ο Ιεχωβά θα αντιστρέψει τις συνέπειες των γηρατειών . 
 Αντί να βιώνουμε την αδυσώπητη φθορά του σώματός μας , θα ξυπνάμε κάθε μέρα και θα βλέπουμε προοδευτικές σωματικές βελτιώσεις — περισσότερη ενεργητικότητα , οξύτερη όραση και ακοή , καλύτερη εμφάνιση ! 
 Εκείνοι που θα ευλογηθούν με ζωή στο νέο κόσμο του Θεού θα είναι πάντα νέοι σε σύγκριση με την αιωνιότητα που θα έχουν μπροστά τους . 
 Γι ’ αυτό λοιπόν , είθε όλοι να διατηρήσουμε την ελπίδα μας σταθερή μέχρι το τέλος και να συνεχίσουμε να υπηρετούμε τον Ιεχωβά ολόψυχα . 
 Μπορούμε να έχουμε την πεποίθηση ότι ο Ιεχωβά θα εκπληρώσει όλα όσα έχει υποσχεθεί και πως αυτά που θα κάνει θα ξεπεράσουν κατά πολύ οποιεσδήποτε προσδοκίες μπορεί να έχουμε . — Ψαλμός 37 : 4 · 145 : 16 . 
 Πώς θα Απαντούσατε ; 
 • Πώς έφερε η σταθερότητα του ηλικιωμένου Νώε ευλογίες σε όλη την ανθρωπότητα ; 
 • Τι επίδραση είχε η πίστη των πατριαρχών στους απογόνους τους ; 
 • Σε προχωρημένη ηλικία , πώς ενίσχυσαν ο Ιωσήφ , ο Μωυσής , ο Ιησούς του Ναυή και ο Σαμουήλ τους συλλάτρεις τους ; 
 • Ποια κληρονομιά μπορούν να μεταβιβάσουν οι ηλικιωμένοι ; 
 [ Εικόνα στη σελίδα 26 ] 
 Η υπομονή του Αβραάμ άσκησε ισχυρή επίδραση στον Ισαάκ 
 [ Εικόνα στη σελίδα 28 ] 
 Οι ώριμες συμβουλές του Μωυσή ενθάρρυναν τον Ιησού του Ναυή 
 [ Εικόνα στη σελίδα 29 ] 
 Οι προσευχές σας για χάρη των άλλων μπορούν να επιτελέσουν μεγάλο καλό 
 [ Εικόνα στη σελίδα 30 ] 
 Οι νεαροί ωφελούνται ακούγοντας τους πιστούς ηλικιωμένους 
 Είμαστε “ Πλασμένοι με Θαυμαστό Τρόπο ” 
 « Με φοβερό και θαυμαστό τρόπο είμαι πλασμένος » . — ΨΑΛΜΟΣ 139 : 14 . 
 Γιατί πολλοί σκεπτόμενοι άνθρωποι αποδίδουν τα θαυμαστά πράγματα της γης στον Θεό ; 
 Ο ΦΥΣΙΚΟΣ κόσμος είναι γεμάτος θαυμαστά δημιουργήματα . 
 Πώς ήρθαν σε ύπαρξη αυτά ; Μερικοί πιστεύουν ότι η απάντηση μπορεί να βρεθεί χωρίς να γίνει καμία αναφορά σε νοήμονα Δημιουργό . 
 Άλλοι θεωρούν ότι το να αποκλείουμε αυθαίρετα τον Δημιουργό περιορίζει την ικανότητα που έχουμε να κατανοούμε τη φύση . 
 Πιστεύουν ότι τα πλάσματα της γης είναι τόσο πολύπλοκα , τόσο ποικίλα και , μπορεί να πει κανείς , τόσο θαυμαστά , ώστε αποκλείεται να εμφανίστηκαν τυχαία . 
 Κατά τη γνώμη πολλών ανθρώπων , στους οποίους περιλαμβάνονται και μερικοί επιστήμονες , τα στοιχεία δείχνουν ότι το σύμπαν είχε έναν σοφό , ισχυρό και φιλάγαθο Δημιουργό . 
 * 
 Τι υποκινούσε τον Δαβίδ να αινεί τον Ιεχωβά ; 
 Ο Βασιλιάς Δαβίδ του αρχαίου Ισραήλ ήταν πεπεισμένος ότι ο Δημιουργός αξίζει αίνο για τα θαυμαστά δημιουργήματά Του . 
 Μολονότι ο Δαβίδ έζησε πολύ καιρό πριν από τη σημερινή επιστημονική εποχή , αντιλαμβανόταν ότι τον περιέβαλλαν θαυμάσια δείγματα του δημιουργικού έργου του Θεού . 
 Για τον Δαβίδ αρκούσε απλώς να σκεφτεί πώς ήταν πλασμένος ο ίδιος ώστε να νιώσει βαθύ δέος μπροστά στη δημιουργική ικανότητα του Θεού . 
 « Θα σε εξυμνώ επειδή με φοβερό και θαυμαστό τρόπο είμαι πλασμένος » , έγραψε . 
 « Θαυμαστά είναι τα έργα σου , όπως γνωρίζει πολύ καλά η ψυχή μου » . — Ψαλμός 139 : 14 . 
 3 , 4 . 
 Γιατί είναι σημαντικό να κάνει ο καθένας από εμάς σοβαρές σκέψεις γύρω από τα έργα του Ιεχωβά ; 
 Ο Δαβίδ απέκτησε αυτή την ισχυρή πεποίθηση κάνοντας σοβαρές σκέψεις . 
 Σήμερα , τα σχολικά μαθήματα και τα μέσα επικοινωνίας βρίθουν από θεωρίες για την προέλευση του ανθρώπου οι οποίες καταστρέφουν την πίστη . 
 Προκειμένου να έχουμε πίστη σαν του Δαβίδ , πρέπει και εμείς να κάνουμε σοβαρές σκέψεις . 
 Δεν έχουμε το περιθώριο να αφήσουμε άλλους να σκέφτονται για λογαριασμό μας , ιδιαίτερα για ζητήματα τόσο θεμελιώδη όσο η ύπαρξη και ο ρόλος του Δημιουργού . 
 Επιπρόσθετα , ο στοχασμός γύρω από τα έργα του Ιεχωβά ενισχύει την εκτίμησή μας για αυτόν και μας κάνει να έχουμε πεποίθηση όσον αφορά τις υποσχέσεις του για το μέλλον . 
 Αυτό με τη σειρά του μπορεί να μας υποκινήσει να γνωρίσουμε τον Ιεχωβά ακόμη καλύτερα και να τον υπηρετούμε . 
 Ας εξετάσουμε , λοιπόν , πώς έχει επιβεβαιώσει η σύγχρονη επιστήμη το συμπέρασμα του Δαβίδ ότι είμαστε “ πλασμένοι με θαυμαστό τρόπο ” . 
 Η Θαυμαστή Ανάπτυξη του Σώματός Μας 
 5 , 6 . ( α ) Πώς άρχισε η ζωή του καθενός μας ; ( β ) Ποιο ρόλο παίζουν τα νεφρά μας ; 
 « Εσύ έφερες σε ύπαρξη τα νεφρά μου · με κράτησες καλυμμένο στην κοιλιά της μητέρας μου » . 
 Καθένας μας άρχισε να ζει μέσα στο σώμα της μητέρας του ως ένα και μόνο κύτταρο , μικρότερο από την τελεία στο τέλος αυτής της πρότασης . 
 Εκείνο το μικροσκοπικό κύτταρο ήταν εξαιρετικά πολύπλοκο — ένα χημικό εργαστήριο σε μικρογραφία ! 
 Μεγάλωνε γρήγορα . 
 Στο τέλος του δεύτερου μήνα σας μέσα στη μήτρα , τα βασικά όργανά σας είχαν ήδη σχηματιστεί . 
 Μεταξύ αυτών ήταν και τα νεφρά σας . 
 Όταν γεννηθήκατε , τα νεφρά σας ήταν έτοιμα να φιλτράρουν το αίμα σας — απομακρύνοντας τις τοξίνες και το επιπλέον νερό αλλά συγκρατώντας τις χρήσιμες ουσίες . 
 Τα δύο νεφρά σας , αν είναι υγιή , φιλτράρουν το νερό στο αίμα σας — περίπου 5 λίτρα σε έναν ενήλικο — κάθε 45 λεπτά ! 
 Τα νεφρά σας βοηθούν επίσης να ελέγχεται η περιεκτικότητα του αίματός σας σε μεταλλικά στοιχεία , καθώς και η οξύτητα και η πίεσή του . 
 Επιτελούν πολλές άλλες ζωτικές λειτουργίες , όπως το να μετατρέπουν τη βιταμίνη D σε μια ενεργή μορφή της η οποία είναι απαραίτητη για να αναπτύσσονται σωστά τα κόκαλα και για να παράγεται η ερυθροποιητίνη , ορμόνη που διεγείρει την παραγωγή ερυθρών αιμοσφαιρίων μέσα στα κόκαλά σας . 
 Εύλογα τα νεφρά έχουν αποκληθεί « οι κορυφαίοι χημικοί του σώματος » ! 
 * 
 7 , 8 . ( α ) Περιγράψτε τα πρώτα στάδια της ανάπτυξης ενός αγέννητου μωρού . ( β ) Με ποια έννοια ένα μωρό που αναπτύσσεται “ υφαίνεται στα χαμηλότερα μέρη της γης ” ; 
 « Τα κόκαλά μου δεν ήταν κρυμμένα από εσένα όταν διαμορφωνόμουν στα κρυφά , όταν υφαινόμουν στα χαμηλότερα μέρη της γης » . 
 Το αρχικό κύτταρο διαιρέθηκε , και τα νέα κύτταρα συνέχισαν να διαιρούνται . 
 Σύντομα τα κύτταρα άρχισαν να διαφοροποιούνται , παίρνοντας εξειδικευμένη μορφή , και να γίνονται νευρικά κύτταρα , μυϊκά κύτταρα , δερματικά κύτταρα , και ούτω καθεξής . 
 Κύτταρα του ίδιου τύπου ενώθηκαν για να σχηματίσουν ιστούς και κατόπιν όργανα . 
 Λόγου χάρη , την τρίτη εβδομάδα μετά τη σύλληψή σας άρχισε να αναπτύσσεται ο σκελετός σας . 
 Όταν ήσασταν μόλις εφτά εβδομάδων και είχατε μήκος μόνο δυόμισι εκατοστά περίπου , τα 206 κόκαλα που έχετε ως ενήλικο άτομο βρίσκονταν όλα στη θέση τους , στην πρώιμη μορφή τους , παρότι δεν είχαν οστεοποιηθεί , δηλαδή δεν είχαν σκληρύνει ακόμη . 
 Αυτή η εκπληκτική διαδικασία ανάπτυξης έλαβε χώρα μέσα στη μήτρα της μητέρας σας , κρυμμένη από τα μάτια των ανθρώπων σαν να ήταν θαμμένη βαθιά στη γη . 
 Πράγματι , πολλά στοιχεία σχετικά με το πώς αναπτυσσόμαστε παραμένουν άγνωστα στον άνθρωπο . 
 Για παράδειγμα , τι ήταν αυτό που ενεργοποίησε συγκεκριμένα γονίδια στα κύτταρά σας ώστε να θέσουν σε λειτουργία τη διαδικασία της διαφοροποίησης ; Η επιστήμη πιθανόν να το εξακριβώσει τελικά , αλλά , όπως σχολίασε κατόπιν ο Δαβίδ , ο Δημιουργός μας — ο Ιεχωβά — ανέκαθεν το κατανοούσε πλήρως . 
 9 , 10 . 
 Με ποια έννοια είναι ο σχηματισμός των μελών ενός εμβρύου “ καταγραμμένος ” στο « βιβλίο » του Θεού ; 
 « Τα μάτια σου με είδαν όταν ήμουν έμβρυο , και στο βιβλίο σου ήταν καταγραμμένα όλα τα μέρη μου , όσον αφορά τις ημέρες κατά τις οποίες σχηματίζονταν και δεν υπήρχε ακόμη ούτε ένα από αυτά » . 
 Το πρώτο σας κύτταρο περιείχε ένα πλήρες σχέδιο για ολόκληρο το σώμα σας . 
 Αυτό το σχέδιο κατηύθυνε την ανάπτυξή σας τους εννιά μήνες μέσα στη μήτρα ώσπου να γεννηθείτε και κατόπιν τις δύο και πλέον δεκαετίες της ανάπτυξής σας προς την ενηλικίωση . 
 Σε αυτό το χρονικό διάστημα , το σώμα σας πέρασε από πολλά στάδια , όλα κατευθυνόμενα από τις πληροφορίες που ήταν προγραμματισμένες σε εκείνο το αρχικό κύτταρο . 
 Ο Δαβίδ δεν γνώριζε τίποτα για τα κύτταρα και τα γονίδια και δεν είχε καν μικροσκόπιο . 
 Αλλά διέκρινε σωστά ότι η ανάπτυξη του σώματός του αποδείκνυε πως υπήρχε σχεδιασμός εκ των προτέρων . 
 Ο Δαβίδ ίσως είχε κάποια γνώση τού πώς αναπτύσσονται τα έμβρυα , οπότε μπορούσε να κάνει το συλλογισμό ότι κάθε στάδιο πρέπει να γίνεται σύμφωνα με κάποιο προϋπάρχον σχέδιο και χρονοδιάγραμμα . 
 Με ποιητική γλώσσα , περιέγραψε αυτό το σχέδιο ως κάτι “ καταγραμμένο ” στο « βιβλίο » του Θεού . 
 Πώς αποκτήσαμε τα σωματικά χαρακτηριστικά μας ; 
 Σήμερα , είναι γνωστό ότι τα χαρακτηριστικά που κληρονομήσατε από τους γονείς και τους προγόνους σας — όπως το ύψος σας , τα χαρακτηριστικά του προσώπου σας , το χρώμα των ματιών και των μαλλιών σας και χιλιάδες άλλα στοιχεία — καθορίστηκαν από τα γονίδιά σας . 
 Το καθένα από τα κύτταρά σας περιέχει δεκάδες χιλιάδες γονίδια , και κάθε γονίδιο είναι μέρος μιας μακριάς αλυσίδας αποτελούμενης από DNA ( δεσοξυριβονουκλεϊνικό οξύ ) . 
 Οι οδηγίες για τη διάπλαση του σώματός σας είναι “ καταγραμμένες ” στη χημική δομή του προσωπικού σας DNA . 
 Κάθε φορά που διαιρούνται τα κύτταρά σας — για να δημιουργήσουν νέα κύτταρα ή για να αντικαταστήσουν παλιά — το DNA σας μεταβιβάζει αυτές τις οδηγίες , κρατώντας σας έτσι στη ζωή και διατηρώντας τη βασική σας εμφάνιση . 
 Τι εξαιρετικό δείγμα της δύναμης και της σοφίας του ουράνιου Δημιουργού μας ! 
 Η Μοναδική Διάνοιά Μας 
 Κυρίως ποια πράγματα ξεχωρίζουν τους ανθρώπους από τα ζώα ; 
 « Πόσο πολύτιμες , λοιπόν , είναι για εμένα οι σκέψεις σου ! 
 Θεέ , πόσο μεγάλος είναι ο συνολικός αριθμός τους ! 
 Αν προσπαθούσα να τις μετρήσω , είναι περισσότερες και από τους κόκκους της άμμου » . 
 Και τα ζώα επίσης είναι πλασμένα με θαυμαστό τρόπο , ενώ ορισμένα διαθέτουν κάποιες αισθήσεις και ικανότητες που υπερέχουν από εκείνες των ανθρώπων . 
 Αλλά ο Θεός έδωσε στους ανθρώπους διανοητικές λειτουργίες που ξεπερνούν κατά πολύ τις διανοητικές λειτουργίες οποιουδήποτε ζώου . 
 « Παρότι εμείς οι άνθρωποι μοιάζουμε από πολλές απόψεις με άλλα είδη , είμαστε μοναδικοί ανάμεσα στις μορφές ζωής που υπάρχουν στη γη κατά το ότι διαθέτουμε την ικανότητα να χρησιμοποιούμε τη γλώσσα και τη σκέψη » , σχολιάζει ένα επιστημονικό εγχειρίδιο . 
 « Είμαστε επίσης μοναδικοί επειδή έχουμε βαθιά περιέργεια για τον εαυτό μας : Πώς είναι συναρμολογημένο το σώμα μας ; Πώς σχηματιστήκαμε ; » Αυτά είναι ερωτήματα τα οποία συλλογιζόταν και ο Δαβίδ . 
 ( α ) Με ποια έννοια συλλογιζόταν ο Δαβίδ τις σκέψεις του Θεού ; ( β ) Πώς μπορούμε εμείς να ακολουθούμε το παράδειγμα του Δαβίδ ; 
 Το σημαντικότερο είναι ότι , σε αντίθεση με τα ζώα , είμαστε μοναδικοί επειδή έχουμε την ικανότητα να στοχαζόμαστε τις σκέψεις του Θεού . 
 * Αυτό το ειδικό χάρισμα είναι ένα από τα χαρακτηριστικά που δείχνουν ότι είμαστε πλασμένοι « κατά την εικόνα του Θεού » . 
 Ο Δαβίδ έκανε καλή χρήση αυτού του χαρίσματος . 
 Συλλογιζόταν τις αποδείξεις για την ύπαρξη του Θεού , καθώς και τις καλές ιδιότητες που ήταν φανερές στη γη γύρω του . 
 Ο Δαβίδ είχε επίσης τα πρώτα βιβλία των Αγίων Γραφών , τα οποία περιέχουν αποκαλύψεις από τον Θεό σχετικά με τον ίδιο και τα έργα του . 
 Αυτά τα θεόπνευστα συγγράμματα βοηθούσαν τον Δαβίδ να κατανοεί τις σκέψεις , την προσωπικότητα και το σκοπό του Θεού . 
 Ο στοχασμός γύρω από τις Γραφές , τη δημιουργία και την πολιτεία του Θεού μαζί του υποκινούσε τον Δαβίδ να αινεί τον Δημιουργό του . 
 Τι Περιλαμβάνει η Πίστη 
 Γιατί δεν χρειάζεται να γνωρίζουμε τα πάντα για τον Θεό προκειμένου να έχουμε πίστη σε αυτόν ; 
 Όσο περισσότερο συλλογιζόταν ο Δαβίδ τη δημιουργία και τις Γραφές , τόσο περισσότερο αντιλαμβανόταν ότι το πλήρες εύρος της γνώσης και της ικανότητας του Θεού ήταν πέρα από την κατανόησή του . 
 Το ίδιο αληθεύει και για εμάς . 
 Ποτέ δεν θα κατανοήσουμε τα πάντα σχετικά με όλα τα δημιουργικά έργα του Θεού . 
 Αλλά ο Θεός έχει “ φανερώσει ” αρκετή γνώση μέσω των Γραφών καθώς και μέσω της φύσης , ώστε οι εκζητητές της αλήθειας σε κάθε εποχή να μπορούν να αποκτήσουν πίστη βασισμένη σε αποδείξεις . — Ρωμαίους 1 : 19 , 20 · Εβραίους 11 : 1 , 3 . 
 Δείξτε με παράδειγμα πώς συνδέονται η πίστη και η σχέση μας με τον Θεό . 
 Το να έχουμε πίστη περιλαμβάνει περισσότερα από το να αναγνωρίζουμε απλώς ότι η ζωή και το σύμπαν πρέπει να είχαν νοήμονα Πηγή . 
 Περιλαμβάνει το να εμπιστευόμαστε στον Ιεχωβά Θεό ως πρόσωπο — ένα πρόσωπο που θέλει να το γνωρίσουμε και να διατηρούμε καλή σχέση μαζί του . 
 Θα μπορούσαμε να σκεφτούμε την πίστη και την εμπιστοσύνη που έχει κάποιος σε έναν στοργικό πατέρα . 
 Αν ένα δύσπιστο άτομο αμφισβητούσε το ότι ο πατέρας σας θα σας βοηθούσε πραγματικά σε μια κρίσιμη κατάσταση , ίσως να μην μπορούσατε να πείσετε αυτό το άτομο ότι ο πατέρας σας είναι αξιόπιστος . 
 Αν , όμως , εσείς μέσω πείρας έχετε συσσωρεύσει αποδείξεις για τον καλό χαρακτήρα του πατέρα σας , μπορείτε να έχετε την πεποίθηση ότι εκείνος δεν θα σας απογοητεύσει . 
 Παρόμοια , το να γνωρίζουμε τον Ιεχωβά μελετώντας τις Γραφές , στοχαζόμενοι τη δημιουργία και λαβαίνοντας τη βοήθειά του ως απάντηση στις προσευχές μας μάς υποκινεί να εμπιστευόμαστε σε αυτόν . 
 Μας κάνει να θέλουμε να μάθουμε περισσότερα για εκείνον και να τον αινούμε για πάντα από ανιδιοτελή αγάπη και αφοσίωση . 
 Αυτός είναι ο πιο ευγενής σκοπός που μπορεί να επιδιώξει κανείς . — Εφεσίους 5 : 1 , 2 . 
 Να Αναζητάτε την Καθοδήγηση του Δημιουργού Μας ! 
 Τι μπορούμε να μάθουμε από τη στενή σχέση του Δαβίδ με τον Ιεχωβά ; 
 « Ερεύνησε πλήρως μέσα μου , Θεέ , και γνώρισε την καρδιά μου . 
 Εξέτασέ με και γνώρισε τις ανησυχητικές μου σκέψεις , και δες αν υπάρχει μέσα μου οδυνηρή οδός και οδήγησέ με στην οδό των αιώνων » . 
 Ο Δαβίδ ήξερε ότι ο Ιεχωβά τον γνώριζε ήδη καλά — ο Δημιουργός του ήταν σε θέση να παρατηρεί όλα όσα σκεφτόταν , έλεγε και έκανε . 
 Αυτή η βαθιά γνώση του Θεού έκανε τον Δαβίδ να νιώθει ασφαλής , όπως ένα μικρό παιδί νιώθει ασφαλές στην αγκαλιά των στοργικών γονέων του . 
 Ο Δαβίδ θεωρούσε πολύτιμη αυτή τη στενή σχέση με τον Ιεχωβά και αγωνιζόταν να τη διατηρεί κάνοντας βαθιές σκέψεις για τα έργα Του και προσευχόμενος σε Αυτόν . 
 Μάλιστα , πολλοί από τους ψαλμούς του Δαβίδ — μεταξύ αυτών και ο 139ος Ψαλμός — είναι στην ουσία μελοποιημένες προσευχές . 
 Παρόμοια , ο στοχασμός και η προσευχή μπορούν να βοηθήσουν και εμάς να πλησιάζουμε τον Ιεχωβά . 
 ( α ) Γιατί ήθελε ο Δαβίδ να εξετάσει ο Ιεχωβά την καρδιά του ; ( β ) Πώς επηρεάζει τη ζωή μας ο τρόπος με τον οποίο ασκούμε την ελεύθερη βούλησή μας ; 
 Όντας πλασμένοι κατά την εικόνα του Θεού , είμαστε προικισμένοι με ελεύθερη βούληση . 
 Μπορούμε να επιλέξουμε να κάνουμε το καλό ή να κάνουμε το κακό . 
 Αυτή η ελευθερία μάς καθιστά ηθικά υπόλογους . 
 Ο Δαβίδ δεν ήθελε να καταταχθεί στην ίδια κατηγορία με τους πονηρούς . 
 Ήθελε να αποφύγει τα οδυνηρά λάθη . 
 Γι ’ αυτό , αφού συλλογίστηκε το πόσο πλήρη γνώση διαθέτει ο Ιεχωβά , ο Δαβίδ ζήτησε ταπεινά από τον Θεό να εξετάσει τον εσωτερικό του άνθρωπο και να τον κατευθύνει στην οδό που οδηγεί στη ζωή . 
 Οι δίκαιοι ηθικοί κανόνες του Θεού ισχύουν για όλους . 
 Συνεπώς , χρειάζεται να κάνουμε και εμείς σωστές επιλογές . 
 Ο Ιεχωβά μάς παροτρύνει όλους να τον υπακούμε . 
 Αυτό μας φέρνει την εύνοιά του και πολλά οφέλη . 
 Το να περπατάμε με τον Ιεχωβά τη μία ημέρα μετά την άλλη μας βοηθάει να καλλιεργούμε εσωτερική ηρεμία , ακόμη και όταν αντιμετωπίζουμε οδυνηρά προβλήματα . — Φιλιππησίους 4 : 6 , 7 . 
 Να Ακολουθείτε τον Θαυμαστό Δημιουργό Μας ! 
 Τι συμπέρανε ο Δαβίδ στοχαζόμενος τη δημιουργία ; 
 Όταν ο Δαβίδ ήταν νεαρός , βρισκόταν συχνά έξω ποιμαίνοντας τα ποίμνια . 
 Τα πρόβατα έσκυβαν το κεφάλι για να βοσκήσουν , αλλά εκείνος ύψωνε τα μάτια του στους ουρανούς . 
 Καθώς βράδιαζε , ο Δαβίδ συλλογιζόταν το μεγαλείο του σύμπαντος και τη σημασία του . 
 « Οι ουρανοί διακηρύττουν τη δόξα του Θεού , και για το έργο των χεριών του μιλάει το εκπέτασμα » , έγραψε ο Δαβίδ . 
 « Η μια ημέρα μετά την άλλη κάνει να αναβλύζουν λόγια , και η μια νύχτα μετά την άλλη διαλαλεί γνώση » . 
 Ο Δαβίδ κατανοούσε ότι χρειαζόταν να αναζητάει και να ακολουθεί Εκείνον που είχε δημιουργήσει τα πάντα τόσο θαυμαστά . 
 Χρειάζεται και εμείς να κάνουμε το ίδιο . 
 Ποια διδάγματα μπορούν να αντλήσουν νέοι και ηλικιωμένοι από το γεγονός ότι είμαστε “ πλασμένοι με θαυμαστό τρόπο ” ; 
 Ο Δαβίδ αποτελούσε παράδειγμα εφαρμογής της συμβουλής που έδωσε αργότερα ο γιος του ο Σολομών στους νεαρούς : « Να θυμάσαι , λοιπόν , τον Μεγαλειώδη Δημιουργό σου στις ημέρες της νεαρής σου ηλικίας . . . 
 Να φοβάσαι τον αληθινό Θεό και να τηρείς τις εντολές του . 
 Διότι αυτή είναι όλη η υποχρέωση του ανθρώπου » . 
 Ως νεαρός , ο Δαβίδ είχε ήδη διακρίνει ότι ήταν “ πλασμένος με θαυμαστό τρόπο ” . 
 Ενεργώντας σύμφωνα με αυτή την κατανόηση , αποκόμιζε μεγάλα οφέλη σε όλη τη διάρκεια της ζωής του . 
 Αν εμείς , νέοι και ηλικιωμένοι , αινούμε και υπηρετούμε τον Μεγαλειώδη Δημιουργό μας , η τωρινή και η μελλοντική μας ζωή θα είναι απολαυστική . 
 Αναφορικά με εκείνους που παραμένουν κοντά στον Ιεχωβά και ζουν σύμφωνα με τις δίκαιες οδούς του , η Αγία Γραφή υπόσχεται : « Θα ακμάζουν ακόμη και στον καιρό των γκρίζων μαλλιών , παχείς και φρέσκοι θα συνεχίσουν να είναι , για να λένε ότι ο Ιεχωβά είναι ευθύς » . 
 Θα έχουμε δε την ελπίδα να απολαμβάνουμε τα θαυμαστά έργα του Δημιουργού μας για πάντα . 
 [ Υποσημειώσεις ] 
 Βλέπε Ξύπνα ! 
 22 Ιουνίου 2004 , που είναι έκδοση των Μαρτύρων του Ιεχωβά . 
 Βλέπε επίσης το άρθρο « Τα Νεφρά Σας — Φίλτρο Ζωής » , στο Ξύπνα ! 
 8 Αυγούστου 1997 . 
 Τα λόγια του Δαβίδ στο εδάφιο Ψαλμός 139 : 18β από ό , τι φαίνεται σημαίνουν πως , αν ο Δαβίδ μετρούσε τις σκέψεις του Ιεχωβά όλη την ημέρα και μέχρι να αποκοιμηθεί τη νύχτα , όταν ξυπνούσε το πρωί θα είχε και άλλες να μετρήσει . 
 Μπορείτε να Εξηγήσετε ; 
 • Πώς μπορεί ο τρόπος με τον οποίο αναπτύσσεται ένα έμβρυο να δείξει ότι είμαστε “ πλασμένοι με θαυμαστό τρόπο ” ; 
 • Γιατί πρέπει να κάνουμε στοχασμούς γύρω από τις σκέψεις του Ιεχωβά ; 
 • Πώς συνδέονται η πίστη και η σχέση μας με τον Ιεχωβά ; 
 [ Εικόνες στη σελίδα 23 ] 
 Η ανάπτυξη ενός μωρού στη μήτρα ακολουθεί προκαθορισμένο σχέδιο 
 DNA 
 [ Ευχαριστίες ] 
 Unborn fetus : Lennart Nilsson 
 [ Εικόνα στη σελίδα 24 ] 
 Όπως τα παιδιά που εμπιστεύονται έναν στοργικό πατέρα , έτσι και εμείς έχουμε πεποίθηση στον Ιεχωβά 
 [ Εικόνα στη σελίδα 25 ] 
 Ο στοχασμός γύρω από το έργο των χεριών του Ιεχωβά υποκινούσε τον Δαβίδ να Τον αινεί 
 « Να Μην Ανταποδίδετε Κακό Αντί Κακού σε Κανέναν » 
 « Να μην ανταποδίδετε κακό αντί κακού σε κανέναν . 
 Να προνοείτε για καλά πράγματα ενώπιον όλων των ανθρώπων » . — ΡΩΜΑΙΟΥΣ 12 : 17 . 
 Ποιο είδος συμπεριφοράς είναι συνηθισμένο ; 
 ΟΤΑΝ ένα παιδί σπρώχνεται από το αδελφάκι του , συνήθως η πρώτη του αντίδραση είναι να ανταποδώσει . 
 Δυστυχώς , αυτή η εκδικητική συμπεριφορά δεν περιορίζεται μεταξύ των παιδιών . 
 Πολλοί ενήλικοι ενεργούν παρόμοια . 
 Όταν κάποιος τους προσβάλει , θέλουν να ανταποδώσουν τα ίσα . 
 Είναι αλήθεια ότι οι περισσότεροι ενήλικοι δεν σπρώχνουν τους άλλους κυριολεκτικά , αλλά πολλοί το κάνουν αυτό με έμμεσους τρόπους . 
 Ίσως διαδίδουν επιβλαβή κουτσομπολιά για το άτομο που τους πρόσβαλε ή βρίσκουν τρόπους να το εμποδίσουν να επιτύχει . 
 Οποιαδήποτε μέθοδος και αν χρησιμοποιείται , η πρόθεση είναι μία — να πληρώσουν με το ίδιο νόμισμα , να εκδικηθούν . 
 ( α ) Γιατί αρνούνται οι αληθινοί Χριστιανοί να ενδώσουν στην τάση για εκδίκηση ; ( β ) Ποια ερωτήματα και ποιο κεφάλαιο της Γραφής θα εξετάσουμε ; 
 Μολονότι η τάση για εκδίκηση είναι βαθιά ριζωμένη , οι αληθινοί Χριστιανοί αρνούνται να ενδώσουν σε αυτήν . 
 Αντίθετα , αγωνίζονται να ακολουθούν τη νουθεσία του αποστόλου Παύλου : « Να μην ανταποδίδετε κακό αντί κακού σε κανέναν » . 
 Τι θα μας υποκινεί να ζούμε σύμφωνα με αυτόν τον υψηλό κανόνα ; Σε ποιους ιδιαίτερα δεν πρέπει να ανταποδίδουμε κακό ; Ποια οφέλη θα αποκομίσουμε αν δεν ανταποδίδουμε τα ίσα ; Για να απαντήσουμε σε αυτά τα ερωτήματα , ας μελετήσουμε τα συμφραζόμενα των λόγων του Παύλου και ας δούμε πώς το 12ο κεφάλαιο της επιστολής προς τους Ρωμαίους δείχνει ότι το να μην εκδικούμαστε είναι η ορθή πορεία , καθώς επίσης η πορεία της αγάπης και της μετριοφροσύνης . 
 Θα εξετάσουμε αυτές τις τρεις πλευρές του ζητήματος μία προς μία . 
 « Σας Ικετεύω , Λοιπόν » 
 3 , 4 . ( α ) Με τι ασχολείται ο Παύλος ξεκινώντας από το 12ο κεφάλαιο της επιστολής προς τους Ρωμαίους , και τι σημαίνει η λέξη « λοιπόν » όπως τη χρησιμοποιεί εκεί ; ( β ) Ποια επίδραση έπρεπε να ασκήσει η συμπόνια του Θεού στους Χριστιανούς στη Ρώμη ; 
 Ξεκινώντας από το 12ο κεφάλαιο , ο Παύλος ασχολείται με τέσσερα συναφή μεταξύ τους θέματα τα οποία επηρεάζουν τη ζωή ενός Χριστιανού . 
 Περιγράφει τη σχέση μας με τον Ιεχωβά , τους ομόπιστους , τους μη ομόπιστους και τις κυβερνητικές εξουσίες . 
 Ο Παύλος δείχνει ότι υπάρχει σημαντικότατος λόγος να αντιστεκόμαστε στις εσφαλμένες επιθυμίες , περιλαμβανομένης και της τάσης για εκδίκηση , όταν λέει : « Σας ικετεύω , λοιπόν , μέσω της συμπόνιας του Θεού , αδελφοί » . 
 Προσέξτε τη λέξη « λοιπόν » , η οποία εδώ σημαίνει « σύμφωνα με τα προαναφερθέντα » . 
 Ο Παύλος στην ουσία λέει : “ Σύμφωνα με αυτά που μόλις σας εξήγησα , σας ικετεύω να κάνετε αυτά που θα σας πω κατόπιν ” . 
 Τι είχε εξηγήσει προηγουμένως ο Παύλος σε εκείνους τους Χριστιανούς στη Ρώμη ; 
 Στα πρώτα 11 κεφάλαια της επιστολής του , ο Παύλος ασχολήθηκε με τη θαυμάσια ευκαιρία που δόθηκε τόσο σε Ιουδαίους όσο και σε Εθνικούς να γίνουν άρχοντες μαζί με τον Χριστό στη Βασιλεία του Θεού , μια ελπίδα που ο φυσικός Ισραήλ δεν δέχτηκε . 
 Εκείνο το πολύτιμο προνόμιο κατέστη δυνατό μόνο « μέσω της συμπόνιας του Θεού » . 
 Πώς έπρεπε να ανταποκριθούν οι Χριστιανοί σε αυτή τη μεγάλη παρ ’ αξία καλοσύνη την οποία εκδήλωσε ο Θεός ; Η καρδιά τους έπρεπε να γεμίσει με τόσο βαθιά ευγνωμοσύνη ώστε να υποκινηθούν να κάνουν αυτό που αναφέρει ο Παύλος στη συνέχεια : « Να παρουσιάσετε τα σώματά σας ως θυσία ζωντανή , άγια , ευπρόσδεκτη στον Θεό , ως ιερή υπηρεσία με τη δύναμη της λογικής σας » . 
 Πώς , όμως , μπορούσαν εκείνοι οι Χριστιανοί να παρουσιάσουν όντως τον εαυτό τους ως « θυσία » στον Θεό ; 
 ( α ) Πώς μπορεί ένα άτομο να προσφέρει τον εαυτό του ως « θυσία » στον Θεό ; ( β ) Ποια αρχή πρέπει να επηρεάζει τη συμπεριφορά ενός Χριστιανού ; 
 Ο Παύλος εξηγεί κατόπιν : « Μη διαπλάθεστε σύμφωνα με αυτό το σύστημα πραγμάτων , αλλά να μεταμορφώνεστε ανακαινίζοντας το νου σας , ώστε να αποδεικνύετε στον εαυτό σας το καλό και ευπρόσδεκτο και τέλειο θέλημα του Θεού » . 
 Αντί να επιτρέπουν στο πνεύμα του κόσμου να διαμορφώνει τον τρόπο σκέψης τους , οι Χριστιανοί χρειαζόταν να ανακαινίζουν το νου τους σύμφωνα με τον τρόπο σκέψης του Χριστού . 
 Αυτή η αρχή πρέπει να επηρεάζει την καθημερινή συμπεριφορά όλων των γνήσιων Χριστιανών , μεταξύ των οποίων είμαστε και εμείς σήμερα . 
 Με βάση το συλλογισμό του Παύλου στα εδάφια Ρωμαίους 12 : 1 , 2 , τι μας υποκινεί να αποφεύγουμε την εκδίκηση ; 
 Πώς βοηθάει εμάς ο συλλογισμός του Παύλου στα εδάφια Ρωμαίους 12 : 1 , 2 ; Όπως εκείνοι οι χρισμένοι με το πνεύμα Χριστιανοί στη Ρώμη , έτσι και εμείς είμαστε βαθιά ευγνώμονες για τις συνεχείς και πολυποίκιλες εκδηλώσεις συμπόνιας που μας έχει προσφέρει και εξακολουθεί να μας προσφέρει ο Θεός κάθε μέρα της ζωής μας . 
 Έτσι λοιπόν , μια καρδιά γεμάτη ευγνωμοσύνη μάς υποκινεί να υπηρετούμε τον Θεό με όλη τη δύναμη , τους πόρους και τις ικανότητές μας . 
 Αυτή η εγκάρδια επιθυμία μάς υποκινεί επίσης να κάνουμε το καλύτερο που μπορούμε ώστε να σκεφτόμαστε , όχι όπως ο κόσμος , αλλά όπως ο Χριστός . 
 Το ότι έχουμε το νου του Χριστού επηρεάζει το πώς φερόμαστε στους άλλους — τόσο στους ομόπιστους όσο και στους μη ομόπιστους . 
 Ένα χαρακτηριστικό παράδειγμα : Αν σκεφτόμαστε όπως ο Χριστός , αυτό μας αναγκάζει να αντιστεκόμαστε στην τάση για εκδίκηση . — 1 Πέτρου 2 : 21 - 23 . 
 « Η Αγάπη σας ας Είναι Ανυπόκριτη » 
 Ποιο είδος αγάπης εξετάζεται στο 12ο κεφάλαιο της επιστολής προς τους Ρωμαίους ; 
 Δεν ανταποδίδουμε κακό αντί κακού , όχι μόνο επειδή αυτή είναι η ορθή πορεία , αλλά επίσης επειδή είναι η πορεία της αγάπης . 
 Προσέξτε πώς εξετάζει κατόπιν ο απόστολος Παύλος το κίνητρο της αγάπης . 
 Στην επιστολή προς τους Ρωμαίους , ο Παύλος χρησιμοποιεί τη λέξη « αγάπη » αρκετές φορές αναφερόμενος στην αγάπη του Θεού και του Χριστού . 
 Ωστόσο , στο 12ο κεφάλαιο , ο Παύλος χρησιμοποιεί τη λέξη « αγάπη » με διαφορετικό τρόπο — μιλώντας για την αγάπη που δείχνουμε στους συνανθρώπους μας . 
 Αφού παρατηρεί ότι τα πνευματικά χαρίσματα ποικίλλουν και ότι μερικοί πιστοί τα διαθέτουν , ο Παύλος κάνει μνεία για μια ιδιότητα την οποία πρέπει να καλλιεργούν όλοι οι Χριστιανοί : « Η αγάπη σας ας είναι ανυπόκριτη » . 
 Η εκδήλωση αγάπης στους άλλους αποτελεί βασικό γνώρισμα των αληθινών Χριστιανών . 
 Ο Παύλος μάς προτρέπει να βεβαιωνόμαστε ότι η αγάπη που δείχνουμε ως Χριστιανοί είναι ειλικρινής . 
 Πώς μπορούμε να δείχνουμε ανυπόκριτη αγάπη ; 
 Επιπρόσθετα , ο Παύλος δείχνει πώς εκδηλώνεται η ανυπόκριτη αγάπη , λέγοντας : « Να αποστρέφεστε ό , τι είναι πονηρό , να προσκολλάστε σε ό , τι είναι καλό » . 
 Οι λέξεις « αποστρέφεστε » και « προσκολλάστε » είναι δυνατές . 
 Η λέξη « αποστρέφομαι » μπορεί να σημαίνει « απεχθάνομαι υπερβολικά » . 
 Πρέπει να μισούμε , όχι μόνο τις συνέπειες του κακού , αλλά και το ίδιο το κακό . 
 Η λέξη του πρωτότυπου ελληνικού κειμένου που αποδίδεται « να προσκολλάστε » είναι κολλώμενοι ( από το ρήμα κολλάω ) . 
 Ένας Χριστιανός που έχει γνήσια αγάπη είναι τόσο στερεά προσκολλημένος , ή αλλιώς προσηλωμένος , στην ιδιότητα της καλοσύνης ώστε αυτή γίνεται αναπόσπαστο μέρος της προσωπικότητάς του . 
 Ποια νουθεσία δίνει ο Παύλος επανειλημμένα ; 
 Μια ιδιαίτερη εκδήλωση αγάπης αναφέρεται επανειλημμένα από τον Παύλο ο οποίος δηλώνει : « Να ευλογείτε εκείνους που διώκουν · να ευλογείτε και να μην καταριέστε » . 
 « Να μην ανταποδίδετε κακό αντί κακού σε κανέναν » . 
 « Να μην παίρνετε εκδίκηση για τον εαυτό σας , αγαπητοί » . 
 « Να μην αφήνεις τον εαυτό σου να νικιέται από το κακό αλλά να νικάς το κακό με το καλό » . 
 Τα λόγια του Παύλου δεν αφήνουν καμιά αμφιβολία σχετικά με το πώς πρέπει να φερόμαστε στους μη ομόπιστους , ακόμα και σε εκείνους που μας εναντιώνονται . 
 « Να Ευλογείτε Εκείνους που Διώκουν » 
 Με ποιον τρόπο μπορούμε να ευλογούμε τους διώκτες μας ; 
 Πώς εφαρμόζουμε την προτροπή του Παύλου : « Να ευλογείτε εκείνους που διώκουν » ; Ο Ιησούς είπε στους ακολούθους του : « Να αγαπάτε τους εχθρούς σας και να προσεύχεστε για εκείνους που σας διώκουν » . 
 Συνεπώς , ένας τρόπος με τον οποίο ευλογούμε τους διώκτες είναι με το να προσευχόμαστε για αυτούς ικετεύοντας τον Θεό ώστε , αν κάποιοι μας εναντιώνονται λόγω άγνοιας , εκείνος να ανοίξει τα μάτια τους για να δουν την αλήθεια . 
 Ομολογουμένως , ίσως φαίνεται παράξενο να ζητάμε από τον Θεό να ευλογήσει έναν διώκτη . 
 Εντούτοις , όσο περισσότερο μοιάζει η διανοητική μας στάση με τον τρόπο σκέψης του Χριστού , τόσο περισσότερο θα μπορούμε να δείχνουμε αγάπη στους εχθρούς μας . 
 Ποιο μπορεί να είναι το αποτέλεσμα της εκδήλωσης τέτοιας αγάπης ; 
 ( α ) Τι μπορούμε να μάθουμε από το παράδειγμα του Στεφάνου ; ( β ) Όπως δείχνει σαφώς η ζωή του Παύλου , ποια αλλαγή μπορεί να επέλθει σε μερικούς διώκτες ; 
 Ο Στέφανος ήταν άτομο που προσευχήθηκε για τους διώκτες του , και η προσευχή του δεν απέβη μάταιη . 
 Λίγο καιρό μετά την Πεντηκοστή του 33 Κ.Χ . , ο Στέφανος συνελήφθη από ανθρώπους που εναντιώνονταν στη Χριστιανική εκκλησία , οι οποίοι τον έσυραν έξω από την Ιερουσαλήμ και τον λιθοβόλησαν . 
 Προτού πεθάνει , κραύγασε : « Ιεχωβά , μην τους καταλογίσεις αυτή την αμαρτία » . 
 Ένας από τους ανθρώπους για τους οποίους προσευχήθηκε ο Στέφανος εκείνη την ημέρα ήταν ο Σαύλος , ο οποίος παρέστη μάρτυρας του φόνου του Στεφάνου και επιδοκίμαζε εκείνη την πράξη . 
 Αργότερα , ο αναστημένος Ιησούς εμφανίστηκε στον Σαύλο . 
 Εκείνος ο πρώην διώκτης έγινε ακόλουθος του Χριστού και αργότερα έγινε ο απόστολος Παύλος , ο συγγραφέας της επιστολής προς τους Ρωμαίους . 
 Σε αρμονία με την προσευχή του Στεφάνου , ο Ιεχωβά προφανώς συγχώρησε τον Παύλο για την αμαρτία που διέπραξε όντας διώκτης . 
 Δεν είναι άξιο απορίας που ο Παύλος παρότρυνε τους Χριστιανούς : « Να ευλογείτε εκείνους που διώκουν » ! 
 Γνώριζε εκ πείρας ότι μερικοί διώκτες ίσως γίνουν τελικά υπηρέτες του Θεού . 
 Παρόμοια , στην εποχή μας μερικοί διώκτες έχουν γίνει πιστοί λόγω της ειρηνικής διαγωγής των υπηρετών του Ιεχωβά . 
 « Να Είστε Ειρηνικοί με Όλους τους Ανθρώπους » 
 Πώς σχετίζονται μεταξύ τους οι νουθεσίες που βρίσκονται στα εδάφια Ρωμαίους 12 : 9 , 17 ; 
 Η επόμενη νουθεσία του Παύλου σχετικά με το πώς πρέπει να φερόμαστε σε ομόπιστους και σε μη ομόπιστους είναι η εξής : « Να μην ανταποδίδετε κακό αντί κακού σε κανέναν » . 
 Αυτή η δήλωση είναι λογική συνέπεια όσων είπε προηγουμένως : « Να αποστρέφεστε ό , τι είναι πονηρό » . 
 Εξάλλου , πώς θα μπορούσε κάποιος να πει ότι αποστρέφεται πραγματικά ό , τι είναι πονηρό ή κακό αν χρησιμοποιούσε το κακό ως μέσο για να ανταποδίδει στους άλλους ; Αυτό θα ήταν το αντίθετο του να έχει « ανυπόκριτη » αγάπη . 
 Κατόπιν ο Παύλος λέει : « Να προνοείτε για καλά πράγματα ενώπιον όλων των ανθρώπων » . 
 Πώς εφαρμόζουμε εμείς αυτά τα λόγια ; 
 Με ποια έννοια είναι η διαγωγή μας φανερή « ενώπιον όλων των ανθρώπων » ; 
 Νωρίτερα , στην επιστολή του προς τους Κορινθίους , ο Παύλος έγραψε τα εξής σχετικά με το διωγμό που αντιμετώπιζαν οι απόστολοι : « Έχουμε γίνει θεατρικό θέαμα στον κόσμο , και σε αγγέλους και σε ανθρώπους . . . . 
 Όταν μας εξυβρίζουν , ευλογούμε · όταν μας διώκουν , αντέχουμε · όταν μας δυσφημούν , ικετεύουμε » . 
 Παρόμοια , τους αληθινούς Χριστιανούς σήμερα τους παρακολουθούν οι άνθρωποι αυτού του κόσμου . 
 Όταν οι γύρω μας παρατηρούν ότι κάνουμε καλά πράγματα ακόμα και όταν υφιστάμεθα άδικη μεταχείριση , ίσως δείξουν προθυμία να δουν το Χριστιανικό μας άγγελμα με πιο ευνοϊκή διάθεση . — 1 Πέτρου 2 : 12 . 
 Μέχρι ποιου βαθμού πρέπει να προσπαθούμε να κάνουμε ειρήνη ; 
 Μέχρι ποιου βαθμού , όμως , πρέπει να προσπαθούμε να προάγουμε την ειρήνη ; Όσο το δυνατόν περισσότερο . 
 Ο Παύλος λέει στους Χριστιανούς αδελφούς του : « Αν είναι δυνατόν , όσο εξαρτάται από εσάς , να είστε ειρηνικοί με όλους τους ανθρώπους » . 
 Οι φράσεις « αν είναι δυνατόν » και « όσο εξαρτάται από εσάς » είναι προσδιορισμοί που δείχνουν ότι το να κάνουμε ειρήνη με τους άλλους ίσως δεν είναι πάντοτε εφικτό . 
 Λόγου χάρη , δεν θα παραβούμε μια εντολή του Θεού απλώς και μόνο για να διατηρήσουμε την ειρήνη με κάποιον άνθρωπο . 
 Μολαταύτα , κάνουμε ό , τι μπορούμε μέσα σε λογικά πλαίσια — χωρίς να συμβιβάζουμε τις δίκαιες αρχές — για να έχουμε ειρήνη « με όλους τους ανθρώπους » . 
 « Να Μην Παίρνετε Εκδίκηση για τον Εαυτό Σας » 
 Ποιο λόγο για να μην εκδικούμαστε βρίσκουμε στο εδάφιο Ρωμαίους 12 : 19 ; 
 Ο Παύλος αναφέρει άλλον έναν επιτακτικό λόγο για τον οποίο δεν πρέπει να εκδικούμαστε : αυτή είναι η πορεία της μετριοφροσύνης . 
 Ο Παύλος λέει : « Να μην παίρνετε εκδίκηση για τον εαυτό σας , αγαπητοί , αλλά να αφήνετε τόπο για την οργή του Θεού · διότι είναι γραμμένο : “ Η εκδίκηση είναι δική μου · εγώ θα ανταποδώσω , λέει ο Ιεχωβά ” » . 
 Ο Χριστιανός που προσπαθεί να πάρει εκδίκηση είναι αυθάδης . 
 Διεκδικεί έναν ρόλο που ανήκει στον Θεό . 
 Επιπρόσθετα , με το να παίρνει τα πράγματα στα δικά του χέρια , δείχνει έλλειψη πίστης στη διαβεβαίωση του Ιεχωβά : « Εγώ θα ανταποδώσω » . 
 Σε αντίθεση με αυτό , οι αληθινοί Χριστιανοί έχουν την πεποίθηση ότι ο Ιεχωβά θα κάνει « να αποδοθεί δικαιοσύνη για τους εκλεγμένους του » . 
 Με μετριοφροσύνη , αφήνουν την εκδίκηση για το κακό στα χέρια του Θεού . — Ιερεμίας 30 : 23 , 24 · Ρωμαίους 1 : 18 . 
 16 , 17 . ( α ) Τι σημαίνει το να “ συσσωρεύουμε πυρωμένα κάρβουνα ” στο κεφάλι ενός ατόμου ; ( β ) Έχετε παρατηρήσει εσείς προσωπικά πώς μαλάκωσε η καλοσύνη την καρδιά ενός μη ομόπιστου ατόμου ; Αν ναι , δώστε παράδειγμα . 
 Αν εκδικηθούμε έναν εχθρό , αυτό πιθανώς θα σκληρύνει το πνεύμα του , αλλά αν του φερθούμε με καλοσύνη ίσως μαλακώσει η καρδιά του . 
 Γιατί ; Προσέξτε τα λόγια του Παύλου προς τους Χριστιανούς στη Ρώμη : « Αν πεινάει ο εχθρός σου , τρέφε τον · αν διψάει , δίνε του να πιει · διότι κάνοντάς το αυτό θα συσσωρεύσεις πυρωμένα κάρβουνα στο κεφάλι του » . 
 Τι σημαίνει αυτό ; 
 Η φράση « θα συσσωρεύσεις πυρωμένα κάρβουνα στο κεφάλι του » είναι ένα σχήμα λόγου που προέρχεται από τη μέθοδο με την οποία ρευστοποιούσαν τα μέταλλα στους Βιβλικούς χρόνους . 
 Έβαζαν το μετάλλευμα σε ένα καμίνι και τοποθετούσαν μια στρώση κάρβουνα , όχι μόνο κάτω από το μετάλλευμα , αλλά και πάνω από αυτό . 
 Τα πυρωμένα κάρβουνα που ήταν συσσωρευμένα από πάνω ανέβαζαν τη θερμοκρασία με αποτέλεσμα το σκληρό μέταλλο να λιώνει και να αποχωρίζεται από τις προσμείξεις που υπήρχαν στο μετάλλευμα . 
 Παρόμοια , με το να κάνουμε πράξεις καλοσύνης σε έναν εναντιούμενο , μπορεί να « λιώσουμε » τη σκληρότητά του και να φέρουμε στην επιφάνεια τις καλύτερες ιδιότητές του . 
 Στην πραγματικότητα , πολλά μέλη της Χριστιανικής εκκλησίας ελκύστηκαν αρχικά στην αληθινή λατρεία από τις πράξεις καλοσύνης που έκαναν για χάρη τους κάποιοι υπηρέτες του Ιεχωβά . 
 Γιατί Δεν Εκδικούμαστε 
 Γιατί είναι ορθό , καθώς και ένδειξη αγάπης και μετριοφροσύνης το να μην εκδικούμαστε ; 
 Σε αυτή τη σύντομη εξέταση του 12ου κεφαλαίου της επιστολής προς τους Ρωμαίους είδαμε αρκετούς σημαντικούς λόγους για τους οποίους δεν “ ανταποδίδουμε κακό αντί κακού σε κανέναν ” . 
 Πρώτον , το να μην εκδικούμαστε είναι η ορθή πορεία . 
 Λόγω της συμπόνιας που μας δείχνει ο Θεός , είναι σωστό και λογικό να προσφέρουμε τον εαυτό μας στον Ιεχωβά και να υπακούμε πρόθυμα στις εντολές του — περιλαμβανομένης και της εντολής να αγαπάμε τους εχθρούς μας . 
 Δεύτερον , το να αρνούμαστε να ανταποδώσουμε κακό αντί κακού είναι η πορεία της αγάπης . 
 Με το να μην εκδικούμαστε και με το να προάγουμε την ειρήνη ελπίζουμε με αγάπη να βοηθήσουμε ακόμα και κάποιους μοχθηρούς εναντιουμένους να γίνουν λάτρεις του Ιεχωβά . 
 Τρίτον , το να μην ανταποδίδουμε με κακό είναι η πορεία της μετριοφροσύνης . 
 Αν παίρναμε εκδίκηση για τον εαυτό μας , αυτό θα αποτελούσε αυθάδεια , διότι ο Ιεχωβά δηλώνει : « Η εκδίκηση είναι δική μου » . 
 Ο Λόγος του Θεού προειδοποιεί επίσης : « Έχει έρθει η αυθάδεια ; Τότε θα έρθει και η ατίμωση · αλλά η σοφία είναι με τους μετριόφρονες » . 
 Το να αφήνουμε σοφά την εκδίκηση για το κακό στα χέρια του Θεού δείχνει μετριοφροσύνη από μέρους μας . 
 Τι θα εξετάσουμε στο επόμενο άρθρο ; 
 Ο Παύλος συνοψίζει την ανάλυσή του σχετικά με το πώς πρέπει να φερόμαστε στους άλλους , παροτρύνοντας τους Χριστιανούς : « Να μην αφήνεις τον εαυτό σου να νικιέται από το κακό αλλά να νικάς το κακό με το καλό » . 
 Ποιες κακές επιρροές αντιμετωπίζουμε σήμερα ; Πώς μπορούμε να τις νικήσουμε ; Οι απαντήσεις σε αυτά και σε άλλα συναφή ερωτήματα θα εξεταστούν στο επόμενο άρθρο . 
 Μπορείτε να Εξηγήσετε ; 
 • Ποια νουθεσία βρίσκουμε επανειλημμένα στο 12ο κεφάλαιο της επιστολής προς τους Ρωμαίους ; 
 • Τι θα μας υποκινεί να μην εκδικούμαστε ; 
 • Ποια οφέλη θα αποκομίσουμε εμείς καθώς και άλλοι αν δεν “ ανταποδίδουμε κακό αντί κακού ” ; 
 [ Πλαίσιο στη σελίδα 22 ] 
 Το 12ο κεφάλαιο της επιστολής προς τους Ρωμαίους περιγράφει τη σχέση ενός Χριστιανού με 
 • τον Ιεχωβά 
 • τους ομόπιστους 
 • τους μη ομόπιστους 
 [ Εικόνα στη σελίδα 23 ] 
 Η επιστολή του Παύλου προς τους Ρωμαίους δίνει πρακτικές συμβουλές στους Χριστιανούς 
 [ Εικόνα στη σελίδα 25 ] 
 Τι μπορούμε να μάθουμε από το παράδειγμα του μαθητή Στεφάνου ; 
 “ Να Νικάτε το Κακό με το Καλό ” 
 « Να μην αφήνεις τον εαυτό σου να νικιέται από το κακό αλλά να νικάς το κακό με το καλό » . — ΡΩΜΑΙΟΥΣ 12 : 21 . 
 Γιατί μπορούμε να είμαστε βέβαιοι ότι μπορούμε να νικήσουμε το κακό ; 
 ΕΙΝΑΙ δυνατόν να μείνουμε σταθεροί απέναντι σε εκείνους που εναντιώνονται σφοδρά στην αληθινή λατρεία ; Είναι δυνατόν να νικήσουμε τις επιρροές που προσπαθούν να μας τραβήξουν ξανά στον ασεβή κόσμο ; Η απάντηση και στα δύο ερωτήματα είναι ναι ! 
 Γιατί το λέμε αυτό ; Λόγω της δήλωσης του αποστόλου Παύλου , ο οποίος έγραψε στην επιστολή του προς τους Ρωμαίους : « Να μην αφήνεις τον εαυτό σου να νικιέται από το κακό αλλά να νικάς το κακό με το καλό » . 
 Αν εμπιστευόμαστε στον Ιεχωβά και είμαστε αποφασισμένοι να μην επιτρέψουμε στον κόσμο να μας νικήσει , το κακό του κόσμου δεν θα μας καταβάλει . 
 Επιπρόσθετα , η φράση « να νικάς το κακό » δείχνει ότι μπορούμε να νικάμε το κακό αν διεξάγουμε διαρκώς την πνευματική μας μάχη εναντίον του . 
 Μόνο εκείνοι που χαλαρώνουν την επαγρύπνησή τους και παύουν να πολεμούν θα νικηθούν από αυτόν τον πονηρό κόσμο και τον κακό του άρχοντα , τον Σατανά τον Διάβολο . — 1 Ιωάννη 5 : 19 . 
 Γιατί θα εξετάσουμε μερικά περιστατικά από τη ζωή του Νεεμία ; 
 Περίπου 500 χρόνια πριν από την εποχή του Παύλου , ένας υπηρέτης του Θεού ο οποίος ζούσε στην Ιερουσαλήμ κατέδειξε πόσο αληθινά είναι τα λόγια του Παύλου σχετικά με τη μάχη ενάντια στο κακό . 
 Εκείνος ο άνθρωπος του Θεού , ο Νεεμίας , όχι μόνο άντεξε στην εναντίωση των ασεβών ανθρώπων , αλλά επίσης νίκησε το κακό με το καλό . 
 Ποιες δυσκολίες αντιμετώπισε ; Τι του έδωσε τη δυνατότητα να επιτύχει ; Πώς μπορούμε εμείς να μιμούμαστε το παράδειγμά του ; Για να απαντήσουμε σε αυτά τα ερωτήματα , ας εξετάσουμε μερικά περιστατικά από τη ζωή του Νεεμία . 
 * 
 Σε τι περιβάλλον ζούσε ο Νεεμίας , και ποιο επίτευγμα επιτέλεσε ; 
 Ο Νεεμίας υπηρετούσε στην αυλή του Βασιλιά Αρταξέρξη της Περσίας . 
 Παρότι ζούσε ανάμεσα σε μη ομόπιστους , δεν “ διαπλάστηκε ” σύμφωνα με το « σύστημα πραγμάτων » εκείνων των ημερών . 
 Όταν προέκυψε κάποια ανάγκη στον Ιούδα , θυσίασε τον άνετο τρόπο ζωής του , έκανε το επίπονο ταξίδι ως την Ιερουσαλήμ και ανέλαβε το τεράστιο έργο της ανοικοδόμησης του τείχους της πόλης . 
 Αν και ήταν κυβερνήτης της Ιερουσαλήμ , ο Νεεμίας μοχθούσε καθημερινά στο πλευρό των Ισραηλιτών συμπατριωτών του « από τη στιγμή που χάραζε η αυγή μέχρι που έβγαιναν τα άστρα » . 
 Ως αποτέλεσμα , μέσα σε δύο μόλις μήνες , το έργο ολοκληρώθηκε ! 
 Επρόκειτο για καταπληκτικό επίτευγμα , διότι στη διάρκεια του έργου οικοδόμησης οι Ισραηλίτες αντιμετώπισαν διάφορες μορφές εναντίωσης . 
 Ποιοι ήταν αυτοί που εναντιώνονταν στον Νεεμία , και ποιος ήταν ο στόχος τους ; 
 Ποιος ήταν ο στόχος των εναντιουμένων του Νεεμία ; 
 Οι κυριότεροι εναντιούμενοι ήταν ο Σαναβαλλάτ , ο Τωβίας και ο Γησέμ , σημαίνοντα πρόσωπα που ζούσαν κοντά στον Ιούδα . 
 Εφόσον ήταν εχθροί του λαού του Θεού , « τους φάνηκε πολύ κακό το ότι [ ο Νεεμίας ] είχε έρθει με σκοπό να επιδιώξει κάτι καλό για τους γιους του Ισραήλ » . 
 Οι εχθροί του Νεεμία ήταν αποφασισμένοι να σταματήσουν τα σχέδιά του για την οικοδόμηση , καταφεύγοντας μάλιστα σε μηχανορραφίες . 
 Θα άφηνε ο Νεεμίας “ τον εαυτό του να νικηθεί από το κακό ” ; 
 « Θύμωσε και Προσβλήθηκε Πάρα Πολύ » 
 5 , 6 . ( α ) Πώς αντέδρασαν οι εχθροί του Νεεμία στο έργο οικοδόμησης ; ( β ) Γιατί δεν πτοήθηκε ο Νεεμίας από τους εναντιουμένους ; 
 Ο Νεεμίας παρότρυνε με θάρρος το λαό του : « Ελάτε να ανοικοδομήσουμε το τείχος της Ιερουσαλήμ » . 
 Εκείνοι απάντησαν : « Ας . . . χτίσουμε » . 
 Ο Νεεμίας αναφέρει : « Ενίσχυσαν τα χέρια τους για το καλό έργο » , αλλά οι εναντιούμενοι « άρχισαν να μας χλευάζουν και να μας βλέπουν με καταφρόνηση και να λένε : “ Τι είναι αυτό που κάνετε ; Εναντίον του βασιλιά στασιάζετε ; ” » Ο Νεεμίας δεν πτοήθηκε από τους εμπαιγμούς και τις ψευδείς κατηγορίες τους . 
 Είπε στους εναντιουμένους : « Ο Θεός των ουρανών είναι Εκείνος που θα μας χαρίσει την επιτυχία , και εμείς , οι υπηρέτες του , θα σηκωθούμε και θα χτίσουμε » . 
 Ο Νεεμίας ήταν αποφασισμένος να συνεχίσει « το καλό έργο » . 
 Ένας από εκείνους τους εναντιουμένους , ο Σαναβαλλάτ , « θύμωσε και προσβλήθηκε πάρα πολύ » και ενέτεινε τη φραστική του επίθεση . 
 « Τι κάνουν αυτοί οι ανήμποροι Ιουδαίοι ; » χλεύαζε . 
 « Θα δώσουν ζωή στις πέτρες από τους σωρούς των χαλασμάτων ; » Ο Τωβίας άρχισε και αυτός να χλευάζει , λέγοντας : « Και αλεπού να ανέβαινε εκεί , θα γκρέμιζε το πέτρινο τείχος τους » . 
 Πώς αντέδρασε ο Νεεμίας ; 
 Με ποιους τρόπους αντέδρασε ο Νεεμίας στις κατηγορίες εκείνων που του εναντιώνονταν ; 
 Ο Νεεμίας απλώς αγνόησε το χλευασμό . 
 Ακολούθησε την εντολή του Θεού και δεν προσπάθησε να εκδικηθεί . 
 Αντίθετα , άφησε το ζήτημα στα χέρια του Ιεχωβά και προσευχήθηκε : « Άκου , Θεέ μας , γιατί γίναμε αντικείμενο περιφρόνησης · και κάνε τον ονειδισμό τους να επιστρέψει πάνω στο κεφάλι τους » . 
 Ο Νεεμίας είχε εμπιστοσύνη στη διαβεβαίωση του Ιεχωβά : « Η εκδίκηση είναι δική μου , και η ανταπόδοση » . 
 Επιπρόσθετα , ο Νεεμίας και ο λαός του “ εξακολούθησαν να χτίζουν το τείχος ” . 
 Δεν επέτρεψαν στον εαυτό τους να λοξοδρομήσει . 
 Μάλιστα « ολόκληρο το τείχος συνδέθηκε , φτάνοντας στα μισά του ύψους του , και ο λαός συνέχισε να έχει καρδιά στο να εργάζεται » . 
 Οι εχθροί της αληθινής λατρείας δεν είχαν καταφέρει να σταματήσουν το έργο οικοδόμησης ! 
 Πώς μπορούμε εμείς να μιμούμαστε τον Νεεμία ; 
 ( α ) Πώς μπορούμε να μιμούμαστε τον Νεεμία όταν οι εναντιούμενοι μας κατηγορούν ψευδώς ; ( β ) Αφηγηθείτε μια εμπειρία που είχατε ή ακούσατε η οποία δείχνει πόσο σοφό είναι να μην ανταποδίδουμε . 
 Σήμερα , οι εναντιούμενοι στο σχολείο , στην εργασία ή ακόμα και στο σπίτι ίσως μας εμπαίζουν και εκτοξεύουν κατηγορίες εναντίον μας . 
 Πολλές φορές , όμως , ο καλύτερος τρόπος αντιμετώπισης αυτών των ψευδών κατηγοριών είναι η εφαρμογή της Γραφικής αρχής : “ Υπάρχει καιρός να σωπαίνει κανείς ” . 
 Συνεπώς , όπως ο Νεεμίας , έτσι και εμείς δεν ανταποδίδουμε με πικρόχολα λόγια . 
 Στρεφόμαστε στον Θεό με προσευχή , εμπιστευόμενοι σε εκείνον που μας διαβεβαιώνει : « Εγώ θα ανταποδώσω » . 
 Ενεργώντας έτσι , δεν αφήνουμε τους εναντιουμένους μας να μας κάνουν να παρεκκλίνουμε από το πνευματικό έργο που πρέπει να επιτελεστεί σήμερα — το κήρυγμα των καλών νέων της Βασιλείας του Θεού και τη μαθήτευση . 
 Κάθε φορά που συμμετέχουμε στο έργο κηρύγματος και δεν επιτρέπουμε στην εναντίωση να μας πτοήσει , δείχνουμε το ίδιο πιστό πνεύμα που εκδήλωσε ο Νεεμίας . 
 “ Θα σας Σκοτώσουμε ” 
 Ποια μορφή εναντίωσης εξαπέλυσαν οι εχθροί του Νεεμία , και πώς αντέδρασε ο Νεεμίας ; 
 Όταν εκείνοι που εναντιώνονταν στην αληθινή λατρεία τον καιρό του Νεεμία άκουσαν ότι « η επισκευή των τειχών της Ιερουσαλήμ είχε προχωρήσει » , πήραν τα σπαθιά τους για να « πολεμήσουν εναντίον της Ιερουσαλήμ » . 
 Η κατάσταση φαινόταν ζοφερή για τους Ιουδαίους . 
 Υπήρχαν Σαμαρείτες στα βόρεια , Αμμωνίτες στα ανατολικά , Άραβες στα νότια και Αζώτιοι στα δυτικά . 
 Η Ιερουσαλήμ ήταν περικυκλωμένη και οι οικοδόμοι φαίνονταν παγιδευμένοι ! 
 Τι έπρεπε να κάνουν ; « Προσευχηθήκαμε στον Θεό μας » , λέει ο Νεεμίας . 
 Οι εχθροί απειλούσαν : « Θα τους σκοτώσουμε και θα σταματήσουμε το έργο » . 
 Ο Νεεμίας απάντησε αναθέτοντας στους οικοδόμους την ευθύνη να υπερασπιστούν την πόλη « με τα σπαθιά τους , τα κοντάρια τους και τα τόξα τους » . 
 Είναι αλήθεια ότι , από ανθρώπινη άποψη , η μικρή ομάδα των Ιουδαίων δεν είχε πιθανότητες να νικήσει τις υπέρτερες δυνάμεις των εχθρών , αλλά ο Νεεμίας τούς παρότρυνε : « Μη φοβάστε . . . 
 Τον Ιεχωβά τον Μεγάλο και τον Φοβερό να έχετε στο νου σας » . — Νεεμίας 4 : 7 - 9 , 11 , 13 , 14 . 
 ( α ) Από τι προήλθε μια ξαφνική τροπή των γεγονότων ανάμεσα στους εχθρούς του Νεεμία ; ( β ) Ποια μέτρα πήρε ο Νεεμίας ; 
 Τώρα υπήρξε μια ξαφνική τροπή των γεγονότων . 
 Οι εχθροί ματαίωσαν την επίθεση . 
 Γιατί ; « Ο αληθινός Θεός είχε ανατρέψει τη βουλή τους » , αναφέρει ο Νεεμίας . 
 Ωστόσο , ο Νεεμίας αντιλαμβανόταν ότι οι εχθροί εξακολουθούσαν να αποτελούν απειλή . 
 Γι ’ αυτό , έκανε με σύνεση κάποιες προσαρμογές στη μέθοδο εργασίας των οικοδόμων . 
 Από τότε και έπειτα , « ασχολούνταν ο καθένας με το έργο χρησιμοποιώντας το ένα του χέρι ενώ με το άλλο κρατούσε το ακόντιο » . 
 Ο Νεεμίας διόρισε επίσης έναν άντρα ο οποίος σε περίπτωση εχθρικής επίθεσης θα « σάλπιζε με το κέρας » για να προειδοποιήσει τους οικοδόμους . 
 Πάνω από όλα , ο Νεεμίας διαβεβαίωσε το λαό : « Ο Θεός μας θα πολεμήσει για εμάς » . 
 Ενθαρρυμένοι και προετοιμασμένοι να αντιμετωπίσουν τυχόν επίθεση , οι οικοδόμοι συνέχισαν να εργάζονται . 
 Ποια διδάγματα μπορούμε να αντλήσουμε εμείς από αυτή την αφήγηση ; 
 Τι δίνει στους αληθινούς Χριστιανούς τη δυνατότητα να αντιστέκονται στο κακό σε χώρες όπου το έργο της Βασιλείας είναι απαγορευμένο , και πώς νικούν το κακό με το καλό ; 
 Κατά καιρούς , οι αληθινοί Χριστιανοί αντιμετωπίζουν βίαιη εναντίωση . 
 Μάλιστα , σε κάποιες χώρες οι μοχθηροί εναντιούμενοι της αληθινής λατρείας αποτελούν υπέρτερη εχθρική δύναμη . 
 Από ανθρώπινη άποψη , οι ομόπιστοί μας σε αυτές τις χώρες δεν έχουν πιθανότητες να νικήσουν . 
 Μολαταύτα , εκείνοι οι Μάρτυρες είναι πεπεισμένοι ότι “ ο Θεός θα πολεμήσει για αυτούς ” . 
 Πράγματι , εκείνοι που διώκονται για τις πεποιθήσεις τους έχουν δει επανειλημμένα ότι ο Ιεχωβά απαντάει στις προσευχές τους και “ ανατρέπει τη βουλή ” ισχυρών εχθρών . 
 Ακόμα και σε χώρες όπου το έργο της Βασιλείας είναι απαγορευμένο , οι Χριστιανοί βρίσκουν τρόπους να συνεχίζουν να κηρύττουν τα καλά νέα . 
 Όπως οι οικοδόμοι στην Ιερουσαλήμ προσάρμοσαν τη μέθοδο εργασίας τους , έτσι και οι Μάρτυρες του Ιεχωβά σήμερα προσαρμόζουν με σύνεση τις μεθόδους κηρύγματός τους όταν δέχονται επίθεση . 
 Βέβαια , δεν χρησιμοποιούν σαρκικά όπλα . 
 Ακόμα και η απειλή σωματικής βίας δεν τους κάνει να σταματήσουν τη δράση τους στο κήρυγμα . 
 Αντίθετα , αυτοί οι θαρραλέοι αδελφοί και αδελφές “ νικούν το κακό με το καλό ” . 
 « Έλα να Συναντηθούμε » 
 12 , 13 . ( α ) Ποια στρατηγική χρησιμοποίησαν οι ενάντιοι του Νεεμία ; ( β ) Γιατί απέρριψε ο Νεεμίας την πρόσκληση να συναντήσει τους εναντίους του ; 
 Όταν οι εχθροί του Νεεμία συνειδητοποίησαν ότι οι άμεσες επιθέσεις τους είχαν αποτύχει , στράφηκαν σε πιο ύπουλες μορφές εναντίωσης . 
 Μάλιστα δοκίμασαν τρία δόλια σχέδια . 
 Ποια ήταν αυτά ; 
 Πρώτον , οι εχθροί του Νεεμία προσπάθησαν να τον εξαπατήσουν , λέγοντάς του : « Έλα να συναντηθούμε κατόπιν συμφωνίας στα χωριά του λεκανοπέδιου της Ωνώ » . 
 Η Ωνώ βρισκόταν ανάμεσα στην Ιερουσαλήμ και στη Σαμάρεια . 
 Άρα οι εχθροί πρότειναν στον Νεεμία να τους συναντήσει στα μισά του δρόμου για να λύσουν τις διαφορές τους . 
 Ο Νεεμίας θα μπορούσε να είχε κάνει τη σκέψη : “ Αυτό φαίνεται λογικό . 
 Καλύτερα να διαπραγματευτούμε παρά να πολεμήσουμε ” . 
 Αλλά ο Νεεμίας αρνήθηκε . 
 Ο ίδιος εξήγησε το γιατί : « Σχεδίαζαν να μου κάνουν κακό » . 
 Κατάλαβε το σχέδιό τους και δεν εξαπατήθηκε . 
 Τέσσερις φορές είπε στους εναντίους του : « Δεν μπορώ να κατεβώ . 
 Γιατί να σταματήσει το έργο ενόσω εγώ θα το αφήσω και θα κατεβώ σε εσάς ; » Οι απόπειρες των εχθρών να κάνουν τον Νεεμία να συμβιβαστεί απέτυχαν . 
 Εκείνος κράτησε το μάτι του προσηλωμένο στο έργο οικοδόμησης . — Νεεμίας 6 : 1 - 4 . 
 Πώς αντέδρασε ο Νεεμίας απέναντι στους ψευδείς κατηγόρους του ; 
 Δεύτερον , οι εχθροί του Νεεμία κατέφυγαν στη διάδοση ψευδών φημών , κατηγορώντας τον ότι “ σχεδίαζε να στασιάσει ” εναντίον του Βασιλιά Αρταξέρξη . 
 Είπαν για άλλη μια φορά στον Νεεμία : « Έλα να συσκεφθούμε » . 
 Ο Νεεμίας αρνήθηκε και πάλι , διότι διέκρινε την πρόθεση των εχθρών . 
 Ο Νεεμίας εξήγησε : « Όλοι τους προσπαθούσαν να μας φοβίσουν , λέγοντας : “ Τα χέρια τους θα ατονήσουν και θα αφήσουν το έργο , και έτσι αυτό δεν θα επιτελεστεί ” » . 
 Αυτή τη φορά , όμως , ο Νεεμίας αντέκρουσε την κατηγορία των εχθρών του , δηλώνοντας : « Πράγματα σαν αυτά που λες δεν έχουν συμβεί , αλλά από την καρδιά σου τα επινοείς » . 
 Επιπρόσθετα , ο Νεεμίας στράφηκε στον Ιεχωβά για υποστήριξη , προσευχόμενος : « Ενίσχυσε τα χέρια μου » . 
 Είχε την πεποίθηση ότι με τη βοήθεια του Ιεχωβά θα κατάφερνε να ανατρέψει αυτή την πλεκτάνη και να συνεχίσει το έργο οικοδόμησης . — Νεεμίας 6 : 5 - 9 . 
 Ποια πρόταση έκανε ένας ψευδοπροφήτης , και γιατί δεν δέχτηκε ο Νεεμίας τη συγκεκριμένη πρόταση ; 
 Τρίτον , οι εχθροί του Νεεμία χρησιμοποίησαν έναν προδότη , τον Ισραηλίτη Σεμαΐα , για να προσπαθήσουν να κάνουν τον Νεεμία να παραβιάσει το Νόμο του Θεού . 
 Ο Σεμαΐας είπε στον Νεεμία : « Ας συναντηθούμε κατόπιν συμφωνίας στον οίκο του αληθινού Θεού , μέσα στο ναό , και ας κλείσουμε τις πόρτες του ναού · διότι έρχονται να σε σκοτώσουν » . 
 Ο Σεμαΐας είπε ότι ο Νεεμίας επρόκειτο να δολοφονηθεί αλλά ότι θα μπορούσε να σωθεί αν κρυβόταν στο ναό . 
 Ωστόσο , ο Νεεμίας δεν ήταν ιερέας . 
 Θα διέπραττε αμαρτία αν κρυβόταν στον οίκο του Θεού . 
 Θα παραβίαζε άραγε το Νόμο του Θεού προσπαθώντας να σώσει τη ζωή του ; Ο Νεεμίας απάντησε : « Ποιος σαν εμένα μπορεί να μπει στο ναό και να ζήσει ; Δεν θα μπω ! » 
 Γιατί δεν έπεσε ο Νεεμίας στην παγίδα που του είχαν στήσει ; Επειδή γνώριζε ότι αν και ο Σεμαΐας ήταν Ισραηλίτης ομοεθνής του , « δεν τον είχε στείλει ο Θεός » . 
 Άλλωστε , ένας αληθινός προφήτης δεν θα τον συμβούλευε ποτέ να παραβιάσει το Νόμο του Θεού . 
 Και πάλι , ο Νεεμίας δεν άφησε τον εαυτό του να νικηθεί από τους κακούς εναντιουμένους . 
 Λίγο αργότερα , ήταν σε θέση να δηλώσει : « Τελικά το τείχος αποπερατώθηκε την εικοστή πέμπτη ημέρα του Ελούλ , μέσα σε πενήντα δύο ημέρες » . — Νεεμίας 6 : 10 - 15 · Αριθμοί 1 : 51 · 18 : 7 . 
 ( α ) Πώς πρέπει να αντιμετωπίζουμε τους ψεύτικους φίλους , τους ψευδείς κατηγόρους και τους ψευδαδέλφους ; ( β ) Πώς δείχνετε εσείς ότι αρνείστε να συμβιβάσετε τις πεποιθήσεις σας στο σπίτι , στο σχολείο ή στην εργασία ; 
 Όπως ο Νεεμίας , έτσι και εμείς μπορεί να αντιμετωπίσουμε εναντιουμένους όπως είναι οι ψεύτικοι φίλοι , οι ψευδείς κατήγοροι και οι ψευδάδελφοι . 
 Μερικά άτομα ενδέχεται να μας προσκαλέσουν να τα συναντήσουμε « στα μισά του δρόμου » , σαν να λέγαμε . 
 Ίσως προσπαθήσουν να μας πείσουν ότι , αν υπηρετούμε τον Ιεχωβά με κάπως λιγότερο ζήλο , θα μπορούμε να επιδιώκουμε ταυτόχρονα κοσμικούς στόχους . 
 Ωστόσο , επειδή η Βασιλεία του Θεού έρχεται πρώτη στη ζωή μας , εμείς αρνούμαστε να συμβιβαστούμε . 
 Επίσης , οι εναντιούμενοι διαδίδουν ψευδείς κατηγορίες εναντίον μας . 
 Σε μερικές χώρες μάς κατηγορούν ότι αποτελούμε απειλή για το Κράτος , όπως ο Νεεμίας κατηγορήθηκε για στασιασμό κατά του βασιλιά . 
 Ορισμένες κατηγορίες έχουν διαψευστεί επιτυχώς στα δικαστήρια . 
 Αλλά οποιαδήποτε και αν είναι η έκβαση κάθε μεμονωμένης περίπτωσης , προσευχόμαστε με πεποίθηση να κατευθύνει ο Ιεχωβά τα ζητήματα σύμφωνα με το θέλημά του . 
 Η εναντίωση μπορεί επίσης να προέρχεται από εκείνους που προσποιούνται ότι υπηρετούν τον Ιεχωβά . 
 Όπως ένας Ιουδαίος συμπατριώτης του Νεεμία προσπάθησε να τον πείσει να παραβιάσει το Νόμο του Θεού για να σώσει τη ζωή του , έτσι και κάποιοι αποστάτες πρώην Μάρτυρες ίσως προσπαθήσουν να μας επηρεάσουν ώστε να συμβιβαστούμε με τον έναν ή τον άλλον τρόπο . 
 Ωστόσο , εμείς απορρίπτουμε τους αποστάτες επειδή γνωρίζουμε ότι η ζωή μας σώζεται , όχι με το να παραβιάζουμε τους νόμους του Θεού , αλλά με το να τους τηρούμε ! 
 Ναι , με τη βοήθεια του Ιεχωβά μπορούμε να νικήσουμε κάθε μορφή κακού . 
 Διακηρύττουμε τα Καλά Νέα Παρότι Αντιμετωπίζουμε το Κακό 
 17 , 18 . ( α ) Τι προσπαθούν να επιτύχουν ο Σατανάς και τα όργανά του ; ( β ) Τι είστε αποφασισμένοι να κάνετε εσείς , και γιατί ; 
 Ο Λόγος του Θεού δηλώνει σχετικά με τους χρισμένους αδελφούς του Χριστού : « Νίκησαν [ τον Σατανά ] χάρη . . . στο λόγο της μαρτυρίας τους » . 
 Συνεπώς , υπάρχει άμεση σύνδεση ανάμεσα στη νίκη επί του Σατανά — ο οποίος είναι η πηγή του κακού — και στο κήρυγμα του αγγέλματος της Βασιλείας . 
 Δεν είναι να απορούμε που ο Σατανάς επιτίθεται ανελέητα τόσο στο χρισμένο υπόλοιπο όσο και στο « μεγάλο πλήθος » προκαλώντας εναντίωση ! — Αποκάλυψη 7 : 9 · 12 : 17 . 
 Όπως είδαμε , η εναντίωση μπορεί να έρθει με τη μορφή φραστικών επιθέσεων , απειλών για σωματική βία ή με πιο ύπουλες μορφές . 
 Σε κάθε περίπτωση , ο στόχος του Σατανά είναι πάντοτε ο ίδιος — να σταματήσει το έργο κηρύγματος . 
 Ωστόσο , θα αποτύχει οικτρά επειδή ο λαός του Θεού , μιμούμενος τον Νεεμία , είναι αποφασισμένος να “ νικάει το κακό με το καλό ” . 
 Θα το κάνουν αυτό συνεχίζοντας το κήρυγμα των καλών νέων ώσπου ο Ιεχωβά να πει ότι το έργο έχει επιτελεστεί ! — Μάρκος 13 : 10 · Ρωμαίους 8 : 31 · Φιλιππησίους 1 : 27 , 28 . 
 [ Υποσημείωση ] 
 Για το ιστορικό φόντο αυτών των περιστατικών , διαβάστε τα εδάφια Νεεμίας 1 : 1 - 4 · 2 : 1 - 6 , 9 - 20 · 4 : 1 - 23 · 6 : 1 - 15 . 
 Θυμάστε ; 
 • Τι είδους εναντίωση αντιμετώπιζαν οι υπηρέτες του Θεού στο παρελθόν την οποία αντιμετωπίζουν και οι Χριστιανοί σήμερα ; 
 • Ποιος ήταν ο κύριος στόχος των εχθρών του Νεεμία , και ποιος είναι ο στόχος των εχθρών του Θεού σήμερα ; 
 • Πώς νικάμε εμείς το κακό με το καλό σήμερα ; 
 [ Πλαίσιο / ​ Εικόνα στη σελίδα 29 ] 
 Διδάγματα από το Βιβλίο του Νεεμία 
 Οι υπηρέτες του Θεού αντιμετωπίζουν 
 • χλευασμό 
 • απειλές 
 • απάτη 
 Στην απάτη καταφεύγουν οι 
 • ψεύτικοι φίλοι 
 • ψευδείς κατήγοροι 
 • ψευδάδελφοι 
 Οι υπηρέτες του Θεού νικούν το κακό 
 • μένοντας προσκολλημένοι στο θεόδοτο έργο τους 
 [ Εικόνα στη σελίδα 27 ] 
 Ο Νεεμίας και οι συνεργάτες του ανοικοδόμησαν το τείχος της Ιερουσαλήμ παρά τη σφοδρή εναντίωση 
 [ Εικόνα στη σελίδα 31 ] 
 Οι αληθινοί Χριστιανοί κηρύττουν άφοβα τα καλά νέα 
 Μήπως Έχετε Αμαρτήσει Εναντίον του Αγίου Πνεύματος ; 
 « Υπάρχει αμαρτία που επισύρει θάνατο » . — 1 ΙΩΑΝΝΗ 5 : 16 . 
 1 , 2 . 
 Πώς γνωρίζουμε ότι είναι δυνατόν να αμαρτήσει κάποιος εναντίον του αγίου πνεύματος του Θεού ; 
 « ΜΟΥ έχει γίνει έμμονη ιδέα ότι έχω αμαρτήσει εναντίον του αγίου πνεύματος » . 
 Αυτά τα λόγια έγραψε μια γυναίκα από τη Γερμανία , παρότι υπηρετούσε τον Θεό . 
 Μπορεί ένας Χριστιανός πράγματι να αμαρτήσει εναντίον του αγίου πνεύματος του Θεού , δηλαδή της ενεργού δύναμής του ; 
 Ναι , είναι δυνατόν να αμαρτήσει κάποιος εναντίον του αγίου πνεύματος του Ιεχωβά . 
 « Κάθε είδους αμαρτία και βλασφημία θα συγχωρηθεί στους ανθρώπους » , είπε ο Ιησούς Χριστός , « αλλά η βλασφημία εναντίον του πνεύματος δεν θα συγχωρηθεί » . 
 Μας δίνεται η εξής προειδοποίηση : « Αν αμαρτάνουμε εκούσια , αφού πρώτα έχουμε λάβει την ακριβή γνώση της αλήθειας , δεν απομένει πια θυσία για αμαρτίες , αλλά απομένει κάποια φοβερή προσδοκία κρίσης » . 
 Επίσης , ο απόστολος Ιωάννης έγραψε : « Υπάρχει αμαρτία που επισύρει θάνατο » . 
 Αλλά επαφίεται άραγε στο άτομο που έχει διαπράξει σοβαρή αμαρτία να καθορίσει αν πρόκειται για « αμαρτία που επισύρει θάνατο » ; 
 Η Μετάνοια Φέρνει Συγχώρηση 
 Τι είναι πιθανό να συμβαίνει αν θλιβόμαστε βαθιά για μια αμαρτία που έχουμε διαπράξει ; 
 Ο Ιεχωβά είναι ο τελικός Κριτής των ατόμων που αδικοπραγούν . 
 Πραγματικά , όλοι μας πρέπει να του δώσουμε λογαριασμό , και εκείνος κάνει πάντα το σωστό . 
 Ο Ιεχωβά κρίνει αν έχουμε διαπράξει ασυγχώρητη αμαρτία , και εκείνος είναι σε θέση να αποσύρει το πνεύμα του από εμάς . 
 Ωστόσο , αν θλιβόμαστε βαθιά για μια αμαρτία που έχουμε διαπράξει , είναι πολύ πιθανό ότι έχουμε μετανοήσει ειλικρινά . 
 Τι είναι , όμως , η γνήσια μετάνοια ; 
 ( α ) Πώς θα ορίζατε τη μετάνοια ; ( β ) Γιατί είναι πολύ παρηγορητικά τα εδάφια Ψαλμός 103 : 10 - 14 ; 
 Το ότι μετανοούμε σημαίνει ότι αλλάζουμε τη στάση μας απέναντι στην αμαρτία που διαπράξαμε ή ίσως σκοπεύαμε να διαπράξουμε . 
 Σημαίνει ότι νιώθουμε λύπη ή μεταμέλεια και εγκαταλείπουμε την αμαρτωλή πορεία . 
 Αν έχουμε διαπράξει σοβαρή αμαρτία αλλά έχουμε κάνει τα απαραίτητα βήματα για να δείξουμε ότι έχουμε μετανοήσει αληθινά , μπορούμε να παρηγορηθούμε από τα λόγια του ψαλμωδού : « [ Ο Ιεχωβά ] δεν έκανε σε εμάς κατά τις αμαρτίες μας · ούτε έφερε πάνω μας ό , τι μας άξιζε κατά τα σφάλματά μας . 
 Διότι όπως είναι ψηλότεροι οι ουρανοί από τη γη , έτσι είναι υπέρτερη και η στοργική του καλοσύνη προς εκείνους που τον φοβούνται . 
 Όσο μακριά είναι η ανατολή από τη δύση , τόσο μακριά από εμάς έβαλε τις παραβάσεις μας . 
 Όπως ο πατέρας δείχνει έλεος στους γιους του , έτσι και ο Ιεχωβά έδειξε έλεος σε όσους τον φοβούνται . 
 Διότι αυτός γνωρίζει καλά την πλάση μας , θυμάται ότι είμαστε χώμα » . — Ψαλμός 103 : 10 - 14 . 
 5 , 6 . 
 Αναφέρετε την ουσία των εδαφίων 1 Ιωάννη 3 : 19 - 22 , και εξηγήστε τη σημασία των λόγων του αποστόλου . 
 Παρηγορητικά είναι και τα λόγια του αποστόλου Ιωάννη : « Από αυτό θα γνωρίσουμε ότι προερχόμαστε από την αλήθεια , και θα βεβαιώσουμε την καρδιά μας ενώπιόν του σε ό , τι αφορά οτιδήποτε για το οποίο μπορεί να μας καταδικάζει η καρδιά μας , επειδή ο Θεός είναι μεγαλύτερος από την καρδιά μας και γνωρίζει τα πάντα . 
 Αγαπητοί , αν η καρδιά μας δεν μας καταδικάζει , έχουμε παρρησία προς τον Θεό · και οτιδήποτε ζητάμε το λαβαίνουμε από αυτόν , επειδή τηρούμε τις εντολές του και κάνουμε αυτά που είναι αρεστά στα μάτια του » . — 1 Ιωάννη 3 : 19 - 22 . 
 “ Γνωρίζουμε ότι προερχόμαστε από την αλήθεια ” με βάση το γεγονός ότι εκδηλώνουμε αδελφική αγάπη και δεν κάνουμε την αμαρτία συνήθειά μας . 
 Αν νιώθουμε καταδικασμένοι για κάποιον λόγο , είναι καλό να θυμόμαστε ότι « ο Θεός είναι μεγαλύτερος από την καρδιά μας και γνωρίζει τα πάντα » . 
 Ο Ιεχωβά μάς δείχνει έλεος επειδή γνωρίζει την « ανυπόκριτη αδελφική στοργή » μας , τη μάχη που διεξάγουμε κατά της αμαρτίας και τις προσπάθειες που καταβάλλουμε για να κάνουμε το θέλημά του . 
 Η καρδιά μας “ δεν θα μας καταδικάζει ” αν εμπιστευόμαστε στον Ιεχωβά , εκδηλώνουμε αδελφική αγάπη και δεν είμαστε ένοχοι εσκεμμένης αμαρτίας . 
 Θα έχουμε « παρρησία προς τον Θεό » στην προσευχή , και εκείνος θα μας απαντάει επειδή τηρούμε τις εντολές του . 
 Αμάρτησαν Εναντίον του Πνεύματος 
 Από τι καθορίζεται το αν μια αμαρτία μπορεί να συγχωρηθεί ή όχι ; 
 Ποιες αμαρτίες δεν συγχωρούνται ; Για να απαντήσουμε σε αυτό το ερώτημα , ας εξετάσουμε μερικά Βιβλικά παραδείγματα . 
 Αυτό θα μας παρηγορήσει αν έχουμε μετανοήσει αλλά είμαστε ακόμα πολύ στενοχωρημένοι για τα σοβαρά μας σφάλματα . 
 Θα δούμε ότι το ζήτημα δεν είναι τόσο το είδος της αμαρτίας που έχει διαπράξει ένα άτομο . 
 Απεναντίας , το αν μια αμαρτία μπορεί να συγχωρηθεί ή όχι καθορίζεται από το κίνητρο , από την κατάσταση της καρδιάς του ατόμου και από το πόσο εκούσια ήταν η αμαρτία . 
 Πώς αμάρτησαν εναντίον του αγίου πνεύματος μερικοί Ιουδαίοι θρησκευτικοί ηγέτες του πρώτου αιώνα ; 
 Οι Ιουδαίοι θρησκευτικοί ηγέτες του πρώτου αιώνα που εναντιώνονταν με μοχθηρία στον Ιησού Χριστό αμάρταναν εναντίον του αγίου πνεύματος . 
 Έβλεπαν το πνεύμα του Θεού να επενεργεί στον Ιησού καθώς αυτός έκανε θαύματα τα οποία έφερναν τιμή στον Ιεχωβά . 
 Εντούτοις , εκείνοι οι εχθροί του Χριστού απέδιδαν αυτή τη δύναμη στον Σατανά τον Διάβολο . 
 Σύμφωνα με τον Ιησού , όσοι βλασφημούσαν εναντίον του αγίου πνεύματος του Θεού με αυτόν τον τρόπο διέπρατταν αμαρτία η οποία δεν θα συγχωρούνταν ούτε στο παρόν « σύστημα πραγμάτων ούτε σε εκείνο που πρόκειται να έρθει » . — Ματθαίος 12 : 22 - 32 . 
 Τι είναι η βλασφημία , και τι είπε ο Ιησούς σχετικά με αυτήν ; 
 Η βλασφημία είναι δυσφημιστική , επιβλαβής ή υβριστική ομιλία . 
 Αφού Πηγή του αγίου πνεύματος είναι ο Θεός , το να μιλάει κάποιος εναντίον του πνεύματός Του ισοδυναμεί με το να μιλάει εναντίον του Ιεχωβά . 
 Το να επιδίδεται κάποιος αμετανόητα σε τέτοια ομιλία είναι ασυγχώρητο . 
 Τα λόγια του Ιησού για αυτού του είδους την αμαρτία δείχνουν ότι ο Ιησούς αναφέρεται σε εκείνους που εναντιώνονται εσκεμμένα στην επενέργεια του αγίου πνεύματος του Θεού . 
 Επειδή το πνεύμα του Ιεχωβά επενεργούσε στον Ιησού αλλά οι ενάντιοί του απέδιδαν αυτή τη δύναμη στον Διάβολο , βλασφημούσαν εναντίον του πνεύματος και αμάρταναν . 
 Γι ’ αυτό , ο Ιησούς δήλωσε : « Όποιος βλασφημήσει εναντίον του αγίου πνεύματος δεν έχει συγχώρηση ποτέ , αλλά είναι ένοχος αιώνιας αμαρτίας » . — Μάρκος 3 : 20 - 29 . 
 Γιατί αποκάλεσε ο Ιησούς τον Ιούδα « γιο της καταστροφής » ; 
 Αναλογιστείτε επίσης την περίπτωση του Ιούδα του Ισκαριώτη . 
 Εκείνος ακολουθούσε ανέντιμη πορεία κλέβοντας από το κουτί με τα χρήματα που του είχαν εμπιστευτεί . 
 Ο Ιούδας πήγε αργότερα στους Ιουδαίους άρχοντες και κανόνισε να προδώσει τον Ιησού για 30 ασημένια νομίσματα . 
 Είναι αλήθεια ότι ο Ιούδας ένιωσε τύψεις μετά την προδοσία , αλλά ποτέ δεν μετανόησε για την εσκεμμένη αμαρτία του . 
 Συνεπώς , ο Ιούδας δεν είναι άξιος ανάστασης . 
 Γι ’ αυτό , ο Ιησούς τον αποκάλεσε « γιο της καταστροφής » . — Ιωάννης 17 : 12 · Ματθαίος 26 : 14 - 16 . 
 Δεν Αμάρτησαν Εναντίον του Πνεύματος 
 11 - 13 . 
 Ποιες αμαρτίες διέπραξε ο Βασιλιάς Δαβίδ σε σχέση με τη Βηθ - σαβεέ , και πώς μπορεί να μας παρηγορήσει ο τρόπος με τον οποίο πολιτεύτηκε ο Θεός μαζί τους ; 
 Μερικές φορές , κάποιοι Χριστιανοί που έχουν ομολογήσει τη σοβαρή τους αμαρτία και έχουν λάβει πνευματική βοήθεια από τους πρεσβυτέρους μπορεί να εξακολουθούν να πλήττονται από ανησυχία για παραβάσεις του νόμου του Θεού τις οποίες διέπραξαν στο παρελθόν . 
 Αν αντιμετωπίζουμε προσωπικά τέτοιο πρόβλημα , πιθανότατα θα ωφεληθούμε εξετάζοντας τι λένε οι Γραφές για άτομα των οποίων οι αμαρτίες συγχωρήθηκαν . 
 Ο Βασιλιάς Δαβίδ διέπραξε σοβαρές αμαρτίες σε σχέση με τη Βηθ - σαβεέ , τη σύζυγο του Ουρία . 
 Όταν κοίταξε από την ταράτσα του σπιτιού του που βρισκόταν εκεί κοντά και είδε αυτή την όμορφη γυναίκα να λούζεται , έστειλε να τη φέρουν στο ανάκτορό του και είχε σεξουαλικές σχέσεις μαζί της . 
 Καθώς πληροφορήθηκε αργότερα ότι εκείνη ήταν έγκυος , κατέστρωσε ένα σχέδιο ώστε ο σύζυγός της , ο Ουρίας , να κοιμηθεί μαζί της και έτσι να καλυφτεί η μοιχεία . 
 Όταν αυτή η πλεκτάνη απέτυχε , ο βασιλιάς διευθέτησε να σκοτωθεί ο Ουρίας στη μάχη . 
 Έπειτα από αυτό , η Βηθ - σαβεέ έγινε σύζυγος του Δαβίδ και του γέννησε ένα παιδί το οποίο πέθανε . — 2 Σαμουήλ 11 : 1 - 27 . 
 Ο Ιεχωβά χειρίστηκε τα ζητήματα που περιλάμβαναν τον Δαβίδ και τη Βηθ - σαβεέ . 
 Ο Θεός συγχώρησε τον Δαβίδ , λαμβάνοντας προφανώς υπόψη παράγοντες όπως η μετάνοιά του και η διαθήκη για Βασιλεία την οποία είχε συνάψει μαζί του . 
 Η Βηθ - σαβεέ έδειξε προφανώς μετανοημένη στάση , διότι της δόθηκε το προνόμιο να γίνει η μητέρα του Βασιλιά Σολομώντα και πρόγονος του Ιησού Χριστού . 
 Αν έχουμε αμαρτήσει , είναι καλό να θυμόμαστε ότι ο Ιεχωβά λαμβάνει υπόψη του τη μετανοημένη στάση μας . 
 Πώς φαίνεται παραστατικά το εύρος της συγχωρητικότητας του Θεού στην περίπτωση του Βασιλιά Μανασσή ; 
 Το εύρος της συγχωρητικότητας του Ιεχωβά φαίνεται επίσης παραστατικά στην περίπτωση του Βασιλιά Μανασσή του Ιούδα . 
 Αυτός έπραξε το κακό στα μάτια του Ιεχωβά . 
 Ο Μανασσής έστησε θυσιαστήρια για τον Βάαλ , λάτρευε « όλο το στράτευμα των ουρανών » , και μάλιστα έχτισε βωμούς για ψεύτικους θεούς σε δύο αυλές του ναού . 
 Πέρασε τους γιους του μέσα από τη φωτιά , προήγε τις πνευματιστικές πράξεις και έκανε τους κατοίκους του Ιούδα και της Ιερουσαλήμ να « πράττουν χειρότερα από τα έθνη τα οποία είχε αφανίσει ο Ιεχωβά μπροστά από τους γιους του Ισραήλ » . 
 Οι προειδοποιήσεις που δίνονταν μέσω των προφητών του Θεού δεν εισακούονταν . 
 Τελικά , ο βασιλιάς της Ασσυρίας πήρε αιχμάλωτο τον Μανασσή . 
 Ενόσω ο Μανασσής βρισκόταν σε αιχμαλωσία , μετανόησε και προσευχόταν συνεχώς ταπεινά στον Θεό , ο οποίος τον συγχώρησε και τον αποκατέστησε στη βασιλεία του στην Ιερουσαλήμ , όπου ο Μανασσής προώθησε την αληθινή λατρεία . — 2 Χρονικών 33 : 2 - 17 . 
 Ποιο περιστατικό από τη ζωή του αποστόλου Πέτρου δείχνει ότι ο Ιεχωβά συγχωρεί « άφθονα » ; 
 Αιώνες αργότερα , ο απόστολος Πέτρος διέπραξε σοβαρή αμαρτία όταν αρνήθηκε τον Ιησού . 
 Ωστόσο , ο Ιεχωβά συγχώρησε τον Πέτρο « άφθονα » . 
 Γιατί ; Επειδή ο Πέτρος μετανόησε ειλικρινά . 
 Δόθηκαν σαφείς αποδείξεις της συγχώρησης του Θεού όταν , την ημέρα της Πεντηκοστής , ο Πέτρος είχε το προνόμιο να δώσει μαρτυρία για τον Ιησού με τόλμη . 
 Υπάρχει κανένας λόγος να πιστεύουμε ότι ο Θεός θα ήταν λιγότερο συγχωρητικός προς αληθινά μετανοημένους Χριστιανούς σήμερα ; « Αν παρατηρούσες σφάλματα , Γιαχ , Ιεχωβά , ποιος θα μπορούσε να σταθεί ; » έψαλε ο ψαλμωδός , « διότι εσύ δίνεις αληθινή συγχώρηση » . — Ψαλμός 130 : 3 , 4 . 
 Καθησυχάζουμε το Φόβο για την Αμαρτία 
 Υπό ποιες προϋποθέσεις δίνει ο Θεός συγχώρηση ; 
 Τα προαναφερθέντα παραδείγματα θα μας βοηθήσουν να καθησυχάσουμε την ανησυχία μας για την πιθανότητα να έχουμε αμαρτήσει εναντίον του αγίου πνεύματος . 
 Αυτά δείχνουν ότι ο Ιεχωβά όντως συγχωρεί τους μετανοημένους αμαρτωλούς . 
 Η ένθερμη προσευχή στον Θεό είναι πρώτιστης σπουδαιότητας . 
 Αν έχουμε αμαρτήσει , μπορούμε να ζητάμε συγχώρηση με βάση τη λυτρωτική θυσία του Ιησού , το έλεος του Ιεχωβά , την κληρονομημένη μας ατέλεια και το υπόμνημα της πιστής υπηρεσίας μας . 
 Εφόσον γνωρίζουμε ότι ο Ιεχωβά εκδηλώνει παρ ’ αξία καλοσύνη , μπορούμε να ζητάμε συγχώρηση , με την πεποίθηση ότι θα μας δοθεί . — Εφεσίους 1 : 7 . 
 Τι πρέπει να κάνουμε αν έχουμε αμαρτήσει και χρειαζόμαστε πνευματική βοήθεια ; 
 Τι γίνεται αν έχουμε αμαρτήσει αλλά δεν μπορούμε να προσευχηθούμε επειδή η αμαρτία μας μάς έχει κάνει πνευματικά άρρωστους ; Σε σχέση με αυτό , ο μαθητής Ιάκωβος έγραψε : « Ας καλέσει [ το συγκεκριμένο άτομο ] τους πρεσβυτέρους της εκκλησίας , και ας προσευχηθούν για αυτόν , αλείβοντάς τον με λάδι στο όνομα του Ιεχωβά . 
 Και η προσευχή της πίστης θα κάνει καλά εκείνον που πάσχει , και ο Ιεχωβά θα τον εγείρει . 
 Και αν έχει διαπράξει αμαρτίες , αυτό θα του συγχωρηθεί » . — Ιακώβου 5 : 14 , 15 . 
 Γιατί δεν είναι απαραιτήτως ασυγχώρητη η αμαρτία ενός ατόμου ακόμα και αν αποβληθεί από την εκκλησία ; 
 Ακόμα και αν ένας παραβάτης είναι προς το παρόν αμετανόητος και αποβληθεί από την εκκλησία , η αμαρτία του δεν είναι απαραιτήτως ασυγχώρητη . 
 Αναφορικά με έναν αποκομμένο χρισμένο παραβάτη στην Κόρινθο , ο Παύλος έγραψε : « Αυτή η επίπληξη που δόθηκε από την πλειονότητα είναι αρκετή για έναν τέτοιον άνθρωπο , ώστε , απεναντίας τώρα , να τον συγχωρήσετε με καλοσύνη και να τον παρηγορήσετε , μήπως έναν τέτοιον άνθρωπο τον καταπιεί η υπερβολική λύπη » . 
 Για να αποκατασταθούν , όμως , πνευματικά εκείνοι που έχουν σφάλει πρέπει να δεχτούν τη βασισμένη στη Γραφή πνευματική βοήθεια των Χριστιανών πρεσβυτέρων και να δώσουν αποδείξεις γνήσιας μετάνοιας . 
 Πρέπει να “ παραγάγουν καρπούς που αρμόζουν στη μετάνοια ” . — Λουκάς 3 : 8 . 
 Τι μπορεί να μας βοηθήσει να παραμείνουμε « υγιείς στην πίστη » ; 
 Τι μπορεί να συντελέσει στο να νιώθουμε ότι έχουμε αμαρτήσει εναντίον του αγίου πνεύματος ; Η υπέρ το δέον ευσυνειδησία ή η κακή υγεία μπορεί να συμβάλουν σε αυτό . 
 Σε μια τέτοια περίπτωση , η προσευχή και η επιπρόσθετη ανάπαυση μπορεί να βοηθήσουν . 
 Και ιδιαίτερα δεν πρέπει να επιτρέψουμε στον Σατανά να μας αποθαρρύνει ώστε να πάψουμε να υπηρετούμε τον Θεό . 
 Εφόσον ο Ιεχωβά δεν βρίσκει ευχαρίστηση στο θάνατο του πονηρού , ασφαλώς δεν χαίρεται με την απώλεια κανενός υπηρέτη του . 
 Γι ’ αυτό , αν φοβόμαστε ότι έχουμε αμαρτήσει εναντίον του πνεύματος , πρέπει να εξακολουθήσουμε να τρεφόμαστε από το Λόγο του Θεού , περιλαμβανομένων και παρηγορητικών τμημάτων όπως είναι οι Ψαλμοί . 
 Χρειάζεται να συνεχίσουμε να παρακολουθούμε τις συναθροίσεις και να συμμετέχουμε στο έργο κηρύγματος της Βασιλείας . 
 Αυτό θα μας βοηθήσει να είμαστε « υγιείς στην πίστη » και να μην ανησυχούμε μήπως έχουμε διαπράξει την ασυγχώρητη αμαρτία . — Τίτο 2 : 2 . 
 Ποια λογίκευση μπορεί να βοηθήσει ένα άτομο να αντιληφθεί ότι δεν έχει αμαρτήσει εναντίον του αγίου πνεύματος ; 
 Όσοι φοβούνται ότι έχουν αμαρτήσει εναντίον του αγίου πνεύματος θα μπορούσαν να αναρωτηθούν : “ Έχω βλασφημήσει εναντίον του αγίου πνεύματος ; Μετανόησα γνήσια για την αμαρτία μου ; Έχω πίστη στη συγχωρητικότητα του Θεού ; Είμαι άραγε αποστάτης που έχει απορρίψει το πνευματικό φως ; ” Πιθανότατα , αυτά τα άτομα θα συνειδητοποιήσουν ότι δεν έχουν βλασφημήσει εναντίον του αγίου πνεύματος του Θεού ούτε έχουν γίνει αποστάτες . 
 Έχουν μετανοήσει και έχουν ακλόνητη πίστη στη συγχωρητικότητα του Ιεχωβά . 
 Αν ισχύει αυτό , τότε δεν έχουν αμαρτήσει εναντίον του αγίου πνεύματος του Ιεχωβά . 
 Με ποια ερωτήματα θα ασχοληθεί το επόμενο άρθρο ; 
 Τι ευλογία είναι να είμαστε βέβαιοι ότι δεν έχουμε αμαρτήσει εναντίον του αγίου πνεύματος ! 
 Σε σχέση με αυτό το ζήτημα , όμως , εγείρονται κάποια ερωτήματα τα οποία θα εξεταστούν στο επόμενο άρθρο . 
 Λόγου χάρη , θα μπορούσαμε να αναρωτηθούμε : “ Οδηγούμαι εγώ πραγματικά από το άγιο πνεύμα του Θεού ; Είναι η καρποφορία του φανερή στη ζωή μου ; ” 
 Ποια Είναι η Απάντησή Σας ; 
 • Γιατί μπορούμε να πούμε ότι είναι δυνατόν να αμαρτήσει κάποιος εναντίον του αγίου πνεύματος ; 
 • Τι σημαίνει μετάνοια ; 
 • Ποιοι αμάρτησαν εναντίον του πνεύματος όταν ο Ιησούς ήταν στη γη ; 
 • Πώς μπορούμε να υπερνικήσουμε την ανησυχία για το αν έχουμε διαπράξει ασυγχώρητη αμαρτία ; 
 [ Εικόνα στη σελίδα 17 ] 
 Εκείνοι που έλεγαν ότι ο Ιησούς έκανε θαύματα με τη δύναμη του Σατανά αμάρταναν εναντίον του αγίου πνεύματος του Θεού 
 [ Εικόνα στη σελίδα 18 ] 
 Παρότι ο Πέτρος αρνήθηκε τον Ιησού , δεν διέπραξε ασυγχώρητη αμαρτία 
 Προσμένουμε την Ημέρα του Ιεχωβά με Υπομονή 
 « Εφοδιάστε την πίστη σας . . . με υπομονή » . — 2 ΠΕΤΡΟΥ 1 : 5 , 6 . 
 1 , 2 . 
 Τι είναι η υπομονή , και γιατί τη χρειάζονται οι Χριστιανοί ; 
 Η ΜΕΓΑΛΗ ημέρα του Ιεχωβά είναι πολύ κοντά . 
 Ως Χριστιανοί αποφασισμένοι να κρατήσουμε την ακεραιότητά μας στον Θεό , προσμένουμε με λαχτάρα τον καιρό κατά τον οποίο θα δικαιωθεί η κυριαρχία του Ιεχωβά . 
 Στο μεταξύ , αντιμετωπίζουμε μίσος , ονειδισμό , διωγμό και θάνατο για την πίστη μας . 
 Αυτό απαιτεί υπομονή — την ικανότητα να αντέχουμε στις αντιξοότητες . 
 Ο απόστολος Πέτρος μάς παροτρύνει : « Εφοδιάστε την πίστη σας . . . με υπομονή » . 
 Χρειαζόμαστε υπομονή , διότι ο Ιησούς είπε : « Εκείνος που θα έχει υπομείνει ως το τέλος , αυτός θα σωθεί » . — Ματθαίος 24 : 13 . 
 Αντιμετωπίζουμε επίσης αρρώστιες , λύπη για την απώλεια προσφιλών μας και άλλες δοκιμασίες . 
 Πόσο θα ευχαριστιόταν ο Σατανάς αν η πίστη μας εξαντλούνταν ! 
 Με την υποστήριξη του Ιεχωβά , μπορούμε να υπομείνουμε ποικίλες δοκιμασίες . 
 Εξετάστε μερικές πραγματικές εμπειρίες οι οποίες αποδεικνύουν ότι μπορούμε να προσμένουμε την ημέρα του Ιεχωβά με υπομονή και αμείωτη πίστη . 
 Η Αρρώστια Δεν τους Έχει Σταματήσει 
 3 , 4 . 
 Αναφέρετε ένα παράδειγμα για να δείξετε ότι μπορούμε να υπηρετούμε τον Ιεχωβά πιστά παρά την αρρώστια . 
 Σήμερα ο Θεός δεν μας θεραπεύει θαυματουργικά , αλλά μας δίνει το απαιτούμενο σθένος για να υπομένουμε την αρρώστια . 
 « Από τότε που θυμάμαι τον εαυτό μου » , είπε η Σάρον , « το αναπηρικό καροτσάκι είναι ο μόνιμος σύντροφός μου . 
 Από τη μέρα της γέννησής μου , η εγκεφαλική παράλυση μου στέρησε τις χαρές της παιδικής ηλικίας » . 
 Η Σάρον έμαθε σχετικά με τον Ιεχωβά και τις υποσχέσεις του για τέλεια υγεία και αυτό της έδωσε ελπίδα . 
 Παρότι μιλάει και περπατάει με δυσκολία , βρίσκει χαρά στη Χριστιανική διακονία . 
 Πριν από 15 χρόνια περίπου , η Σάρον είπε : « Η υγεία μου μπορεί να εξακολουθεί να επιδεινώνεται , αλλά η εμπιστοσύνη μου στον Θεό και η σχέση μου μαζί του είναι αυτά που μου δίνουν ζωή . 
 Πόσο ευτυχισμένη είμαι που βρίσκομαι ανάμεσα στο λαό του Ιεχωβά και που έχω την αδιάκοπη υποστήριξή Του ! » 
 Ο απόστολος Παύλος παρότρυνε τους Χριστιανούς στη Θεσσαλονίκη να “ μιλούν παρηγορητικά στις καταθλιμμένες ψυχές ” . 
 Παράγοντες όπως η βαθιά απογοήτευση μπορούν να προξενήσουν κατάθλιψη . 
 Το 1993 , η Σάρον έγραψε : « Αισθανόμενη εντελώς αποτυχημένη , . . . βυθίστηκα σε μια τρίχρονη περίοδο βαριάς κατάθλιψης . . . . 
 Οι πρεσβύτεροι μου έδωσαν παρηγοριά και συμβουλή . . . . 
 Μέσω της Σκοπιάς , ο Ιεχωβά προμήθευσε με τρυφερότητα ενόραση για τη βαριά κατάθλιψη . 
 Ναι , εκείνος φροντίζει πράγματι για το λαό του και κατανοεί τα αισθήματά μας » . 
 Η Σάρον εξακολουθεί να υπηρετεί τον Θεό πιστά καθώς προσμένει τη μεγάλη ημέρα του Ιεχωβά . 
 Ποια απόδειξη υπάρχει για το ότι οι Χριστιανοί μπορούν να υπομείνουν μεγάλη πίεση ; 
 Μερικοί Χριστιανοί υφίστανται μεγάλη πίεση λόγω προηγούμενων εμπειριών στη ζωή τους . 
 Ο Χάρλεϊ έζησε σκληρές μάχες κατά τη διάρκεια του Β ΄ Παγκόσμιου Πολέμου και είχε εφιάλτες από τις εχθροπραξίες . 
 Μέσα στον ύπνο του , φώναζε : « Φυλάξου ! 
 Πρόσεχε ! » 
 Όταν ξυπνούσε ήταν λουσμένος στον ιδρώτα . 
 Ωστόσο , μπόρεσε να ακολουθήσει θεοσεβή πορεία ζωής , και με τον καιρό η ένταση και η συχνότητα αυτών των ονείρων μειώθηκαν . 
 Πώς αντιμετώπισε ένας Χριστιανός τα συναισθηματικά προβλήματα ; 
 Ένας Χριστιανός που πάσχει από διπολική διαταραχή δυσκολευόταν πολύ να κηρύττει από πόρτα σε πόρτα . 
 Ενέμεινε , όμως , επειδή αντιλαμβανόταν ότι η διακονία σημαίνει ζωή για τον ίδιο καθώς και για εκείνους που ανταποκρίνονται ευνοϊκά . 
 Μερικές φορές δεν έβρισκε τη δύναμη να χτυπήσει το κουδούνι , αλλά είπε : « Έπειτα από λίγο , κατόρθωνα να ελέγξω τα αισθήματά μου , να πάω στην επόμενη πόρτα και να προσπαθήσω ξανά . 
 Συνεχίζοντας να συμμετέχω στη διακονία , παρέμεινα πνευματικά υγιής σε λογικό βαθμό » . 
 Η παρακολούθηση των συναθροίσεων επίσης παρουσίαζε δυσκολίες , αλλά αυτός ο αδελφός ήταν πεπεισμένος για την αξία της πνευματικής συναναστροφής . 
 Ως εκ τούτου , κατέβαλλε την απαιτούμενη προσπάθεια για να είναι παρών . — Εβραίους 10 : 24 , 25 . 
 Παρότι μερικοί φοβούνται να μιλήσουν δημόσια ή να παρακολουθήσουν μια συνάθροιση , πώς εκδηλώνουν υπομονή ; 
 Μερικοί Χριστιανοί έχουν φοβίες — υπερβολικούς φόβους για ορισμένες καταστάσεις ή αντικείμενα . 
 Λόγου χάρη , ίσως φοβούνται να μιλήσουν δημόσια ή ακόμα και να παρακολουθήσουν μια συνάθροιση . 
 Φανταστείτε πόσο δύσκολο τους είναι να κάνουν σχόλια στις Χριστιανικές συναθροίσεις ή να εκφωνούν ομιλίες στη Σχολή Θεοκρατικής Διακονίας ! 
 Παρ ’ όλα αυτά υπομένουν , και εμείς εκτιμούμε πολύ την παρουσία και τη συμμετοχή τους . 
 Τι είναι ιδιαίτερα αποτελεσματικό όταν αντιμετωπίζει κάποιος συναισθηματικές δυσκολίες ; 
 Η επιπρόσθετη ανάπαυση και ο ύπνος μπορούν να βοηθήσουν ένα άτομο να υπομείνει τις συναισθηματικές δυσκολίες . 
 Ίσως χρειάζεται ιατρική βοήθεια . 
 Ιδιαίτερα αποτελεσματικό , όμως , είναι το να στηρίζεται στον Θεό με προσευχή . 
 « Ρίξε στον Ιεχωβά το βάρος που σηκώνεις , και αυτός θα σε στηρίξει » , λέει το εδάφιο Ψαλμός 55 : 22 . 
 « Ποτέ δεν θα επιτρέψει να κλονιστεί ο δίκαιος » . 
 Γι ’ αυτό , οπωσδήποτε “ να εμπιστεύεστε στον Ιεχωβά με όλη σας την καρδιά ” . — Παροιμίες 3 : 5 , 6 . 
 Υπομένοντας τη Λύπη για την Απώλεια Προσφιλών 
 9 - 11 . ( α ) Τι μπορεί να μας βοηθήσει να υπομείνουμε τη λύπη όταν πεθαίνει κάποιος που αγαπάμε ; ( β ) Πώς μπορεί το παράδειγμα της Άννας να μας βοηθήσει να αντέξουμε την απώλεια ; 
 Όταν ο θάνατος χωρίζει τα μέλη μιας οικογένειας , αυτή η τεράστια απώλεια μπορεί να προξενήσει βαθιά λύπη . 
 Ο Αβραάμ έκλαψε για το θάνατο της αγαπημένης του συζύγου , της Σάρρας . 
 Ακόμα και ο τέλειος άνθρωπος Ιησούς « δάκρυσε » όταν ο φίλος του ο Λάζαρος πέθανε . 
 Άρα είναι φυσικό να νιώθετε θλίψη όταν ο θάνατος πάρει κάποιον που αγαπάτε . 
 Ωστόσο , οι Χριστιανοί γνωρίζουν ότι πρόκειται να γίνει ανάσταση . 
 Συνεπώς , δεν “ λυπούνται όπως και οι υπόλοιποι οι οποίοι δεν έχουν ελπίδα ” . — 1 Θεσσαλονικείς 4 : 13 . 
 Πώς μπορούμε να τα βγάλουμε πέρα με την απώλεια κάποιου προσφιλούς ; Ένα παράδειγμα ίσως μας βοηθήσει . 
 Συνήθως δεν νιώθουμε παρατεταμένη λύπη όταν ένας φίλος μας πηγαίνει ταξίδι , επειδή αναμένουμε να τον ξαναδούμε όταν επιστρέψει . 
 Το να έχουμε παρόμοια άποψη για το θάνατο ενός πιστού Χριστιανού μπορεί να μετριάσει τη θλίψη μας επειδή γνωρίζουμε ότι αυτός έχει την προοπτική της ανάστασης . — Εκκλησιαστής 7 : 1 . 
 Η απόλυτη εμπιστοσύνη στον “ Θεό κάθε παρηγοριάς ” θα μας βοηθήσει να αντέξουμε την απώλεια . 
 Θα μας βοηθήσει επίσης ο στοχασμός γύρω από αυτό που έκανε μια χήρα , η Άννα . 
 Αυτή χήρεψε έπειτα από μόλις εφτά χρόνια γάμου . 
 Αλλά σε ηλικία 84 ετών , εξακολουθούσε να αποδίδει ιερή υπηρεσία στον Ιεχωβά στο ναό . 
 Μια τέτοια ζωή ευλάβειας αναμφίβολα βοήθησε την Άννα να τα βγάλει πέρα με τη θλίψη και τη μοναξιά . 
 Η τακτική συμμετοχή στις Χριστιανικές δραστηριότητες , περιλαμβανομένου και του έργου κηρύγματος της Βασιλείας , είναι δυνατόν να μας βοηθήσει να αντέξουμε τις συνέπειες της απώλειας . 
 Αντιμετώπιση Διαφόρων Δοκιμασιών 
 Ποια δοκιμασία που σχετίζεται με την οικογενειακή ζωή έχουν αντιμετωπίσει μερικοί Χριστιανοί ; 
 Μερικοί Χριστιανοί πρέπει να υπομείνουν δοκιμασίες που σχετίζονται με την οικογενειακή ζωή . 
 Λόγου χάρη , αν ο ένας από τους συζύγους διαπράξει μοιχεία , τι καταστροφική επίδραση μπορεί να έχει αυτό ! 
 Νιώθοντας συγκλονισμένος και θλιμμένος , ο προδομένος γαμήλιος σύντροφος ίσως να μην μπορεί να κοιμηθεί , ακόμη δε και να κλαίει ανεξέλεγκτα . 
 Μπορεί να νιώθει πολύ πιεσμένος για να κάνει ακόμα και απλές εργασίες με αποτέλεσμα να γίνονται λάθη ή ατυχήματα . 
 Ο αθώος σύντροφος ίσως δεν μπορεί να φάει , ενώ ενδέχεται να χάσει βάρος καθώς επίσης να διαταραχτούν τα συναισθήματά του . 
 Ίσως δυσκολεύεται να συμμετάσχει στις Χριστιανικές δραστηριότητες . 
 Και πόσο πολύ μπορεί να επηρεαστούν τα παιδιά ! 
 13 , 14 . ( α ) Τι ενθάρρυνση παίρνετε από την προσευχή που ανέπεμψε ο Σολομών κατά την εγκαινίαση του ναού ; ( β ) Γιατί προσευχόμαστε για άγιο πνεύμα ; 
 Όταν αντιμετωπίζουμε τέτοιες δοκιμασίες , ο Ιεχωβά παρέχει τη δύναμη που χρειαζόμαστε . 
 Ο Θεός ακούει τις προσευχές του λαού του , όπως δείχνει η προσευχή που ανέπεμψε ο Βασιλιάς Σολομών κατά την εγκαινίαση του ναού του Ιεχωβά . 
 Ο Σολομών προσευχήθηκε στον Θεό : « Όποια προσευχή , όποιο αίτημα για εύνοια και αν απευθύνει κάποιος άνθρωπος ή όλος ο λαός σου ο Ισραήλ , επειδή γνωρίζει ο καθένας την πληγή της δικής του καρδιάς , και απλώσουν τις παλάμες τους προς αυτόν τον οίκο , τότε εσύ να ακούσεις από τους ουρανούς , το σταθερό τόπο της κατοίκησής σου , και να συγχωρήσεις και να ενεργήσεις και να δώσεις στον καθένα σύμφωνα με όλες τις οδούς του , επειδή γνωρίζεις την καρδιά του ( διότι μόνο εσύ γνωρίζεις καλά την καρδιά όλων των γιων των ανθρώπων ) · ώστε να σε φοβούνται όλες τις ημέρες που θα είναι ζωντανοί στην επιφάνεια της γης την οποία έδωσες στους προπάτορές μας » . — 1 Βασιλέων 8 : 38 - 40 . 
 Κάτι που μπορεί να βοηθήσει πάρα πολύ είναι το να συνεχίσουμε να προσευχόμαστε για άγιο πνεύμα . 
 Οι καρποί του πνεύματος περιλαμβάνουν ιδιότητες όπως η χαρά και η ειρήνη . 
 Τι ανακούφιση νιώθουμε όταν ο ουράνιος Πατέρας μας απαντάει στις προσευχές μας — η χαρά αντικαθιστά τη θλίψη , και η ειρήνη παίρνει τη θέση της οδύνης ! 
 Ποια εδάφια μπορούν να συμβάλουν στη μείωση της ανησυχίας μας ; 
 Ένας βαθμός ανησυχίας είναι αναμενόμενος όταν αναγκαζόμαστε να υπομείνουμε μεγάλη πίεση . 
 Αλλά αυτή η ανησυχία μπορεί να μειωθεί έστω και εν μέρει αν θυμόμαστε τα λόγια του Ιησού : « Μην ανησυχείτε για την ψυχή σας σχετικά με το τι θα φάτε ή τι θα πιείτε , ή για το σώμα σας σχετικά με το τι θα φορέσετε . . . . 
 Εξακολουθήστε , λοιπόν , να επιζητείτε πρώτα τη βασιλεία και τη δικαιοσύνη του [ Θεού ] , και όλα αυτά τα άλλα πράγματα θα σας προστεθούν » . 
 Ο απόστολος Πέτρος μάς παροτρύνει να “ ρίχνουμε κάθε ανησυχία μας πάνω στον Θεό , επειδή αυτός ενδιαφέρεται για εμάς ” . 
 Είναι σωστό να καταβάλλουμε προσπάθειες για να λύσουμε ένα πρόβλημα . 
 Ωστόσο , αν κάναμε ήδη ό , τι μπορούσαμε , η ανησυχία δεν μπορεί να μας βοηθήσει όσο η προσευχή . 
 « Εναπόθεσε στον Ιεχωβά την οδό σου και βασίσου σε αυτόν , και αυτός θα ενεργήσει » , έψαλε ο ψαλμωδός . — Ψαλμός 37 : 5 . 
 16 , 17 . ( α ) Γιατί δεν είμαστε τελείως απαλλαγμένοι από την ανησυχία ; ( β ) Τι θα γευτούμε αν εφαρμόσουμε τα εδάφια Φιλιππησίους 4 : 6 , 7 ; 
 Ο Παύλος έγραψε : « Μην ανησυχείτε για τίποτα , αλλά στο καθετί με προσευχή και δέηση μαζί με ευχαριστία ας γνωστοποιούνται τα αιτήματά σας στον Θεό · και η ειρήνη του Θεού η οποία υπερέχει από κάθε σκέψη θα περιφρουρήσει τις καρδιές σας και τις διανοητικές σας δυνάμεις μέσω του Χριστού Ιησού » . 
 Φυσικά , οι ατελείς απόγονοι του Αδάμ δεν μπορούν να είναι εντελώς απαλλαγμένοι από ανησυχία . 
 Οι Χετταίες σύζυγοι του Ησαύ « έφερναν πίκρα στο πνεύμα » των θεοσεβών γονέων του , του Ισαάκ και της Ρεβέκκας . 
 Η αρρώστια πιθανότατα προξενούσε ανησυχία σε Χριστιανούς όπως ο Τιμόθεος και ο Τρόφιμος . 
 Ο Παύλος ανησυχούσε για τους ομοπίστους του . 
 Αλλά “ Αυτός που ακούει προσευχή ” είναι πάντα εκεί για όσους τον αγαπούν . — Ψαλμός 65 : 2 . 
 Καθώς προσμένουμε την ημέρα του Ιεχωβά , λαβαίνουμε υποστήριξη και παρηγοριά από “ τον Θεό της ειρήνης ” . 
 Ο Ιεχωβά είναι « ελεήμων και φιλεύσπλαχνος » , είναι “ αγαθός και πρόθυμος να συγχωρεί ” , και « θυμάται ότι είμαστε χώμα » . 
 Γι ’ αυτό , ας “ γνωστοποιούμε τα αιτήματά μας σε εκείνον ” , διότι αν ενεργούμε έτσι θα έχουμε την « ειρήνη του Θεού » — γαλήνη η οποία υπερβαίνει την ανθρώπινη κατανόηση . 
 Όπως αναφέρεται στο εδάφιο Ιώβ 42 : 5 , πώς είναι δυνατόν να “ βλέπουμε ” τον Θεό ; 
 Όταν λαβαίνουμε απάντηση στις προσευχές μας , γνωρίζουμε ότι ο Θεός είναι μαζί μας . 
 Αφού ο Ιώβ υπέμεινε τις δοκιμασίες του , είπε : « Από λόγια άλλων έχω ακούσει για εσένα [ Ιεχωβά ] αλλά τώρα σε βλέπουν τα ίδια μου τα μάτια » . 
 Με τα μάτια της κατανόησης , της πίστης και της ευγνωμοσύνης , μπορούμε να συλλογιζόμαστε πώς πολιτεύεται ο Θεός μαζί μας και να τον “ βλέπουμε ” όπως ποτέ προηγουμένως . 
 Αυτή η στενή σχέση μάς φέρνει μεγάλη ειρήνη καρδιάς και διάνοιας ! 
 Τι θα συμβεί αν “ ρίχνουμε κάθε ανησυχία μας στον Ιεχωβά ” ; 
 Αν “ ρίχνουμε κάθε ανησυχία μας στον Ιεχωβά ” , μπορούμε να υπομένουμε τις δοκιμασίες με εσωτερική ηρεμία η οποία διαφυλάττει την καρδιά μας και τις διανοητικές μας δυνάμεις . 
 Βαθιά μέσα στη συμβολική μας καρδιά , θα είμαστε απαλλαγμένοι από ταραχή , φόβο και ανησυχία . 
 Η διάνοιά μας δεν θα αναστατώνεται από προβληματισμούς και έγνοιες . 
 20 , 21 . ( α ) Πώς αποδεικνύει η περίπτωση του Στεφάνου ότι μπορούμε να έχουμε γαλήνη όταν αντιμετωπίζουμε διωγμό ; ( β ) Αναφέρετε ένα σύγχρονο παράδειγμα ηρεμίας υπό δοκιμασίες . 
 Ο μαθητής Στέφανος παρέμεινε γαλήνιος όταν υπέμεινε μια σοβαρή δοκιμή της πίστης του . 
 Προτού δώσει μαρτυρία για τελευταία φορά , όλοι οι παρόντες στο Σάνχεδριν « είδαν το πρόσωπό του να είναι σαν πρόσωπο αγγέλου » . 
 Η όψη του ήταν γαλήνια — σαν την όψη αγγέλου , ενός αγγελιοφόρου του Θεού . 
 Όταν ο Στέφανος ξεσκέπασε την ενοχή τους για το θάνατο του Ιησού , οι δικαστές « ένιωσαν σαν να τους μαχαιρώνουν την καρδιά και άρχισαν να τρίζουν τα δόντια τους εναντίον του » . 
 Ο Στέφανος , « γεμάτος . . . με άγιο πνεύμα , ατένισε τον ουρανό και είδε τη δόξα του Θεού και τον Ιησού να στέκεται στα δεξιά του Θεού » . 
 Ενισχυμένος από εκείνο το όραμα , ο Στέφανος αποδείχτηκε πιστός ως το θάνατο . 
 Μολονότι εμείς δεν βλέπουμε οράματα , μπορούμε να έχουμε θεόδοτη γαλήνη όταν διωκόμαστε . 
 Αναλογιστείτε τα συναισθήματα ορισμένων Χριστιανών οι οποίοι θανατώθηκαν από τους Ναζί στη διάρκεια του Β ΄ Παγκόσμιου Πολέμου . 
 Αφηγούμενος την εμπειρία που είχε στο δικαστήριο , ένας από αυτούς ανέφερε : « Αποφασίστηκε η θανατική καταδίκη . 
 Άκουσα , και ύστερα αφού είπα τα λόγια : “ Γίνου πιστός μέχρι θανάτου ” και λίγα άλλα λόγια του Κυρίου μας , τελείωσαν όλα . 
 Αλλά ας τα αφήσουμε αυτά τώρα . 
 Έχω τέτοια ειρήνη και τέτοια γαλήνη , που δεν είναι δυνατόν να φανταστείτε ! » 
 Ένας νεαρός Χριστιανός που επρόκειτο να θανατωθεί δι ’ αποκεφαλισμού έγραψε στους γονείς του : « Είναι ήδη περασμένα μεσάνυχτα . 
 Έχω ακόμη χρόνο για να αλλάξω γνώμη . 
 Α ! 
 Θα μπορούσα να είμαι ευτυχισμένος και πάλι σ ’ αυτόν τον κόσμο αν αρνιόμουν τον Κύριό μας ; Ασφαλώς όχι ! 
 Τώρα όμως σας διαβεβαιώ ότι εγκαταλείπω τον κόσμο αυτό με ευτυχία και ειρήνη » . 
 Δεν υπάρχει αμφιβολία ότι ο Ιεχωβά στηρίζει τους όσιους υπηρέτες του . 
 Μπορείτε να Υπομείνετε ! 
 22 , 23 . 
 Για ποιο πράγμα μπορείτε να είστε βέβαιοι καθώς προσμένετε την ημέρα του Ιεχωβά με υπομονή ; 
 Εσείς ίσως να μην αντιμετωπίζετε τις συγκεκριμένες δυσκολίες που εξετάσαμε . 
 Εντούτοις , ο θεοφοβούμενος Ιώβ είχε δίκιο όταν είπε : « Άνθρωπος γεννημένος από γυναίκα είναι λιγόχρονος και χορτασμένος ταραχή » . 
 Ίσως είστε γονέας που καταβάλλει σκληρές προσπάθειες για να παρέχει πνευματική καθοδήγηση στα παιδιά του . 
 Εκείνα είναι αναγκασμένα να υπομένουν δοκιμασίες στο σχολείο , αλλά πόσο χαίρεστε όταν τάσσονται σταθερά υπέρ του Ιεχωβά και των δίκαιων αρχών του ! 
 Πιθανώς αντιμετωπίζετε αντιξοότητες και πειρασμούς στο χώρο της εργασίας σας . 
 Μπορείτε , όμως , να υπομείνετε αυτές και άλλες καταστάσεις , επειδή “ ο Ιεχωβά βαστάζει καθημερινά το φορτίο για εσάς ” . — Ψαλμός 68 : 19 . 
 Ίσως θεωρείτε τον εαυτό σας συνηθισμένο άνθρωπο , αλλά να θυμάστε ότι ο Ιεχωβά δεν θα ξεχάσει ποτέ το έργο σας και την αγάπη που δείχνετε για το άγιο όνομά του . 
 Με τη βοήθειά του , μπορείτε να υπομείνετε δοκιμές της πίστης . 
 Γι ’ αυτό , να συμπεριλαμβάνετε την επιτέλεση του θελήματος του Θεού στις προσευχές σας και στα σχέδιά σας . 
 Αν το κάνετε αυτό , μπορείτε να είστε βέβαιοι για τη θεϊκή ευλογία και υποστήριξη καθώς προσμένετε την ημέρα του Ιεχωβά με υπομονή . 
 Πώς θα Απαντούσατε ; 
 • Γιατί χρειάζονται οι Χριστιανοί υπομονή ; 
 • Τι μπορεί να μας βοηθήσει να αντέξουμε όταν είμαστε άρρωστοι ή έχουμε χάσει κάποιον προσφιλή μας ; 
 • Πώς μας βοηθάει η προσευχή να υπομένουμε τις δοκιμασίες ; 
 • Γιατί είναι δυνατόν να προσμένουμε την ημέρα του Ιεχωβά με υπομονή ; 
 [ Εικόνα στη σελίδα 29 ] 
 Η εμπιστοσύνη στον Ιεχωβά μάς καθιστά ικανούς να αντέξουμε την απώλεια προσφιλών μας 
 [ Εικόνα στη σελίδα 31 ] 
 Η εγκάρδια προσευχή μάς βοηθάει να υπομένουμε δοκιμές της πίστης 
 « Να Φυλάγεστε από Κάθε Είδους Πλεονεξία » 
 « Ακόμη και όταν έχει κανείς αφθονία , η ζωή του δεν είναι αποτέλεσμα των υπαρχόντων του » . — ΛΟΥΚΑΣ 12 : 15 . 
 1 , 2 . ( α ) Τι έχετε παρατηρήσει σχετικά με τα ενδιαφέροντα και τις επιδιώξεις των ανθρώπων σήμερα ; ( β ) Πώς μπορεί να επηρεαστούμε από αυτές τις τάσεις ; 
 ΧΡΗΜΑΤΑ , περιουσία , κύρος , υψηλόμισθη εργασία , οικογένεια — αυτά είναι κάποια πράγματα τα οποία οι περισσότεροι άνθρωποι θεωρούν δείκτες επιτυχίας ή παράγοντες που εγγυώνται ασφαλές μέλλον . 
 Είναι προφανές ότι , τόσο σε πλούσιες όσο και σε φτωχές χώρες , τα ενδιαφέροντα και οι επιδιώξεις πολλών ανθρώπων επικεντρώνονται στα υλικά οφέλη και στην προσωπική ανέλιξη . 
 Από την άλλη πλευρά , το ενδιαφέρον τους για τα πνευματικά πράγματα — αν υπάρχει καν — μειώνεται ραγδαία . 
 Η κατάσταση είναι ακριβώς όπως προείπε η Αγία Γραφή : « Στις τελευταίες ημέρες οι καιροί θα είναι κρίσιμοι , δύσκολοι στην αντιμετώπισή τους . 
 Διότι οι άνθρωποι θα είναι φίλαυτοι , φιλάργυροι , . . . άτομα που αγαπούν τις απολαύσεις μάλλον παρά τον Θεό , που έχουν μορφή θεοσεβούς αφοσίωσης , αλλά αποδεικνύονται ψευδείς ως προς τη δύναμή της » . 
 Οι αληθινοί Χριστιανοί , ζώντας ανάμεσα σε τέτοιους ανθρώπους τη μια ημέρα μετά την άλλη , υφίστανται διαρκώς πίεση να συμμορφωθούν με αυτού του είδους τη νοοτροπία και τον τρόπο ζωής . 
 Τι μπορεί να μας βοηθήσει να αντισταθούμε στις προσπάθειες που κάνει ο κόσμος για να “ μας βάλει στο δικό του καλούπι ” ; — Ρωμαίους 12 : 2 , Η Καινή Διαθήκη στη Σύγχρονη Αγγλική ( The New Testament in Modern English ) , του Τζ . 
 Μπ . 
 Φίλιπς . 
 Ποια συμβουλή του Ιησού θα εξετάσουμε τώρα ; 
 Ως ο “ Πρώτιστος Παράγοντας και Τελειοποιητής της πίστης μας ” , ο Ιησούς Χριστός μάς έδωσε δυναμικά μαθήματα σχετικά με αυτό . 
 Σε μια περίπτωση , ενώ ο Ιησούς μιλούσε στο πλήθος για βαθιά πνευματικά ζητήματα , κάποιος άνθρωπος διέκοψε την ομιλία υποβάλλοντας ένα αίτημα : « Δάσκαλε , πες στον αδελφό μου να μοιραστεί την κληρονομιά μαζί μου » . 
 Ο Ιησούς απάντησε δίνοντας σε εκείνον τον άνθρωπο — και σε όλους τους ακροατές — μια σοβαρή συμβουλή . 
 Απηύθυνε αυστηρή προειδοποίηση σχετικά με την πλεονεξία και κατέδειξε τη σπουδαιότητα αυτής της προειδοποίησης με μια παραβολή η οποία υποκινεί σε σκέψεις . 
 Είναι καλό να δώσουμε προσοχή σε αυτά που είπε ο Ιησούς σε εκείνη την περίπτωση και να δούμε πώς μπορούμε να ωφεληθούμε εφαρμόζοντάς τα στη δική μας ζωή . — Λουκάς 12 : 13 - 21 . 
 Ένα Εσφαλμένο Αίτημα 
 Γιατί ήταν εσφαλμένο το ότι εκείνος ο άνθρωπος διέκοψε τον Ιησού ; 
 Προτού τον διακόψει εκείνος ο άνθρωπος , ο Ιησούς έλεγε στους μαθητές του και στους άλλους να φυλάγονται από την υποκρισία , να έχουν το θάρρος να ομολογούν ενότητα με τον Γιο του ανθρώπου και να αναμένουν τη βοήθεια του αγίου πνεύματος . 
 Ασφαλώς αυτά είναι ζωτικά θέματα και οι μαθητές έπρεπε να τα πάρουν στα σοβαρά . 
 Ωστόσο , στη μέση μιας τόσο βαθιάς και υποκινητικής ομιλίας , εκείνος ο άνθρωπος διέκοψε απότομα τον Ιησού και του ζήτησε να ενεργήσει ως κριτής προφανώς σε μια οικογενειακή διαφωνία σχετικά με υλικά αποκτήματα . 
 Εντούτοις , εμείς μπορούμε να πάρουμε ένα σημαντικό μάθημα από αυτό το περιστατικό . 
 Τι αποκάλυψε το αίτημα εκείνου του ανθρώπου σχετικά με το άτομό του ; 
 Έχει λεχθεί ότι « ο χαρακτήρας ενός ανθρώπου φαίνεται συχνά από το δρόμο που παίρνουν οι σκέψεις του όταν ακούει μια ομιλία με θρησκευτικές παραινέσεις » . 
 Ενόσω ο Ιησούς μιλούσε για σοβαρά πνευματικά ζητήματα , εκείνος ο άνθρωπος πιθανότατα σκεφτόταν τι μπορούσε να κάνει για να εξασφαλίσει ορισμένα οικονομικά οφέλη . 
 Το αν είχε βάσιμη αιτία για παράπονο σε σχέση με την κληρονομιά δεν αναφέρεται . 
 Ίσως προσπαθούσε να εκμεταλλευτεί την εξουσία του Ιησού και τη φήμη του ως σοφού κριτή στις ανθρώπινες υποθέσεις . 
 Όπως και αν έχουν τα πράγματα , το αίτημά του έδειξε ότι βαθιά μέσα του υπήρχε πρόβλημα — μεγάλη έλλειψη εκτίμησης για τα πνευματικά ζητήματα . 
 Δεν είναι αυτός βάσιμος λόγος για να κάνουμε αυτοεξέταση ; Στις Χριστιανικές συναθροίσεις , για παράδειγμα , είναι εύκολο να αφήσουμε τη διάνοιά μας να περιπλανιέται ή να συλλογίζεται αυτά που ίσως πρόκειται να κάνουμε αργότερα . 
 Αντί για αυτό , θα πρέπει να δίνουμε προσοχή στα όσα λέγονται και να σκεφτόμαστε τρόπους με τους οποίους μπορούμε να κάνουμε προσωπική εφαρμογή των πληροφοριών ώστε να βελτιώνουμε τη σχέση μας με τον ουράνιο Πατέρα μας , τον Ιεχωβά Θεό , και με τους συγχριστιανούς μας . — Ψαλμός 22 : 22 · Μάρκος 4 : 24 . 
 Γιατί αρνήθηκε ο Ιησούς να ικανοποιήσει το αίτημα εκείνου του ανθρώπου ; 
 Ό , τι και αν υποκίνησε εκείνον τον άνθρωπο να υποβάλει το συγκεκριμένο αίτημα , ο Ιησούς αρνήθηκε να το ικανοποιήσει . 
 Απεναντίας , του είπε : « Άνθρωπε , ποιος με διόρισε κριτή ή διαμεριστή σε εσάς ; » Λέγοντάς το αυτό , ο Ιησούς αναφερόταν σε κάτι που ο λαός γνώριζε καλά , διότι σύμφωνα με το Μωσαϊκό Νόμο , οι κριτές στις πόλεις ήταν διορισμένοι για να κρίνουν ακριβώς τέτοιου είδους ζητήματα . 
 Τον Ιησού , από την άλλη πλευρά , τον απασχολούσαν πιο σημαντικά ζητήματα — το να δώσει μαρτυρία για την αλήθεια της Βασιλείας και να διδάξει στους ανθρώπους το θέλημα του Θεού . 
 Εμείς , ακολουθώντας το παράδειγμα του Ιησού , δεν επιτρέπουμε στις καθημερινές υποθέσεις να μας αποσπάσουν την προσοχή , αλλά απεναντίας χρησιμοποιούμε το χρόνο και την ενεργητικότητά μας για να κηρύττουμε τα καλά νέα και να “ κάνουμε μαθητές από όλα τα έθνη ” . — Ματθαίος 24 : 14 · 28 : 19 . 
 Να Φυλάγεστε από την Πλεονεξία 
 Ποιο βαθυστόχαστο σχόλιο έκανε ο Ιησούς ; 
 Ο Ιησούς , όντας ικανός να διακρίνει τις βαθύτερες προθέσεις της καρδιάς , γνώριζε ότι το αίτημα εκείνου του ανθρώπου για παρέμβαση του Ιησού σε ένα προσωπικό ζήτημα έκρυβε κάτι σοβαρότερο . 
 Γι ’ αυτό , αντί να απορρίψει απλώς το αίτημα , ο Ιησούς έθιξε την ουσία του ζητήματος και είπε : « Να έχετε τα μάτια σας ανοιχτά και να φυλάγεστε από κάθε είδους πλεονεξία , επειδή , ακόμη και όταν έχει κανείς αφθονία , η ζωή του δεν είναι αποτέλεσμα των υπαρχόντων του » . — Λουκάς 12 : 15 . 
 Τι είναι η πλεονεξία , και πού μπορεί να οδηγήσει ; 
 Η πλεονεξία είναι κάτι περισσότερο από την επιθυμία για χρήματα ή ορισμένα πράγματα , τα οποία μπορούν να χρησιμοποιηθούν σωστά για κάποιον σκοπό . 
 Είναι η « υπέρμετρη επιθυμία για πλούτο ή αποκτήματα ή για τα αποκτήματα κάποιου άλλου » , σύμφωνα με ένα λεξικό . 
 Μπορεί να περιλαμβάνει την ακόρεστη , άπληστη επιθυμία ενός ατόμου να έχει διάφορα πράγματα — ίσως αυτά που ανήκουν σε κάποιον άλλον — απλώς και μόνο για να τα έχει , ανεξάρτητα από το αν τα χρειάζεται ή από το πώς θα επηρεάσει αυτό τους άλλους . 
 Ο πλεονέκτης επιτρέπει στο αντικείμενο που επιθυμεί να εξουσιάζει τη σκέψη και τις πράξεις του σε τέτοιον βαθμό ώστε ουσιαστικά αυτό γίνεται θεός του . 
 Θυμηθείτε ότι ο απόστολος Παύλος εξομοιώνει το άπληστο άτομο με ειδωλολάτρη , ο οποίος δεν έχει θέση στη Βασιλεία του Θεού . — Εφεσίους 5 : 5 · Κολοσσαείς 3 : 5 . 
 Με ποιους τρόπους μπορεί να εκδηλωθεί η πλεονεξία ; Αναφέρετε μερικά παραδείγματα . 
 Είναι ενδιαφέρον ότι η προειδοποίηση του Ιησού αφορούσε « κάθε είδους πλεονεξία » . 
 Η πλεονεξία έχει πολλές μορφές . 
 Η τελευταία από τις Δέκα Εντολές απαρίθμησε μερικές από αυτές ως εξής : « Δεν πρέπει να επιθυμήσεις το σπίτι του συνανθρώπου σου . 
 Δεν πρέπει να επιθυμήσεις τη σύζυγο του συνανθρώπου σου ούτε το δούλο του ούτε τη δούλη του ούτε τον ταύρο του ούτε το γαϊδούρι του ούτε οτιδήποτε ανήκει στο συνάνθρωπό σου » . 
 Η Αγία Γραφή είναι γεμάτη παραδείγματα ατόμων που έπεσαν σε σοβαρή αμαρτία εξαιτίας κάποιας μορφής πλεονεξίας . 
 Ο Σατανάς ήταν ο πρώτος που επιθύμησε κάτι το οποίο ανήκε σε κάποιον άλλον — τη δόξα , την τιμή και την εξουσία που ανήκουν μόνο στον Ιεχωβά . 
 Η Εύα επιθύμησε το δικαίωμα της αυτοδιάθεσης και , όταν εξαπατήθηκε σε σχέση με αυτό , οδήγησε το ανθρώπινο γένος στην οδό της αμαρτίας και του θανάτου . 
 Οι δαίμονες ήταν άγγελοι οι οποίοι δυσαρεστήθηκαν με « την αρχική τους θέση [ και ] εγκατέλειψαν την κατοικία που τους άρμοζε » , για να αποκτήσουν κάτι που δεν δικαιούνταν . 
 Σκεφτείτε επίσης τον Βαλαάμ , τον Αχάν , τον Γιεζί και τον Ιούδα τον Ισκαριώτη . 
 Αντί να είναι ικανοποιημένοι με την κατάστασή τους στη ζωή , επέτρεψαν στην υπέρμετρη επιθυμία για υλικά αποκτήματα να τους κάνει να καταχραστούν την υπεύθυνη θέση τους , πράγμα που τους οδήγησε σε συμφορά και καταστροφή . 
 Με ποια έννοια πρέπει να “ έχουμε τα μάτια μας ανοιχτά ” , σύμφωνα με τη νουθεσία του Ιησού ; 
 Πόσο εύστοχο ήταν που ο Ιησούς εισήγαγε την προειδοποίηση για την πλεονεξία με τα λόγια « να έχετε τα μάτια σας ανοιχτά » ! 
 Γιατί ; Επειδή οι άνθρωποι μπορούν πολύ εύκολα να διακρίνουν ότι κάποιος άλλος είναι πλεονέκτης ή άπληστος , αλλά σπάνια παραδέχονται ότι είναι οι ίδιοι ένοχοι για κάτι τέτοιο . 
 Εντούτοις , ο απόστολος Παύλος τονίζει ότι « η φιλαργυρία είναι ρίζα κάθε είδους κακών πραγμάτων » . 
 Ο μαθητής Ιάκωβος εξηγεί ότι η εσφαλμένη επιθυμία , « αφού συλλάβει , γεννάει την αμαρτία » . 
 Σε αρμονία με τη νουθεσία του Ιησού , πρέπει “ να έχουμε τα μάτια μας ανοιχτά ” , όχι για να παρατηρούμε τους άλλους ώστε να διαπιστώσουμε αν ταιριάζουν στην περιγραφή για τον πλεονέκτη , αλλά για να εξετάζουμε τον εαυτό μας με σκοπό να διαπιστώσουμε σε τι έχουμε προσηλώσει την καρδιά μας , ώστε “ να φυλαγόμαστε από κάθε είδους πλεονεξία ” . 
 Ζωή με Αφθονία 
 11 , 12 . ( α ) Ποια προειδοποίηση σχετικά με την πλεονεξία απηύθυνε ο Ιησούς ; ( β ) Γιατί χρειάζεται να δώσουμε προσοχή στην προειδοποίηση του Ιησού ; 
 Υπάρχει άλλος ένας λόγος για τον οποίο πρέπει να φυλαγόμαστε από την πλεονεξία . 
 Προσέξτε τι είπε κατόπιν ο Ιησούς : « Ακόμη και όταν έχει κανείς αφθονία , η ζωή του δεν είναι αποτέλεσμα των υπαρχόντων του » . 
 Αυτό ασφαλώς αποτελεί τροφή για σκέψη στην υλιστική εποχή μας , κατά την οποία οι άνθρωποι εξομοιώνουν την οικονομική ευμάρεια με την ευτυχία και την επιτυχία . 
 Με εκείνα τα λόγια , ο Ιησούς τόνισε ότι μια ζωή αληθινά ικανοποιητική , γεμάτη νόημα , δεν είναι αποτέλεσμα των υλικών αποκτημάτων ούτε εξαρτάται από αυτά , όσο άφθονα και αν είναι . 
 Ωστόσο , μερικοί μπορεί να διαφωνήσουν . 
 Ίσως προβάλλουν το επιχείρημα ότι τα υλικά αποκτήματα κάνουν τη ζωή πιο άνετη και ευχάριστη , άρα και πιο αξιόλογη . 
 Ως εκ τούτου , αφοσιώνονται σε επιδιώξεις οι οποίες ενδεχομένως θα τους δώσουν τη δυνατότητα να αποκτήσουν όλα τα αγαθά και τις συσκευές που επιθυμούν . 
 Νομίζουν ότι αυτό θα έχει ως αποτέλεσμα μια καλή ζωή . 
 Επειδή όμως σκέφτονται έτσι , τους διαφεύγει το σημείο που τόνισε ο Ιησούς . 
 Ποια είναι η ισορροπημένη άποψη για τη ζωή και τα αποκτήματα ; 
 Αντί να ασχοληθεί με το αν είναι σωστό ή λάθος να έχει κάποιος αφθονία πραγμάτων , ο Ιησούς τόνισε ότι η ζωή ενός ανθρώπου δεν είναι αποτέλεσμα « των υπαρχόντων του » , των πραγμάτων που ήδη έχει . 
 Σε σχέση με αυτό , όλοι γνωρίζουμε ότι για να ζούμε , δηλαδή να συντηρούμαστε στη ζωή , στην πραγματικότητα δεν απαιτούνται πάρα πολλά . 
 Χρειαζόμαστε μόνο λίγο φαγητό , κάτι για να φοράμε και ένα μέρος για να κοιμόμαστε . 
 Οι πλούσιοι έχουν αυτά τα πράγματα σε αφθονία , ενώ οι φτωχοί ίσως πρέπει να αγωνίζονται για να εξασφαλίζουν τα απαραίτητα . 
 Όποια διαφορά και αν υπάρχει , όμως , εξαλείφεται όταν η ζωή φτάνει στο τέλος της — όλα αποβαίνουν μάταια . 
 Επομένως , για να έχει η ζωή νόημα και αξία , δεν μπορεί και δεν πρέπει να συνίσταται μόνο σε πράγματα τα οποία είναι σε θέση κάποιος να αποκτήσει ή να κατέχει . 
 Αυτό γίνεται σαφές όταν αναλογιζόμαστε για ποια ζωή μιλούσε ο Ιησούς . 
 Τι μπορούμε να μάθουμε από τη λέξη ζωή που χρησιμοποιείται στο πρωτότυπο κείμενο της Βιβλικής αφήγησης ; 
 Όταν ο Ιησούς είπε ότι « η ζωή του [ ατόμου ] δεν είναι αποτέλεσμα των υπαρχόντων του » , στο πρωτότυπο κείμενο του Ευαγγελίου του Λουκά χρησιμοποιήθηκε η λέξη ζωή , η οποία δεν αναφέρεται στον τρόπο ζωής αλλά στην ίδια τη ζωή , τη ζωή με την απόλυτη έννοια . 
 * Ο Ιησούς εννοούσε πως είτε είμαστε πλούσιοι είτε φτωχοί , είτε ζούμε στην πολυτέλεια είτε δεινοπαθούμε για να βγάλουμε τα προς το ζην , δεν ελέγχουμε πλήρως το πόσο θα ζήσουμε ή ακόμα και το αν θα είμαστε ζωντανοί αύριο . 
 Ο Ιησούς δήλωσε στην Επί του Όρους Ομιλία του : « Ποιος από εσάς , με το να ανησυχεί , μπορεί να προσθέσει έναν πήχη στο μήκος της ζωής του ; » Η Αγία Γραφή δείχνει καθαρά ότι ο Ιεχωβά και μόνο είναι « η πηγή της ζωής » , και μόνο αυτός μπορεί να δώσει στους πιστούς « την πραγματική ζωή » , δηλαδή « αιώνια ζωή » , ζωή δίχως τελειωμό , είτε στον ουρανό είτε στη γη . — Ψαλμός 36 : 9 · 1 Τιμόθεο 6 : 12 , 19 . 
 Γιατί θέτουν πολλοί την εμπιστοσύνη τους στα υλικά αποκτήματα ; 
 Τα λόγια του Ιησού δείχνουν πόσο εύκολο είναι να έχουν οι άνθρωποι διαστρεβλωμένη άποψη για τη ζωή . 
 Είτε πλούσιοι είτε φτωχοί , όλοι οι άνθρωποι είναι ατελείς και έχουν μία και μόνο κατάληξη . 
 Ο Μωυσής παρατήρησε : « Αυτές καθαυτές οι ημέρες των χρόνων μας είναι εβδομήντα χρόνια , και αν υπάρχει ευρωστία , ογδόντα χρόνια · εντούτοις , εμμένουν σε προβλήματα και οδυνηρά πράγματα · διότι γρήγορα περνάει , και εμείς πετάμε μακριά » . 
 Γι ’ αυτόν το λόγο , οι άνθρωποι που δεν έχουν καλλιεργήσει καλή σχέση με τον Θεό πολλές φορές υιοθετούν τη νοοτροπία του « ας φάμε και ας πιούμε , γιατί αύριο θα πεθάνουμε » , στην οποία αναφέρθηκε ο απόστολος Παύλος . 
 Άλλοι , νιώθοντας ότι η ζωή είναι εφήμερη και αβέβαιη , προσπαθούν να βρουν ασφάλεια και σταθερότητα στα υλικά αποκτήματα . 
 Ίσως πιστεύουν ότι το να έχουν πολλά απτά , υλικά πράγματα θα κάνει κατά κάποιον τρόπο τη ζωή τους πιο ασφαλή . 
 Γι ’ αυτό , εργάζονται αδιάκοπα για να συσσωρεύσουν πλούτο και αποκτήματα , εξομοιώνοντας εσφαλμένα αυτά τα πράγματα με την ασφάλεια και την ευτυχία . — Ψαλμός 49 : 6 , 11 , 12 . 
 Ασφαλές Μέλλον 
 Σε τι δεν βασίζεται η αληθινή αξία της ζωής ; 
 Ίσως αληθεύει ότι ένα υψηλότερο βιοτικό επίπεδο — το να έχει κάποιος άφθονη τροφή και ρουχισμό , μεγάλο σπίτι και άλλες ευκολίες — θα μπορούσε να συμβάλει σε πιο άνετη ζωή ή ακόμα και να επιτρέψει σε κάποιον να έχει καλύτερη ιατρική περίθαλψη , προσθέτοντας έτσι μερικά χρόνια στη ζωή του . 
 Έχει , όμως , μια τέτοια ζωή πραγματικά περισσότερο νόημα , και είναι πιο ασφαλής ; Η αληθινή αξία της ζωής δεν μετριέται ούτε με τα χρόνια που μπορεί να ζήσει κάποιος ούτε με τα υλικά πράγματα που μπορεί να έχει ή να απολαμβάνει . 
 Ο απόστολος Παύλος έστρεψε την προσοχή στον κίνδυνο που εγκυμονεί το να βασιζόμαστε υπερβολικά σε τέτοια πράγματα . 
 Ο Παύλος έγραψε στον Τιμόθεο : « Να παραγγέλλεις σε εκείνους που είναι πλούσιοι στο παρόν σύστημα πραγμάτων να μην είναι υψηλόφρονες , και να στηρίζουν την ελπίδα τους , όχι σε αβέβαιο πλούτο , αλλά στον Θεό , ο οποίος χορηγεί τα πάντα πλουσιοπάροχα για την απόλαυσή μας » . — 1 Τιμόθεο 6 : 17 . 
 17 , 18 . ( α ) Ποια εξαιρετικά παραδείγματα όσον αφορά τα υλικά αποκτήματα αξίζει να μιμούμαστε ; ( β ) Ποια παραβολή του Ιησού θα εξεταστεί στο επόμενο άρθρο ; 
 Το να στηρίζει κάποιος την ελπίδα του στον πλούτο είναι άσοφο , επειδή ο πλούτος είναι “ αβέβαιος ” . 
 Ο πατριάρχης Ιώβ ήταν πολύ εύπορος , αλλά όταν τον έπληξε ξαφνικά η συμφορά , τα πλούτη του δεν μπόρεσαν να τον βοηθήσουν , διότι χάθηκαν μεμιάς . 
 Η ισχυρή του σχέση με τον Θεό ήταν αυτή που τον διαφύλαξε μέσα σε όλες τις δοκιμασίες και τις θλίψεις . 
 Ο Αβραάμ δεν επέτρεψε στα άφθονα υλικά του αποκτήματα να τον εμποδίσουν να δεχτεί έναν δύσκολο διορισμό από τον Ιεχωβά , και ευλογήθηκε με το να γίνει « πατέρας πλήθους εθνών » . 
 Αυτά και άλλα παραδείγματα αξίζει να τα μιμούμαστε . 
 Είτε είμαστε νέοι είτε ηλικιωμένοι , χρειάζεται να εξετάζουμε τον εαυτό μας για να διαπιστώνουμε τι είναι αληθινά σημαντικό στη ζωή μας και σε τι στηρίζουμε την ελπίδα μας . — Εφεσίους 5 : 10 · Φιλιππησίους 1 : 10 . 
 Τα λίγα λόγια που είπε ο Ιησούς σχετικά με την πλεονεξία και τη σωστή άποψη για τη ζωή είναι πράγματι γεμάτα νόημα και διδακτικά . 
 Ωστόσο , ο Ιησούς είχε κάτι ακόμα υπόψη του , και συνέχισε αφηγούμενος μια παραβολή που υποκινούσε σε σκέψεις και η οποία αφορούσε έναν παράλογο πλούσιο . 
 Πώς εφαρμόζεται εκείνη η παραβολή στη ζωή μας σήμερα , και τι μπορούμε να μάθουμε από αυτήν ; Το επόμενο άρθρο θα δώσει τις απαντήσεις . 
 [ Υποσημείωση ] 
 Μια άλλη λέξη του πρωτότυπου ελληνικού κειμένου η οποία αποδίδεται « ζωή » είναι βίος , η οποία αποτελεί συνθετικό λέξεων όπως « βιογραφία » και « βιολογία » . 
 Σύμφωνα με Το Ερμηνευτικό Λεξικό των Λέξεων της Παλαιάς και της Καινής Διαθήκης , του Βάιν ( Vine’s Expository Dictionary of Old and New Testament Words ) , η λέξη βίος αναφέρεται στο « χρόνο ή στη διάρκεια της ζωής » , στον « τρόπο ζωής » και « στους πόρους διαβίωσης » . 
 Ποια Είναι η Απάντησή Σας ; 
 • Τι μπορούμε να μάθουμε από το γεγονός ότι ο Ιησούς αρνήθηκε να ικανοποιήσει το αίτημα ενός ανθρώπου από το πλήθος ; 
 • Γιατί πρέπει να φυλαγόμαστε από την πλεονεξία , και πώς μπορούμε να το κάνουμε αυτό ; 
 • Γιατί δεν είναι η ζωή αποτέλεσμα των υλικών αποκτημάτων ; 
 • Τι μπορεί να κάνει τη ζωή πραγματικά αξιόλογη και ασφαλή ; 
 [ Εικόνα στη σελίδα 23 ] 
 Γιατί απέρριψε ο Ιησούς το αίτημα ενός ανθρώπου ; 
 [ Εικόνα στη σελίδα 23 ] 
 Η πλεονεξία μπορεί να οδηγήσει σε καταστροφικά αποτελέσματα 
 [ Εικόνες στη σελίδα 25 ] 
 Πώς έδειξε ο Αβραάμ ότι είχε σωστή άποψη για τα υλικά αποκτήματα ; 
 Είστε “ Πλούσιοι ως Προς τον Θεό ” ; 
 « Έτσι συμβαίνει με τον άνθρωπο που συσσωρεύει θησαυρούς για τον εαυτό του αλλά δεν είναι πλούσιος ως προς τον Θεό » . — ΛΟΥΚΑΣ 12 : 21 . 
 1 , 2 . ( α ) Για ποιο σκοπό είναι διατεθειμένοι οι άνθρωποι να κάνουν μεγάλες θυσίες ; ( β ) Ποια πρόκληση και ποιον κίνδυνο είναι αναγκασμένοι να αντιμετωπίζουν οι Χριστιανοί ; 
 ΤΟ ΚΥΝΗΓΙ ΘΗΣΑΥΡΟΥ δεν είναι απλώς ένα παιχνίδι που αρέσει στα παιδιά . 
 Είναι και ένα δραματικό σενάριο βγαλμένο από τη ζωή το οποίο έχει επαναληφθεί σε πολλές εποχές και κοινωνίες . 
 Για παράδειγμα , ο πυρετός του χρυσού κατά το 19ο αιώνα στην Αυστραλία , στη Νότια Αφρική , στον Καναδά και στις Ηνωμένες Πολιτείες προσέλκυσε ανθρώπους από πολύ μακριά οι οποίοι ήταν διατεθειμένοι να εγκαταλείψουν την πατρίδα και τους προσφιλείς τους για να αναζητήσουν πλούτη σε άγνωστες , μερικές φορές και αφιλόξενες , χώρες . 
 Ναι , πολλοί άνθρωποι είναι διατεθειμένοι να αντιμετωπίσουν τρομερούς κινδύνους και να κάνουν τεράστιες θυσίες προκειμένου να αποκτήσουν τα πλούτη που λαχταράει η καρδιά τους . 
 Παρότι οι περισσότεροι άνθρωποι σήμερα δεν κυνηγούν θησαυρούς με κυριολεκτική έννοια , είναι αλήθεια ότι χρειάζεται να εργάζονται σκληρά για να βγάζουν τα προς το ζην . 
 Στο παρόν σύστημα πραγμάτων αυτό μπορεί να είναι δύσκολο , απαιτητικό , ως και δυσβάσταχτο . 
 Η εξασφάλιση τροφής , ρουχισμού και στέγης είναι εύκολο να απορροφήσει κάποιον τόσο πολύ ώστε να παραμελήσει ή ακόμα και να ξεχάσει τα πιο σπουδαία πράγματα . 
 Ο Ιησούς αφηγήθηκε μια παραβολή η οποία σκιαγράφησε με ακρίβεια αυτή την ανθρώπινη τάση . 
 Η συγκεκριμένη παραβολή βρίσκεται στα εδάφια Λουκάς 12 : 16 - 21 . 
 Αφηγηθείτε εν συντομία την παραβολή του Ιησού που είναι καταγραμμένη στα εδάφια Λουκάς 12 : 16 - 21 . 
 Ο Ιησούς αφηγήθηκε τη συγκεκριμένη παραβολή στην ίδια περίπτωση κατά την οποία είπε ότι χρειάζεται να φυλαγόμαστε από την πλεονεξία , θέμα που εξετάσαμε με κάποιες λεπτομέρειες στο προηγούμενο άρθρο . 
 Αφού προειδοποίησε για την πλεονεξία , ο Ιησούς μίλησε σχετικά με κάποιον πλούσιο άνθρωπο ο οποίος δεν είναι ικανοποιημένος με τις υπάρχουσες αποθήκες του , που είναι γεμάτες αγαθά , αλλά τις κατεδαφίζει και χτίζει μεγαλύτερες για να συσσωρεύσει ακόμα περισσότερα αγαθά . 
 Εκεί που νομίζει ότι είναι έτοιμος να χαλαρώσει και να απολαύσει μια καλή ζωή , ο Θεός τού λέει ότι η ζωή του τελειώνει και όλα τα αγαθά που έχει συσσωρεύσει θα τα πάρει κάποιος άλλος . 
 Κατόπιν ο Ιησούς ολοκλήρωσε την παραβολή με την εξής δήλωση : « Έτσι συμβαίνει με τον άνθρωπο που συσσωρεύει θησαυρούς για τον εαυτό του αλλά δεν είναι πλούσιος ως προς τον Θεό » . 
 Ποιο μάθημα μπορούμε να πάρουμε από αυτή την παραβολή ; Πώς μπορούμε να εφαρμόσουμε αυτό το μάθημα στη δική μας ζωή ; 
 Κάποιος Άνθρωπος που Είχε Ένα Πρόβλημα 
 Ποιο είδος ανθρώπου μπορούμε να πούμε ότι παρουσιάζεται στην παραβολή του Ιησού ; 
 Η παραβολή που αφηγήθηκε ο Ιησούς είναι πολύ γνωστή . 
 Παρατηρούμε ότι ξεκίνησε την ιστορία λέγοντας απλώς : « Η γη κάποιου πλούσιου ανθρώπου απέφερε καλή σοδειά » . 
 Δεν είπε ότι εκείνος ο άνθρωπος απέκτησε τα πλούτη του με δόλια ή παράνομα μέσα . 
 Με άλλα λόγια , δεν τον παρουσίασε ως κακό άνθρωπο . 
 Μάλιστα , με βάση τα όσα είπε ο Ιησούς , είναι λογικό να σκεφτούμε ότι ο άνθρωπος της παραβολής είχε εργαστεί σκληρά . 
 Τουλάχιστον μπορούμε να συμπεράνουμε ότι ήταν άνθρωπος που έκανε σχέδια και αποταμίευε για το μέλλον , ίσως έχοντας κατά νου την ευημερία της οικογένειάς του . 
 Επομένως , από κοσμική άποψη , μπορεί να θεωρηθεί ότι αντιπροσώπευε έναν σκληρά εργαζόμενο άνθρωπο ο οποίος έπαιρνε τις υποχρεώσεις του στα σοβαρά . 
 Ποιο πρόβλημα αντιμετωπίζει ο άνθρωπος στην παραβολή του Ιησού ; 
 Όπως και αν έχουν τα πράγματα , ο Ιησούς αποκάλεσε τον άνθρωπο της παραβολής πλούσιο , κάτι που σημαίνει ότι εκείνος ήδη διέθετε αφθονία υλικών αγαθών . 
 Ωστόσο , σύμφωνα με την περιγραφή του Ιησού , αυτός ο πλούσιος είχε ένα πρόβλημα . 
 Η γη του παρήγαγε πολύ περισσότερα από όσα περίμενε , πιο πολλά από όσα χρειαζόταν ή μπορούσε να διαχειριστεί . 
 Τι έπρεπε να κάνει ; 
 Με ποιες επιλογές έρχονται αντιμέτωποι πολλοί υπηρέτες του Θεού σήμερα ; 
 Πολλοί υπηρέτες του Ιεχωβά σήμερα αντιμετωπίζουν καταστάσεις που μοιάζουν πάρα πολύ με την κατάσταση του πλούσιου ανθρώπου . 
 Οι αληθινοί Χριστιανοί αγωνίζονται να είναι έντιμοι , επιμελείς και ευσυνείδητοι εργάτες . 
 Είτε είναι υπάλληλοι είτε έχουν δική τους δουλειά , πολλές φορές τα καταφέρνουν καλά και μάλιστα διαπρέπουν σε ό , τι κάνουν . 
 Όταν τους προσφέρεται προαγωγή ή τους παρουσιάζονται νέες ευκαιρίες , χρειάζεται να πάρουν μια απόφαση . 
 Θα πρέπει άραγε να « ανέλθουν » και να « ανοιχτούν » ; Παρόμοια , πολλοί νεαροί Μάρτυρες διαπρέπουν στο σχολείο . 
 Ως αποτέλεσμα , μπορεί να τους προσφερθούν διακρίσεις ή υποτροφίες για ανώτερες σπουδές σε ονομαστά εκπαιδευτικά ιδρύματα . 
 Θα πρέπει άραγε να ακολουθήσουν τη γενική τάση και να δεχτούν ό , τι τους προσφέρεται ; 
 Πώς αντιμετώπισε το πρόβλημά του ο άνθρωπος στην παραβολή του Ιησού ; 
 Στην παραβολή του Ιησού , τι έκανε ο πλούσιος άνθρωπος όταν η σοδειά του ήταν τόσο μεγάλη ώστε δεν είχε πού να την αποθηκεύσει ; Αποφάσισε να κατεδαφίσει τις αποθήκες που είχε και να χτίσει μεγαλύτερες για να αποθηκεύσει όλα τα επιπλέον σιτηρά και τα άλλα αγαθά . 
 Εκείνο το σχέδιο προφανώς του έδινε τέτοιο αίσθημα ασφάλειας και ικανοποίησης ώστε σκέφτηκε : « Θα πω στην ψυχή μου : “ Ψυχή , έχεις πολλά αγαθά αποθηκευμένα για πολλά χρόνια · ξεκουράσου , φάε , πιες , διασκέδαζε ” » . — Λουκάς 12 : 19 . 
 Γιατί Ήταν “ Παράλογος ” ; 
 Ποιο ζωτικό στοιχείο παρέβλεψε ο άνθρωπος στην παραβολή του Ιησού ; 
 Ωστόσο , όπως έδειξε ο Ιησούς , το αίσθημα ασφάλειας που έδινε στον πλούσιο το σχέδιό του ήταν ψεύτικο . 
 Παρότι το σχέδιο ίσως φαινόταν πρακτικό , δεν είχε συμπεριλάβει ένα ζωτικό στοιχείο — το θέλημα του Θεού . 
 Εκείνος ο άνθρωπος σκεφτόταν μόνο τον εαυτό του , το πώς θα μπορούσε να ξεκουράζεται , να τρώει , να πίνει και να διασκεδάζει . 
 Νόμιζε ότι επειδή είχε « πολλά αγαθά » θα ζούσε και « πολλά χρόνια » . 
 Αλλά δυστυχώς για αυτόν , τα πράγματα δεν εξελίχθηκαν έτσι . 
 Όπως είχε πει ο Ιησούς νωρίτερα , « ακόμη και όταν έχει κανείς αφθονία , η ζωή του δεν είναι αποτέλεσμα των υπαρχόντων του » . 
 Την ίδια εκείνη νύχτα , όλος του ο κόπος πήγε ξαφνικά χαμένος , διότι ο Θεός τού είπε : « Παράλογε , αυτή τη νύχτα ζητούν την ψυχή σου από εσένα . 
 Τίνος , λοιπόν , θα γίνουν αυτά που συσσώρευσες ; » — Λουκάς 12 : 20 . 
 Γιατί αποκλήθηκε παράλογος ο άνθρωπος στην παραβολή ; 
 Τώρα φτάνουμε στην κεντρική ιδέα της παραβολής του Ιησού . 
 Ο Θεός αποκάλεσε εκείνον τον άνθρωπο παράλογο . 
 Το Ερμηνευτικό Λεξικό της Καινής Διαθήκης ( Exegetical Dictionary of the New Testament ) εξηγεί ότι οι διάφοροι τύποι της λέξης ἂφρων του πρωτότυπου ελληνικού κειμένου « πάντοτε υποδηλώνουν έλλειψη κατανόησης » . 
 Το λεξικό σχολιάζει ότι , στη συγκεκριμένη παραβολή , βλέπουμε τον Θεό να χρησιμοποιεί αυτή τη λέξη για να εκθέσει « το γεγονός ότι τα σχέδια του πλουσίου για το μέλλον δεν είχαν νόημα » . 
 Η λέξη αναφέρεται , όχι σε κάποιον που στερείται νοημοσύνης , αλλά σε « κάποιον που αρνείται να αναγνωρίσει ότι εξαρτάται από τον Θεό » . 
 Η περιγραφή του Ιησού για τον πλούσιο άνθρωπο μας θυμίζει τα λόγια που είπε αργότερα ο ίδιος στους Χριστιανούς της εκκλησίας του πρώτου αιώνα στη Λαοδίκεια της Μικράς Ασίας : « Λες : “ Είμαι πλούσιος και έχω αποκτήσει πλούτο και δεν χρειάζομαι τίποτα ” αλλά δεν γνωρίζεις ότι εσύ είσαι ο ταλαίπωρος και αξιολύπητος και φτωχός και τυφλός και γυμνός » . — Αποκάλυψη 3 : 17 . 
 Γιατί το να έχει κάποιος « πολλά αγαθά » δεν εγγυάται ότι θα ζήσει « πολλά χρόνια » ; 
 Είναι καλό να πάρουμε αυτό το μάθημα στα σοβαρά . 
 Θα μπορούσαμε άραγε εμείς να μοιάζουμε με τον άνθρωπο στην παραβολή — να εργαζόμαστε πολύ σκληρά για να εξασφαλίσουμε « πολλά αγαθά » αλλά να μην κάνουμε ό , τι είναι απαραίτητο για να αποκτήσουμε την προοπτική να ζήσουμε « πολλά χρόνια » ; Η Αγία Γραφή λέει : « Τα πολύτιμα πράγματα δεν θα ωφελήσουν κατά την ημέρα της σφοδρής οργής » , και « όποιος εμπιστεύεται στα πλούτη του , αυτός θα πέσει » . 
 Γι ’ αυτό , ο Ιησούς πρόσθεσε στην παραβολή την εξής τελευταία νουθεσία : « Έτσι συμβαίνει με τον άνθρωπο που συσσωρεύει θησαυρούς για τον εαυτό του αλλά δεν είναι πλούσιος ως προς τον Θεό » . — Λουκάς 12 : 21 . 
 Γιατί είναι μάταιο να οικοδομεί κάποιος την ελπίδα και την ασφάλειά του στα υλικά αποκτήματα ; 
 Όταν ο Ιησούς είπε « έτσι συμβαίνει » , ήθελε να δείξει ότι αυτό που συνέβη στον πλούσιο άνθρωπο στην παραβολή θα συμβεί και σε εκείνους που οικοδομούν τη ζωή τους — την ελπίδα τους και την ασφάλειά τους — αποκλειστικά και μόνο στα υλικά αποκτήματα . 
 Το σφάλμα δεν είναι τόσο το ότι “ συσσωρεύουν θησαυρούς για τον εαυτό τους ” όσο το ότι δεν είναι “ πλούσιοι ως προς τον Θεό ” . 
 Ο μαθητής Ιάκωβος απηύθυνε μια παρόμοια προειδοποίηση όταν έγραψε : « Ελάτε , τώρα , εσείς που λέτε : “ Σήμερα ή αύριο θα ταξιδέψουμε σε εκείνη την πόλη και θα μείνουμε έναν χρόνο εκεί , και θα ασχοληθούμε με δουλειές και θα βγάλουμε κέρδη ” , ενώ δεν γνωρίζετε ποια θα είναι η ζωή σας αύριο » . 
 Τι έπρεπε να κάνουν ; « Αντίθετα , θα έπρεπε να λέτε : “ Αν ο Ιεχωβά θέλει , θα ζήσουμε και θα κάνουμε αυτό ή εκείνο ” » . 
 Ανεξάρτητα από το πόσο πλούσιο είναι ένα άτομο ή πόσα αποκτήματα μπορεί να έχει , όλα θα αποδειχτούν μάταια αν το άτομο αυτό δεν είναι πλούσιο ως προς τον Θεό . 
 Τι σημαίνει , λοιπόν , το να είμαστε πλούσιοι ως προς τον Θεό ; 
 Πλούσιοι ως Προς τον Θεό 
 Τι θα μας κάνει πλούσιους ως προς τον Θεό ; 
 Στη δήλωση του Ιησού , το να είναι κάποιος πλούσιος ως προς τον Θεό αντιπαραβάλλεται με το να συσσωρεύει υλικούς θησαυρούς για τον εαυτό του , δηλαδή με το να πλουτίζει από υλική άποψη . 
 Συνεπώς , ο Ιησούς εννοούσε ότι το κύριο μέλημά μας στη ζωή δεν πρέπει να είναι η συσσώρευση υλικού πλούτου ούτε η απόλαυση των πραγμάτων που ίσως έχουμε . 
 Απεναντίας , πρέπει να χρησιμοποιούμε τους πόρους μας με τέτοιον τρόπο ώστε να εμπλουτίζουμε , δηλαδή να ενισχύουμε , τη σχέση μας με τον Ιεχωβά . 
 Αυτό ασφαλώς θα μας κάνει πλούσιους ως προς τον Θεό . 
 Γιατί ; Επειδή ανοίγει το δρόμο για να λάβουμε πολλές ευλογίες από αυτόν . 
 Η Αγία Γραφή μάς λέει : « Η ευλογία του Ιεχωβά πλουτίζει , και εκείνος δεν προσθέτει πόνο σε αυτήν » . — Παροιμίες 10 : 22 . 
 Πώς « πλουτίζει » η ευλογία του Ιεχωβά ; 
 Όταν ο Ιεχωβά παρέχει ευλογίες στο λαό του , δίνει πάντα το καλύτερο . 
 Για παράδειγμα , όταν ο Ιεχωβά έδωσε μια πατρίδα στους Ισραηλίτες , αυτή ήταν “ γη όπου έρρεε το γάλα και το μέλι ” . 
 Παρότι και η γη της Αιγύπτου είχε αποκληθεί έτσι , η γη την οποία έδωσε ο Ιεχωβά στους Ισραηλίτες διέφερε από τουλάχιστον μία σημαντική άποψη . 
 Επρόκειτο για « γη που φροντίζει ο Ιεχωβά ο Θεός σου » , όπως είπε ο Μωυσής στους Ισραηλίτες . 
 Με άλλα λόγια , θα ευημερούσαν επειδή ο Ιεχωβά θα τους φρόντιζε . 
 Όσο οι Ισραηλίτες έμεναν πιστοί στον Ιεχωβά , ευλογούνταν πλούσια από αυτόν και απολάμβαναν έναν τρόπο ζωής εμφανώς ανώτερο από τον τρόπο ζωής όλων των γύρω εθνών . 
 Ναι , η ευλογία του Ιεχωβά είναι αυτή που « πλουτίζει » ! — Αριθμοί 16 : 13 · Δευτερονόμιο 4 : 5 - 8 · 11 : 8 - 15 . 
 Τι απολαμβάνουν εκείνοι που είναι πλούσιοι ως προς τον Θεό ; 
 Η έκφραση « πλούσιος ως προς τον Θεό » αποδίδεται επίσης « πλούσιος ενώπιον του Θεού » ( Σημερινή Αγγλική Μετάφραση [ Today’s English Version ] ) ή « πλούσιος στα μάτια του Θεού » . 
 ( Η Καινή Διαθήκη στη Σύγχρονη Αγγλική [ The New Testament in Modern English ] , του Τζ . 
 Μπ . 
 Φίλιπς ) Εκείνοι που είναι πλούσιοι από υλική άποψη νοιάζονται γενικά για την εικόνα που παρουσιάζουν στα μάτια των άλλων . 
 Αυτό φαίνεται πολλές φορές από τον τρόπο της ζωής τους . 
 Θέλουν να εντυπωσιάζουν τους άλλους κάνοντας αυτό που η Γραφή αποκαλεί « αλαζονική επίδειξη των μέσων διαβίωσης » . 
 Αντίθετα , όσοι είναι πλούσιοι ως προς τον Θεό απολαμβάνουν την επιδοκιμασία , την εύνοια και την παρ ’ αξία καλοσύνη του Θεού με αφθονία και έχουν θερμή προσωπική σχέση μαζί του . 
 Το γεγονός ότι βρίσκονται σε τέτοια πολύτιμη θέση ασφαλώς τους δίνει ένα αίσθημα ευημερίας και ασφάλειας , μεγαλύτερο από αυτό που μπορεί να προσφέρει οποιοσδήποτε υλικός πλούτος . 
 Το ερώτημα που παραμένει είναι : Τι πρέπει να κάνουμε για να είμαστε πλούσιοι στα μάτια του Θεού ; 
 Πλούσιοι στα Μάτια του Θεού 
 Τι πρέπει να κάνουμε για να είμαστε πλούσιοι ως προς τον Θεό ; 
 Ο άνθρωπος στην παραβολή του Ιησού έκανε σχέδια και εργάστηκε σκληρά απλώς και μόνο για να πλουτίσει ο ίδιος , και αποκλήθηκε παράλογος . 
 Συνεπώς , για να είμαστε πλούσιοι ως προς τον Θεό πρέπει να προσπαθούμε να εργαζόμαστε σκληρά και να συμμετέχουμε πλήρως στις δραστηριότητες που είναι αληθινά πολύτιμες και αξιόλογες στα μάτια του Θεού . 
 Μεταξύ αυτών είναι και εκείνο που πρόσταξε ο Ιησούς : « Πηγαίνετε , λοιπόν , και κάντε μαθητές από όλα τα έθνη » . 
 Το να χρησιμοποιούμε το χρόνο , την ενεργητικότητα και τα ταλέντα μας , όχι για την προσωπική μας ανέλιξη , αλλά στο έργο κηρύγματος της Βασιλείας και μαθήτευσης μπορεί να παρομοιαστεί με επένδυση . 
 Όσοι το έχουν κάνει αυτό έχουν αποκομίσει πλούσια κέρδη από πνευματική άποψη , όπως δείχνουν οι ακόλουθες εμπειρίες . — Παροιμίες 19 : 17 . 
 16 , 17 . 
 Ποιες εμπειρίες μπορείτε να αφηγηθείτε για να δείξετε ποια οδός ζωής κάνει κάποιον πλούσιο στα μάτια του Θεού ; 
 Αναλογιστείτε την περίπτωση ενός Χριστιανού σε κάποια χώρα της Άπω Ανατολής . 
 Αυτός είχε μια καλοαμειβόμενη εργασία ως τεχνικός ηλεκτρονικών υπολογιστών . 
 Ωστόσο , η εργασία του απορροφούσε ουσιαστικά όλο το χρόνο του και τον έκανε να νιώθει πνευματικά φτωχός . 
 Τελικά , αντί να προσπαθήσει να προκόψει στην εργασία του , παραιτήθηκε και άρχισε να φτιάχνει παγωτό και να το πουλάει στο δρόμο προκειμένου να έχει περισσότερο χρόνο ώστε να φροντίζει για τις πνευματικές του ανάγκες και ευθύνες . 
 Οι πρώην συνάδελφοί του τον κορόιδευαν , αλλά πώς εξελίχθηκαν τα πράγματα ; « Στην ουσία , η οικονομική μου κατάσταση ήταν καλύτερη από ό , τι ήταν όταν δούλευα στα κομπιούτερ » , είπε ο αδελφός . 
 « Είμαι πιο ευτυχισμένος επειδή δεν έχω το άγχος και την ανησυχία που είχα στην προηγούμενη εργασία μου . 
 Και το σημαντικότερο είναι ότι τώρα νιώθω πιο κοντά στον Ιεχωβά » . 
 Η αλλαγή έδωσε σε αυτόν το Χριστιανό τη δυνατότητα να αναλάβει την ολοχρόνια διακονία , και τώρα υπηρετεί στο γραφείο τμήματος των Μαρτύρων του Ιεχωβά στη χώρα του . 
 Η ευλογία του Ιεχωβά όντως « πλουτίζει » . 
 Ένα άλλο παράδειγμα είναι η περίπτωση κάποιας γυναίκας η οποία μεγάλωσε σε μια οικογένεια που έδινε μεγάλη σημασία στην εκπαίδευση . 
 Η γυναίκα αυτή φοίτησε σε πανεπιστήμια στη Γαλλία , στο Μεξικό και στην Ελβετία και είχε την προοπτική μιας πολλά υποσχόμενης σταδιοδρομίας . 
 « Η επιτυχία μού χαμογελούσε , διέθετα κύρος και άφθονα προνόμια » , είπε , « αλλά μέσα μου υπήρχε κενό , μια βαθιά έλλειψη ικανοποίησης » . 
 Τότε έμαθε για τον Ιεχωβά . 
 Η ίδια ανέφερε : « Καθώς προόδευα πνευματικά , η επιθυμία που ένιωθα να ευαρεστώ τον Ιεχωβά και να του ανταποδώσω έστω κάτι ελάχιστο για όσα μου είχε χαρίσει με βοήθησε να δω καθαρά ποιο δρόμο έπρεπε να πάρω — να τον υπηρετήσω ολοχρόνια » . 
 Παραιτήθηκε από τη θέση της και σύντομα βαφτίστηκε . 
 Τα τελευταία 20 χρόνια υπηρετεί χαρούμενα στην ολοχρόνια διακονία . 
 « Μερικοί νομίζουν ότι χαράμισα τα ταλέντα μου » , αφηγείται , « αλλά παραδέχονται ότι είμαι ευτυχισμένη και θαυμάζουν τις αρχές με τις οποίες ζω τη ζωή μου . 
 Κάθε μέρα προσεύχομαι στον Ιεχωβά να με βοηθάει να είμαι ταπεινή ώστε να έχω την επιδοκιμασία του » . 
 Πώς μπορούμε να είμαστε πλούσιοι ως προς τον Θεό όπως ήταν ο Παύλος ; 
 Ο Σαύλος , ο μετέπειτα απόστολος Παύλος , είχε μπροστά του μια πολλά υποσχόμενη σταδιοδρομία . 
 Ωστόσο , αργότερα έγραψε : « Θεωρώ ότι τα πάντα είναι ζημιά για χάρη της υπερέχουσας αξίας της γνώσης του Χριστού Ιησού του Κυρίου μου » . 
 Για τον Παύλο , τα πλούτη που απέκτησε μέσω του Χριστού υπερείχαν από οτιδήποτε μπορούσε να προσφέρει ο κόσμος . 
 Παρόμοια , αν εγκαταλείψουμε οποιεσδήποτε ιδιοτελείς φιλοδοξίες και επιδιώξουμε μια ζωή θεοσεβούς αφοσίωσης , θα μπορέσουμε και εμείς να απολαύσουμε μια ζωή πλούσια στα μάτια του Θεού . 
 Ο Λόγος του Θεού μάς διαβεβαιώνει : « Το αποτέλεσμα της ταπεινοφροσύνης και του φόβου του Ιεχωβά είναι πλούτος και δόξα και ζωή » . — Παροιμίες 22 : 4 . 
 Μπορείτε να Εξηγήσετε ; 
 • Ποιο πρόβλημα είχε ο άνθρωπος στην παραβολή του Ιησού ; 
 • Γιατί αποκλήθηκε παράλογος ο άνθρωπος στην παραβολή ; 
 • Τι σημαίνει το να είναι κάποιος πλούσιος ως προς τον Θεό ; 
 • Πώς μπορούμε να γίνουμε πλούσιοι ως προς τον Θεό ; 
 [ Εικόνα στη σελίδα 26 ] 
 Γιατί αποκλήθηκε παράλογος ο πλούσιος άνθρωπος ; 
 [ Εικόνα στη σελίδα 27 ] 
 Γιατί μπορεί να αποτελέσουν πραγματική δοκιμασία οι ευκαιρίες για επαγγελματική ανέλιξη ; 
 [ Εικόνα στη σελίδα 28 , 29 ] 
 « Η ευλογία του Ιεχωβά πλουτίζει » 
 Ο Ιεχωβά Αγαπάει τη Δικαιοσύνη 
 « Εγώ , ο Ιεχωβά , αγαπώ τη δικαιοσύνη » . — ΗΣΑΪΑΣ 61 : 8 . 
 1 , 2 . ( α ) Τι σημαίνουν οι λέξεις « δικαιοσύνη » και « αδικία » ; ( β ) Τι λέει η Γραφή σχετικά με τον Ιεχωβά και την ιδιότητα της δικαιοσύνης του ; 
 ΣΥΜΦΩΝΑ με έναν ορισμό , δικαιοσύνη είναι “ η ιδιότητα του να είναι κάποιος αμερόληπτος , αντικειμενικός και να ενεργεί σε αρμονία με αυτό που είναι ορθό και καλό από ηθική άποψη ” . 
 Η αδικία περιλαμβάνει το να είναι κάποιος μεροληπτικός , προκατειλημμένος , κακός , καθώς και το να βλάπτει τους άλλους χωρίς εκείνοι να αξίζουν τέτοια μεταχείριση . 
 Πριν από σχεδόν 3.500 χρόνια , ο Μωυσής έγραψε σχετικά με τον Παγκόσμιο Κυρίαρχο , τον Ιεχωβά : « Όλες οι οδοί του είναι δικαιοσύνη . 
 Θεός πιστότητας , στον οποίο δεν υπάρχει αδικία » . 
 Εφτά και πλέον αιώνες αργότερα , ο Θεός ενέπνευσε τον Ησαΐα να καταγράψει τα εξής : « Εγώ , ο Ιεχωβά , αγαπώ τη δικαιοσύνη » . 
 Κατόπιν , τον πρώτο αιώνα , ο Παύλος είπε με έμφαση : « Μήπως υπάρχει αδικία στον Θεό ; Ποτέ να μη συμβεί αυτό ! » 
 Επίσης , τον ίδιο αιώνα , ο Πέτρος δήλωσε : « Ο Θεός δεν είναι προσωπολήπτης , αλλά σε κάθε έθνος όποιος τον φοβάται και εργάζεται δικαιοσύνη είναι ευπρόσδεκτος σε αυτόν » . 
 Ναι , « ο Ιεχωβά αγαπάει τη δικαιοσύνη » . — Ψαλμός 37 : 28 · Μαλαχίας 3 : 6 . 
 Επικρατεί η Αδικία 
 Πώς εμφανίστηκε η αδικία στη γη ; 
 Η δικαιοσύνη δεν αποτελεί ιδιότητα που επικρατεί σήμερα . 
 Μπορούμε να πέσουμε θύματα άδικων πράξεων σε κάθε κοινωνικό επίπεδο — στο χώρο της εργασίας μας , στο σχολείο , στις επαφές μας με κρατικούς αξιωματούχους και σε άλλους τομείς — ακόμα και μέσα στον οικογενειακό κύκλο . 
 Βέβαια , τέτοιες αδικίες δεν είναι κάτι καινούριο . 
 Έπληξαν την ανθρώπινη οικογένεια όταν οι πρώτοι μας γονείς στασίασαν και έγιναν άνομοι , υποκινούμενοι από το στασιαστικό πνευματικό πλάσμα που έγινε ο Σατανάς ο Διάβολος . 
 Ασφαλώς ήταν άδικο από μέρους του Αδάμ , της Εύας και του Σατανά το ότι χρησιμοποίησαν εσφαλμένα το θαυμάσιο δώρο της ελεύθερης βούλησης που τους είχε προσφέρει ο Ιεχωβά . 
 Οι εσφαλμένες πράξεις τους επρόκειτο να επιφέρουν τεράστια παθήματα και θάνατο σε ολόκληρη την ανθρώπινη οικογένεια . — Γένεση 3 : 1 - 6 · Ρωμαίους 5 : 12 · Εβραίους 2 : 14 . 
 Επί πόσο χρονικό διάστημα αποτελεί η αδικία μέρος της ανθρώπινης ιστορίας ; 
 Στα 6.000 περίπου χρόνια που έχουν περάσει από το στασιασμό στην Εδέμ , η αδικία αποτελεί μέρος της ανθρώπινης κοινωνίας . 
 Ασφαλώς , κάτι τέτοιο ήταν αναμενόμενο επειδή ο Σατανάς είναι ο θεός αυτού του κόσμου . 
 Εκείνος είναι ψεύτης και ο πατέρας του ψέματος , συκοφάντης και ανθιστάμενος στον Ιεχωβά . 
 Ο Σατανάς ανέκαθεν διαπράττει κατάφωρες αδικίες . 
 Για παράδειγμα , πριν από τον Κατακλυσμό των ημερών του Νώε ο Θεός παρατήρησε ότι « η κακία του ανθρώπου ήταν άφθονη στη γη και ότι κάθε τάση των σκέψεων της καρδιάς του ήταν μόνο κακή όλο τον καιρό » , πράγμα που οφειλόταν εν μέρει στην πονηρή επιρροή του Σατανά . 
 Η ίδια κατάσταση επικρατούσε και τον καιρό του Ιησού , ο οποίος είπε ότι « αρκετό είναι για την κάθε ημέρα το δικό της κακό » , δηλαδή τα δικά της βασανιστικά προβλήματα , όπως η αδικία . 
 Είναι απόλυτα ακριβής η δήλωση της Γραφής : « Όλη μαζί η δημιουργία στενάζει και πονάει μέχρι τώρα » . — Ρωμαίους 8 : 22 . 
 Γιατί υπάρχουν στην εποχή μας περισσότερες αδικίες από ποτέ άλλοτε ; 
 Έτσι λοιπόν , σε όλη τη διάρκεια της ιστορίας του ανθρώπου συνέβαιναν κακά πράγματα τα οποία οδηγούσαν σε κατάφωρες αδικίες . 
 Τώρα η κατάσταση είναι χειρότερη από ποτέ . 
 Γιατί ; Επειδή το παρόν ασεβές σύστημα πραγμάτων βρίσκεται επί πολλές δεκαετίες στις « τελευταίες ημέρες » του και περνάει “ καιρούς κρίσιμους , δύσκολους στην αντιμετώπισή τους ” καθώς πλησιάζει στο τέλος του . 
 Η Γραφή προείπε ότι σε αυτή την περίοδο της ιστορίας , οι άνθρωποι θα ήταν « φίλαυτοι , φιλάργυροι , αλαζόνες , υπερήφανοι , βλάσφημοι , . . . αχάριστοι , χωρίς οσιότητα , άστοργοι , αδιάλλακτοι , συκοφάντες , χωρίς εγκράτεια , άγριοι , χωρίς αγάπη για την αγαθότητα , προδότες , πεισματάρηδες , φουσκωμένοι από υπερηφάνεια » . 
 Τέτοια κακά χαρακτηριστικά οδηγούν σε κάθε είδους αδικίες . 
 6 , 7 . 
 Ποιες τεράστιες αδικίες πλήττουν την ανθρώπινη οικογένεια στους σύγχρονους καιρούς ; 
 Τα τελευταία εκατό χρόνια έχουν γίνει αδικίες σε άνευ προηγουμένου κλίμακα . 
 Κατ ’ αρχάς , μέσα σε αυτά τα χρόνια έχουν διεξαχθεί περισσότεροι πόλεμοι από ποτέ . 
 Για παράδειγμα , μερικοί ιστορικοί υπολογίζουν ότι στο Β ΄ Παγκόσμιο Πόλεμο και μόνο , ο αριθμός των νεκρών έφτασε τα 50 με 60 εκατομμύρια περίπου , η πλειονότητα των οποίων ήταν άμαχοι — αθώοι άντρες , γυναίκες και παιδιά . 
 Από τότε που τελείωσε εκείνος ο πόλεμος , εκατομμύρια άλλοι άνθρωποι έχουν σκοτωθεί σε διάφορες συγκρούσεις , ενώ και πάλι οι περισσότεροι ήταν άμαχοι . 
 Ο Σατανάς προάγει τέτοιου είδους αδικίες επειδή είναι οργισμένος , καθώς γνωρίζει ότι ο Ιεχωβά θα τον κατατροπώσει σύντομα . 
 Η Βιβλική προφητεία θέτει το ζήτημα ως εξής : « Ο Διάβολος κατέβηκε σε εσάς , έχοντας μεγάλο θυμό , καθώς γνωρίζει ότι έχει μικρό χρονικό διάστημα » . — Αποκάλυψη 12 : 12 . 
 Οι παγκόσμιες στρατιωτικές δαπάνες ανέρχονται τώρα σε περίπου 760 δισεκατομμύρια ευρώ κάθε χρόνο . 
 Εκατοντάδες εκατομμύρια άνθρωποι δεν έχουν τα αναγκαία της ζωής , άρα σκεφτείτε πόσο καλό θα μπορούσαν να κάνουν όλα αυτά τα χρήματα αν ξοδεύονταν για ειρηνικούς σκοπούς . 
 Περίπου ένα δισεκατομμύριο άνθρωποι δεν έχουν αρκετή τροφή , ενώ άλλοι έχουν αφθονία . 
 Σύμφωνα με μια πηγή των Ηνωμένων Εθνών , περίπου πέντε εκατομμύρια παιδιά πεθαίνουν από τις συνέπειες της πείνας κάθε χρόνο . 
 Πόσο άδικο είναι αυτό ! 
 Αναλογιστείτε επίσης τα πολλά αθώα παιδιά που θανατώνονται μέσω έκτρωσης . 
 Υπολογίζεται ότι κάθε χρόνο γίνονται παγκοσμίως από 40 ως 60 εκατομμύρια εκτρώσεις ! 
 Τι φρικτή αδικία ! 
 Ποιος είναι ο μόνος τρόπος με τον οποίο μπορεί να έρθει αληθινή δικαιοσύνη για την ανθρωπότητα ; 
 Οι ανθρώπινοι ηγέτες δεν βρίσκουν λύσεις για τα τεράστια προβλήματα που πλήττουν την ανθρωπότητα σήμερα , ούτε πρόκειται να βελτιωθεί η κατάσταση χάρη σε ανθρώπινες προσπάθειες . 
 Ο Λόγος του Θεού προείπε ότι στην εποχή μας « πονηροί άνθρωποι και απατεώνες θα προχωρούν από το κακό στο χειρότερο , παροδηγώντας και παροδηγούμενοι » . 
 Η αδικία είναι συνυφασμένη με την καθημερινή ζωή σε τέτοιον βαθμό ώστε οι άνθρωποι δεν μπορούν να την απομακρύνουν . 
 Μόνο ο Θεός της δικαιοσύνης μπορεί να την απομακρύνει . 
 Μόνο αυτός μπορεί να απομακρύνει τον Σατανά , τους δαίμονες και τους κακούς ανθρώπους . — Ιερεμίας 10 : 23 , 24 . 
 Κατανοητή Ανησυχία 
 9 , 10 . 
 Γιατί αποκαρδιώθηκε ο Ασάφ ; 
 Στο παρελθόν , ακόμα και μερικοί Βιβλικοί συγγραφείς αναρωτήθηκαν γιατί ο Θεός δεν είχε ήδη παρέμβει στις ανθρώπινες υποθέσεις για να φέρει αληθινή δικαιοσύνη . 
 Ας πάρουμε για παράδειγμα ένα συγκεκριμένο πρόσωπο των Βιβλικών χρόνων . 
 Η επιγραφή του 73ου Ψαλμού αναφέρει το όνομα Ασάφ , παραπέμποντας είτε σε έναν επιφανή Λευίτη μουσικό που έζησε κατά τη βασιλεία του Δαβίδ είτε στους μουσικούς της οικογένειας της οποίας πατριαρχική κεφαλή ήταν ο Ασάφ . 
 Ο Ασάφ και οι απόγονοί του έγραψαν πολλές μουσικές συνθέσεις οι οποίες χρησιμοποιούνταν στη δημόσια λατρεία . 
 Ωστόσο , κάποια στιγμή στη ζωή του , ο συγγραφέας αυτού του ψαλμού αποκαρδιώθηκε από πνευματική άποψη . 
 Έβλεπε την υλική ευημερία των πονηρών , και παρατηρούσε ότι συνήθως φαίνονταν ευχαριστημένοι με τη ζωή τους , δίχως να υφίστανται καθόλου δυσμενείς συνέπειες . 
 Διαβάζουμε τα εξής : « Φθόνησα τους καυχησιολόγους , βλέποντας την ειρήνη των πονηρών . 
 Διότι αυτοί δεν έχουν οδύνες θανάτου · και η κοιλιά τους είναι παχιά . 
 Δεν έχουν ούτε τα προβλήματα του θνητού ανθρώπου και δεν πλήττονται όπως άλλοι άνθρωποι » . 
 Αλλά με τον καιρό εκείνος ο Βιβλικός συγγραφέας αντιλήφθηκε ότι αυτή η αρνητική άποψη ήταν εσφαλμένη . 
 Ο ψαλμωδός προσπάθησε να διορθώσει τον τρόπο σκέψης του , αλλά δεν μπορούσε να κατανοήσει απόλυτα γιατί φαινόταν πως οι πονηροί έκαναν το κακό ατιμωρητί ενώ οι δίκαιοι άνθρωποι πολλές φορές υπέφεραν . 
 Τι κατάλαβε τελικά ο ψαλμωδός Ασάφ ; 
 Τελικά , εκείνος ο πιστός άντρας της αρχαιότητας κατάλαβε τι επιφύλασσε το μέλλον για τους πονηρούς — ότι ο Ιεχωβά θα διόρθωνε εν τέλει τα πράγματα . 
 Ο Δαβίδ έγραψε : « Να ελπίζεις στον Ιεχωβά και να τηρείς την οδό του , και εκείνος θα σε εξυψώσει για να γίνεις κάτοχος της γης . 
 Όταν εκκοπούν οι πονηροί , θα το δεις » . — Ψαλμός 37 : 9 , 11 , 34 . 
 ( α ) Ποιος είναι ο σκοπός του Ιεχωβά αναφορικά με την πονηρία και την αδικία ; ( β ) Πώς νιώθετε εσείς για αυτή τη λύση του προβλήματος της αδικίας ; 
 Είναι βέβαιο ότι ο Ιεχωβά έχει σκοπό να εξαλείψει από τη γη την πονηρία και τις αδικίες που τη συνοδεύουν στο δικό του κατάλληλο καιρό . 
 Αυτό ακόμα και οι όσιοι Χριστιανοί πρέπει να το υπενθυμίζουν τακτικά στον εαυτό τους . 
 Ο Ιεχωβά θα απομακρύνει εκείνους που εναντιώνονται στο θέλημά του , και θα ανταμείψει εκείνους που ζουν σε αρμονία με αυτό . 
 « Τα μάτια του βλέπουν , τα ακτινοβόλα μάτια του εξετάζουν τους γιους των ανθρώπων . 
 Ο Ιεχωβά εξετάζει τον δίκαιο καθώς και τον πονηρό , και εκείνον που αγαπάει τη βία τον μισεί η ψυχή του . 
 Θα βρέξει πάνω στους πονηρούς παγίδες , φωτιά και θειάφι και καυτό άνεμο . . . 
 Διότι ο Ιεχωβά είναι δίκαιος · αγαπάει τις δίκαιες πράξεις » . — Ψαλμός 11 : 4 - 7 . 
 Ένας Νέος Κόσμος Δικαιοσύνης 
 13 , 14 . 
 Γιατί θα επικρατεί δικαιοσύνη στο νέο κόσμο ; 
 Όταν ο Ιεχωβά καταστρέψει αυτό το άδικο σύστημα πραγμάτων το οποίο βρίσκεται υπό τον έλεγχο του Σατανά , θα φέρει έναν ένδοξο νέο κόσμο . 
 Αυτός ο νέος κόσμος θα ελέγχεται από την ουράνια Βασιλεία του Θεού , για την οποία δίδαξε ο Ιησούς τους ακολούθους του να προσεύχονται . 
 Η πονηρία και η αδικία θα αντικατασταθούν από τη δικαιοσύνη , επειδή τότε θα απαντηθεί με την πληρέστερη έννοια η προσευχή : « Ας έρθει η βασιλεία σου . 
 Ας γίνει το θέλημά σου , όπως στον ουρανό , έτσι και πάνω στη γη » . — Ματθαίος 6 : 10 . 
 Η Γραφή μάς λέει τι είδους διακυβέρνηση μπορούμε να αναμένουμε , μια διακυβέρνηση την οποία λαχταρούν τώρα όλοι οι άνθρωποι που έχουν δίκαιη καρδιά . 
 Τότε θα εκπληρωθεί με την πληρέστερη έννοια το εδάφιο Ψαλμός 145 : 16 : « Ανοίγεις το χέρι σου [ Ιεχωβά Θεέ ] και χορταίνεις την επιθυμία κάθε ζωντανού πλάσματος » . 
 Επιπρόσθετα , το εδάφιο Ησαΐας 32 : 1 λέει : « Δείτε ! 
 Βασιλιάς [ ο Χριστός Ιησούς στον ουρανό ] θα βασιλέψει για δικαιοσύνη · και άρχοντες [ επίγειοι εκπρόσωποι του Χριστού ] θα άρχουν για κρίση » . 
 Αναφορικά με τον Βασιλιά Ιησού Χριστό , το εδάφιο Ησαΐας 9 : 7 προλέγει : « Στην αφθονία της αρχοντικής διακυβέρνησης και στην ειρήνη δεν θα υπάρχει τέλος , πάνω στο θρόνο του Δαβίδ και πάνω στη βασιλεία του , για να την εδραιώσει και να τη στηρίξει με κρίση και με δικαιοσύνη , από τώρα μέχρι και στον αιώνα . 
 Ο ζήλος του Ιεχωβά των στρατευμάτων θα το κάνει αυτό » . 
 Μπορείτε να δείτε τον εαυτό σας να ζει υπό αυτή τη δίκαιη διακυβέρνηση ; 
 Τι θα κάνει ο Ιεχωβά για την ανθρωπότητα στο νέο κόσμο ; 
 Στο νέο κόσμο του Θεού , δεν θα έχουμε πια λόγους να λέμε τα λόγια που βρίσκονται στο εδάφιο Εκκλησιαστής 4 : 1 : « Εγώ επέστρεψα για να δω όλες τις πράξεις καταδυνάστευσης που γίνονται κάτω από τον ήλιο , και ορίστε ! 
 τα δάκρυα των καταδυναστευμένων , οι οποίοι όμως δεν είχαν παρηγορητή · και στο πλευρό εκείνων που τους καταδυνάστευαν υπήρχε δύναμη , και έτσι αυτοί δεν είχαν παρηγορητή » . 
 Ομολογουμένως , με την ατελή μας διάνοια είναι δύσκολο να φανταστούμε πόσο θαυμάσιος θα είναι αυτός ο νέος κόσμος της δικαιοσύνης . 
 Η κακία δεν θα υπάρχει πια . 
 Απεναντίας , η κάθε ημέρα θα είναι γεμάτη καλά πράγματα . 
 Ναι , ο Ιεχωβά θα διορθώσει καθετί το εσφαλμένο , με τρόπο που θα ξεπερνά κατά πολύ τις προσδοκίες μας . 
 Πόσο κατάλληλο είναι που ο Ιεχωβά Θεός ενέπνευσε τον απόστολο Πέτρο να γράψει : « Νέους ουρανούς και νέα γη προσμένουμε σύμφωνα με την υπόσχεσή του , και σε αυτά δικαιοσύνη θα κατοικεί » ! — 2 Πέτρου 3 : 13 . 
 Πώς έχουν εγκαθιδρυθεί οι “ νέοι ουρανοί ” , και με ποια έννοια προετοιμάζεται η « νέα γη » σήμερα ; 
 Μάλιστα , οι “ νέοι ουρανοί ” , η ουράνια κυβέρνηση του Θεού στα χέρια του Χριστού , έχουν ήδη εγκαθιδρυθεί . 
 Εκείνοι που θα αποτελέσουν τον πυρήνα της “ νέας γης ” , μιας νέας επίγειας κοινωνίας ανθρώπων με δίκαιη διάθεση , συγκεντρώνονται στη διάρκεια αυτών των τελευταίων ημερών . 
 Ήδη αριθμούν σχεδόν εφτά εκατομμύρια , σε τουλάχιστον 235 χώρες και σε περίπου 100.000 εκκλησίες . 
 Αυτά τα εκατομμύρια άτομα διδάσκονται τις δίκαιες οδούς του Ιεχωβά και , ως αποτέλεσμα , απολαμβάνουν παγκόσμια μια ενότητα την οποία στερεώνει η Χριστιανική αγάπη . 
 Η ενότητά τους είναι η πιο φανερή και η πιο ανθεκτική στην ιστορία του κόσμου , μια ενότητα που ξεπερνάει οτιδήποτε έχουν δει οι υπήκοοι του Σατανά . 
 Αυτή η αγάπη και η ενότητα είναι προαναλαμπές του θαυμάσιου καιρού που θα έρθει στο νέο κόσμο του Θεού , ο οποίος θα κυβερνάται με δικαιοσύνη και κρίση . — Ησαΐας 2 : 2 - 4 · Ιωάννης 13 : 34 , 35 · Κολοσσαείς 3 : 14 . 
 Η Επίθεση του Σατανά θα Αποτύχει 
 Γιατί είναι βέβαιο ότι θα αποτύχει η τελική επίθεση του Σατανά στο λαό του Ιεχωβά ; 
 Ο Σατανάς και οι ακόλουθοί του θα επιτεθούν σύντομα στους λάτρεις του Ιεχωβά κάνοντας μια απόπειρα να τους εξαλείψουν . 
 Αυτό θα αποτελέσει μέρος της περιόδου που ο Ιησούς αποκάλεσε « μεγάλη θλίψη , τέτοια που δεν έχει συμβεί από την αρχή του κόσμου μέχρι τώρα ούτε πρόκειται να ξανασυμβεί » . 
 Θα επιτύχει η επίθεση του Σατανά ; Όχι . 
 Ο Λόγος του Θεού μάς διαβεβαιώνει : « Ο Ιεχωβά αγαπάει τη δικαιοσύνη και δεν θα εγκαταλείψει τους οσίους του . 
 Στον αιώνα θα διαφυλαχτούν · οι απόγονοι των πονηρών , όμως , θα εκκοπούν . 
 Οι δίκαιοι θα γίνουν κάτοχοι της γης και θα κατοικούν για πάντα σε αυτήν » . — Ψαλμός 37 : 28 , 29 . 
 ( α ) Πώς θα αντιδράσει ο Θεός στην επικείμενη επίθεση του Σατανά στο λαό Του ; ( β ) Πώς σας ωφέλησε η ανασκόπηση αυτών των Γραφικών πληροφοριών σχετικά με το θρίαμβο της δικαιοσύνης ; 
 Η επίθεση του Σατανά και της ορδής του στους υπηρέτες του Ιεχωβά θα είναι η ύστατη προσβολή . 
 Ο Ιεχωβά προείπε μέσω του Ζαχαρία : « Αυτός που αγγίζει εσάς αγγίζει το μάτι μου » . 
 Είναι σαν να βάζει κάποιος το δάχτυλο στο μάτι του Ιεχωβά . 
 Εκείνος θα αντιδράσει αμέσως και θα αφανίσει τους δράστες . 
 Οι υπηρέτες του Ιεχωβά είναι οι πιο στοργικοί , ενωμένοι , ειρηνικοί , νομοταγείς άνθρωποι στη γη . 
 Συνεπώς , εκείνη η επίθεση εναντίον τους θα είναι εντελώς αναίτια , άδικη . 
 Ο μεγάλος Θεός που « αγαπάει τη δικαιοσύνη » δεν θα το ανεχτεί . 
 Η δράση που θα αναλάβει υπέρ τους θα οδηγήσει στην αιώνια καταστροφή των εχθρών του λαού του , στο θρίαμβο της δικαιοσύνης και στη σωτηρία εκείνων που λατρεύουν τον μόνο αληθινό Θεό . 
 Τι καταπληκτικά , συγκινητικά γεγονότα έχουμε ακριβώς μπροστά μας ! — Παροιμίες 2 : 21 , 22 . 
 Πώς θα Απαντούσατε ; 
 • Γιατί επικρατεί σε τέτοιον βαθμό η αδικία ; 
 • Πώς θα λύσει ο Ιεχωβά το πρόβλημα της αδικίας στη γη ; 
 • Τι σας συγκίνησε σε αυτή τη μελέτη σχετικά με το θρίαμβο της δικαιοσύνης ; 
 [ Εικόνα στη σελίδα 23 ] 
 Η κακία αφθονούσε πριν από τον Κατακλυσμό , και αφθονεί σε αυτές τις « τελευταίες ημέρες » 
 [ Εικόνα στη σελίδα 24 , 25 ] 
 Στο νέο κόσμο του Θεού , η δικαιοσύνη θα αντικαταστήσει την πονηρία 
 Γονείς — Να Εκπαιδεύετε τα Παιδιά σας με Αγάπη 
 « Όλες σας οι υποθέσεις ας λαβαίνουν χώρα με αγάπη » . — 1 ΚΟΡΙΝΘΙΟΥΣ 16 : 14 . 
 Ποια είναι τα αισθήματα των γονέων όταν γεννιέται ένα παιδί ; 
 ΟΙ ΠΕΡΙΣΣΟΤΕΡΟΙ άνθρωποι συμφωνούν ότι η γέννηση ενός παιδιού μπορεί να είναι ένα από τα πιο χαρωπά γεγονότα στη ζωή . 
 « Όταν κοίταξα για πρώτη φορά τη νεογέννητη κόρη μου ένιωσα υπέροχα » , λέει μια μητέρα ονόματι Αλία . 
 « Σκέφτηκα ότι ήταν το ομορφότερο παιδί που είχα δει ποτέ » . 
 Μια τέτοια χαρωπή περίσταση , όμως , μπορεί επίσης να δημιουργήσει ανησυχία στους γονείς . 
 Ο σύζυγος της Αλία αναφέρει : « Με απασχολούσε το αν θα κατάφερνα να προετοιμάσω σωστά την κόρη μου για τις δοκιμασίες της ζωής » . 
 Πολλοί γονείς έχουν παρόμοιες ανησυχίες και αντιλαμβάνονται την ανάγκη που υπάρχει να εκπαιδεύουν τα παιδιά τους με αγάπη . 
 Ωστόσο , οι Χριστιανοί γονείς που επιθυμούν να παρέχουν τέτοια στοργική εκπαίδευση αντιμετωπίζουν δυσκολίες . 
 Ποιες είναι μερικές από αυτές ; 
 Ποιες δυσκολίες αντιμετωπίζουν οι γονείς ; 
 Τώρα ζούμε βαθιά στις τελευταίες ημέρες αυτού του συστήματος . 
 Όπως έχει προειπωθεί , η κοινωνία διαπνέεται από έλλειψη στοργής . 
 Ακόμα και μέσα στην οικογένεια , οι άνθρωποι είναι « άστοργοι » και έχουν γίνει « αχάριστοι , χωρίς οσιότητα , . . . χωρίς εγκράτεια , άγριοι » . 
 Η καθημερινή επαφή με ανθρώπους που εκδηλώνουν τέτοια χαρακτηριστικά μπορεί να επηρεάσει τον τρόπο με τον οποίο τα μέλη των Χριστιανικών οικογενειών συμπεριφέρονται μεταξύ τους . 
 Επιπρόσθετα , οι γονείς παλεύουν με τη δική τους κληρονομημένη τάση να χάνουν την εγκράτειά τους , να λένε πράγματα που δεν εννοούν και να ασκούν κακή κρίση με άλλους τρόπους . — Ρωμαίους 3 : 23 · Ιακώβου 3 : 2 , 8 , 9 . 
 Πώς μπορούν οι γονείς να αναθρέψουν ευτυχισμένα παιδιά ; 
 Παρά τις δυσκολίες αυτές , οι γονείς μπορούν να αναθρέψουν ευτυχισμένα , πνευματικώς υγιή παιδιά . 
 Πώς ; Ακολουθώντας τη συμβουλή της Αγίας Γραφής : « Όλες σας οι υποθέσεις ας λαβαίνουν χώρα με αγάπη » . 
 Πράγματι , η αγάπη είναι « τέλειος δεσμός ενότητας » . 
 Ας εξετάσουμε τρεις πτυχές της αγάπης όπως τις περιέγραψε ο απόστολος Παύλος στην πρώτη του επιστολή προς τους Κορινθίους και ας αναλύσουμε μερικούς συγκεκριμένους τρόπους με τους οποίους οι γονείς μπορούν να εκδηλώνουν αυτή την ιδιότητα καθώς εκπαιδεύουν τα παιδιά τους . — 1 Κορινθίους 13 : 4 - 8 . 
 Η Ανάγκη να Είστε Μακρόθυμοι 
 Γιατί χρειάζεται να είναι οι γονείς μακρόθυμοι ; 
 Ο Παύλος έγραψε : « Η αγάπη είναι μακρόθυμη » . 
 Το ρήμα μακροθυμέω του πρωτότυπου ελληνικού κειμένου υποδηλώνει ότι ένα άτομο κάνει υπομονή και αργεί να θυμώσει . 
 Γιατί χρειάζεται να είναι οι γονείς μακρόθυμοι ; Οι περισσότεροι γονείς αναμφίβολα μπορούν να σκεφτούν πολλούς λόγους . 
 Αναλογιστείτε μόνο μερικούς από αυτούς . 
 Τα παιδιά σπάνια ζητούν μόνο μία φορά κάτι που θέλουν . 
 Ακόμα και αν ο γονέας απαντήσει με ένα σταθερό « όχι » , το παιδί μπορεί να ζητήσει ξανά και ξανά αυτό που θέλει , ελπίζοντας ότι θα πάρει διαφορετική απάντηση . 
 Οι έφηβοι ίσως είναι διατεθειμένοι να επιχειρηματολογήσουν εκτενώς για να δείξουν ότι πρέπει να τους επιτραπεί να κάνουν κάτι που ο γονέας ξέρει ότι είναι ανόητο . 
 Και όπως όλοι μας , έτσι και τα παιδιά τείνουν να επαναλαμβάνουν μερικά από τα λάθη τους . — Ψαλμός 130 : 3 . 
 Τι μπορεί να βοηθήσει τους γονείς να είναι μακρόθυμοι ; 
 Τι μπορεί να βοηθήσει τους γονείς να είναι μακρόθυμοι και υπομονετικοί με τα παιδιά τους ; Ο Βασιλιάς Σολομών έγραψε : « Η ενόραση του ανθρώπου ασφαλώς καταστέλλει το θυμό του » . 
 Οι γονείς αποκτούν ενόραση στη συμπεριφορά των παιδιών τους με το να θυμούνται ότι και οι ίδιοι κάποτε “ μιλούσαν ως νήπια , σκέφτονταν ως νήπια , συλλογίζονταν ως νήπια ” . 
 Γονείς , θυμάστε κάποια φορά που πιέζατε εσείς τη μητέρα σας ή τον πατέρα σας να ικανοποιήσει ένα παιδιάστικο αίτημα ; Όταν ήσασταν εσείς έφηβοι , δεν σκεφτήκατε ποτέ ότι οι γονείς σας δεν καταλαβαίνουν τα αισθήματά σας ή τα προβλήματά σας ; Αν έχουν συμβεί αυτά τα πράγματα , πιθανότατα αντιλαμβάνεστε γιατί τα παιδιά σας συμπεριφέρονται έτσι και γιατί χρειάζονται διαρκείς , υπομονετικές υπενθυμίσεις των αποφάσεών σας . 
 Είναι αξιοσημείωτο ότι ο Ιεχωβά είπε στους Ισραηλίτες γονείς να “ ενσταλάζουν ” τους νόμους του στα παιδιά τους . 
 Η εβραϊκή λέξη που αποδίδεται « ενσταλάζω » σημαίνει « επαναλαμβάνω » , « λέω ξανά και ξανά » , « εντυπώνω » . 
 Αυτό υπονοεί ότι οι γονείς ίσως χρειαστεί να επαναλάβουν το ίδιο πράγμα πολλές φορές μέχρι να μάθει το παιδί να εφαρμόζει τους νόμους του Θεού . 
 Παρόμοια επανάληψη χρειάζεται συνήθως για να διδάξετε και άλλα μαθήματα στη ζωή . 
 Γιατί μακρόθυμος γονέας δεν σημαίνει ανεκτικός γονέας ; 
 Ωστόσο , μακρόθυμος γονέας δεν σημαίνει ανεκτικός γονέας . 
 Ο Λόγος του Θεού προειδοποιεί : « Το αγόρι που αφήνεται αχαλιναγώγητο θα φέρνει ντροπή στη μητέρα του » . 
 Ως προς το πώς μπορεί να προληφθεί μια τέτοια κατάληξη , η ίδια παροιμία δηλώνει : « Το ραβδί και ο έλεγχος δίνουν σοφία » . 
 Μερικές φορές , τα παιδιά μπορεί να αμφισβητούν το δικαίωμα των γονέων να τα νουθετούν . 
 Αλλά οι Χριστιανικές οικογένειες δεν πρέπει να διοικούνται δημοκρατικά , λες και το δικαίωμα των γονέων να επιβάλλουν κανόνες εξαρτάται με κάποιον τρόπο από την έγκριση των παιδιών . 
 Αντίθετα , ο Ιεχωβά , ως η υπέρτατη Κεφαλή της οικογένειας , παραχωρεί στους γονείς την εξουσία να εκπαιδεύουν και να διαπαιδαγωγούν τα παιδιά τους στοργικά . 
 Μάλιστα η διαπαιδαγώγηση συνδέεται στενά με την επόμενη πτυχή της αγάπης που ανέφερε ο Παύλος . 
 Πώς να Διαπαιδαγωγείτε με Αγάπη 
 Γιατί διαπαιδαγωγούν οι καλοσυνάτοι γονείς τα παιδιά τους , και τι περιλαμβάνει αυτή η διαπαιδαγώγηση ; 
 Ο Παύλος έγραψε ότι « η αγάπη . . . δείχνει καλοσύνη » . 
 Οι γονείς που δείχνουν αληθινή καλοσύνη διαπαιδαγωγούν τα παιδιά τους με συνέπεια . 
 Ενεργώντας έτσι , μιμούνται τον Ιεχωβά . 
 « Αυτόν που αγαπάει ο Ιεχωβά τον διαπαιδαγωγεί » , έγραψε ο Παύλος . 
 Παρακαλούμε προσέξτε ότι το είδος της διαπαιδαγώγησης που αναφέρεται στη Γραφή δεν σημαίνει απλώς και μόνο τιμωρία . 
 Εμπεριέχει την έννοια της εκπαίδευσης και της διδασκαλίας . 
 Ποιος είναι ο σκοπός αυτής της διαπαιδαγώγησης ; « Σε εκείνους που έχουν γυμναστεί από αυτήν αποφέρει ειρηνικό καρπό , δηλαδή δικαιοσύνη » , δηλώνει ο Παύλος . 
 Όταν οι γονείς διδάσκουν με καλοσύνη τα παιδιά τους σύμφωνα με το θέλημα του Θεού , τους δίνουν την ευκαιρία να γίνουν ειρηνικοί , ακέραιοι ενήλικοι . 
 Αν τα παιδιά δέχονται « τη διαπαιδαγώγηση του Ιεχωβά » , αποκομίζουν σοφία , γνώση και διάκριση — αποκτήματα πιο πολύτιμα από το ασήμι και το χρυσάφι . — Παροιμίες 3 : 11 - 18 . 
 Ποιο είναι συνήθως το αποτέλεσμα όταν οι γονείς δεν διαπαιδαγωγούν τα παιδιά τους ; 
 Από την άλλη πλευρά , αν οι γονείς δεν διαπαιδαγωγούν τα παιδιά τους , αυτό δείχνει έλλειψη καλοσύνης . 
 Ο Ιεχωβά ενέπνευσε τον Σολομώντα να γράψει : « Όποιος διστάζει να χρησιμοποιήσει το ραβδί του μισεί το γιο του , αλλά όποιος τον αγαπάει επιδιώκει να τον διαπαιδαγωγεί » . 
 Τα παιδιά που ανατρέφονται χωρίς συνεπή διαπαιδαγώγηση είναι πιθανό να γίνουν εγωκεντρικά και δυστυχισμένα . 
 Αντίθετα , τα παιδιά των οποίων οι γονείς είναι μεν συμπονετικοί αλλά διατηρούν σταθερά όρια διαπιστώθηκε ότι τα πηγαίνουν καλύτερα στο σχολείο , είναι πιο κοινωνικά και γενικώς ευτυχισμένα . 
 Ασφαλώς , λοιπόν , οι γονείς που διαπαιδαγωγούν τα παιδιά τους τούς δείχνουν καλοσύνη . 
 Τι διδάσκουν οι Χριστιανοί γονείς στα παιδιά τους , και πώς πρέπει να θεωρούνται αυτές οι απαιτήσεις ; 
 Τι περιλαμβάνει το να διαπαιδαγωγούμε τα παιδιά με καλοσυνάτο και στοργικό τρόπο ; Οι γονείς χρειάζεται να λένε στα παιδιά τους τι ακριβώς απαιτείται από αυτά . 
 Για παράδειγμα , τα παιδιά των Χριστιανών διδάσκονται από τη βρεφική ηλικία τις θεμελιώδεις Γραφικές αρχές καθώς και ότι είναι ανάγκη να συμμετέχουν στις διάφορες πτυχές της αληθινής λατρείας . 
 Τα παιδιά χρειάζεται να γνωρίζουν ότι αυτές οι απαιτήσεις είναι αδιαπραγμάτευτες . 
 10 , 11 . 
 Γιατί θα μπορούσαν οι γονείς να λαβαίνουν υπόψη πράγματα που απασχολούν τα παιδιά τους όταν θεσπίζουν κανόνες του σπιτιού ; 
 Μερικές φορές , όμως , οι γονείς ίσως θέλουν να συμπεριλάβουν τα παιδιά τους στη συζήτηση όταν θεσπίζουν κανόνες του σπιτιού . 
 Αν οι νεαροί έχουν τη δυνατότητα να συμμετέχουν στις συζητήσεις για εκείνους τους κανόνες , ίσως να υπακούν πιο πρόθυμα σε αυτούς . 
 Λόγου χάρη , αν οι γονείς αποφασίσουν να ορίσουν μια ώρα κατά την οποία τα παιδιά πρέπει να επιστρέφουν στο σπίτι , θα μπορούσαν να διαλέξουν οι ίδιοι μια συγκεκριμένη ώρα για αυτό . 
 Ή , εναλλακτικά , θα μπορούσαν να επιτρέψουν στα παιδιά τους να υποδείξουν μια ώρα και να εξηγήσουν γιατί την προτιμούν . 
 Κατόπιν , οι γονείς μπορούν να πουν ποια ώρα προτιμούν εκείνοι και να εξηγήσουν γιατί το θεωρούν αυτό σωστό . 
 Αν υπάρξει διχογνωμία , πράγμα πολύ πιθανό , τι γίνεται τότε ; Σε ορισμένες περιπτώσεις , οι γονείς ίσως αποφασίσουν ότι είναι δυνατόν να ικανοποιήσουν τις επιθυμίες των παιδιών τους όταν δεν διακυβεύονται Γραφικές αρχές . 
 Μήπως αυτό σημαίνει ότι οι γονείς παραδίδουν την εξουσία τους ή παραιτούνται από αυτήν ; 
 Για να απαντήσουμε σε αυτό το ερώτημα , ας αναλογιστούμε τον τρόπο με τον οποίο άσκησε στοργικά ο Ιεχωβά την εξουσία του σε σχέση με τον Λωτ και την οικογένειά του . 
 Όταν οι άγγελοι οδήγησαν τον Λωτ , τη σύζυγό του και τις κόρες του έξω από τα Σόδομα , τους είπαν : “ Διαφύγετε στην ορεινή περιοχή για να μη σαρωθείτε ! ” 
 Ωστόσο , ο Λωτ απάντησε : « Όχι αυτό , σε παρακαλώ , Ιεχωβά ! » 
 Έπειτα πρότεινε μια εναλλακτική λύση : « Δες , σε παρακαλώ ! 
 Αυτή η πόλη είναι κοντά ώστε να καταφύγω εκεί και είναι κάτι το μικρό . 
 Μπορώ , σε παρακαλώ , να διαφύγω εκεί ; » Ποια ήταν η απάντηση του Ιεχωβά ; « Ορίστε ! 
 Εγώ σε λαβαίνω υπόψη μου και μέχρι αυτού του σημείου » , είπε . 
 Μήπως παραιτήθηκε ο Ιεχωβά από την εξουσία του ; Ασφαλώς όχι ! 
 Μολαταύτα , έλαβε υπόψη το αίτημα του Λωτ και επέλεξε να του δείξει επιπρόσθετη καλοσύνη ως προς το συγκεκριμένο ζήτημα . 
 Αν είστε γονέας , μήπως υπάρχουν περιπτώσεις στις οποίες μπορείτε να λάβετε υπόψη πράγματα που απασχολούν τα παιδιά σας όταν θεσπίζετε οικογενειακούς κανόνες ; 
 Τι θα βοηθήσει ένα παιδί να νιώθει ασφαλές ; 
 Βέβαια , τα παιδιά χρειάζεται να γνωρίζουν όχι μόνο τους κανόνες αλλά και τις ποινές που θα επιβληθούν σε περίπτωση παραβίασης των κανόνων . 
 Αν οι ποινές έχουν συζητηθεί και είναι κατανοητές , οι κανόνες πρέπει να τεθούν σε ισχύ . 
 Οι γονείς δεν δείχνουν καλοσύνη αν προειδοποιούν συνεχώς τα παιδιά τους για μια δίκαιη τιμωρία αλλά δεν την επιβάλλουν . 
 « Επειδή η ποινή εναντίον ενός κακού έργου δεν εκτελείται γοργά , γι ’ αυτό η καρδιά των γιων των ανθρώπων είναι μέσα τους πλήρως δοσμένη στο να κάνει το κακό » , λέει η Γραφή . 
 Είναι αλήθεια ότι ο γονέας ίσως να μην τιμωρήσει το παιδί δημοσίως ή μπροστά σε συνομηλίκους του για να μην το ντροπιάσει . 
 Αλλά τα παιδιά νιώθουν πιο ασφαλή και αναπτύσσουν περισσότερο σεβασμό και αγάπη για τους γονείς τους όταν ξέρουν ότι το « Ναι » των γονέων σημαίνει ναι και το « Όχι » τους σημαίνει όχι — ακόμα και αν αυτό συνεπάγεται τιμωρία . — Ματθαίος 5 : 37 . 
 13 , 14 . 
 Πώς μπορούν οι γονείς να μιμούνται τον Ιεχωβά όταν εκπαιδεύουν τα παιδιά τους ; 
 Προκειμένου να αποτελούν ένδειξη καλοσύνης , η τιμωρία καθώς και ο τρόπος με τον οποίο επιβάλλεται αυτή πρέπει να προσαρμόζονται στο συγκεκριμένο παιδί . 
 « Τα δυο μας παιδιά είχαν διαφορετικές ανάγκες όσον αφορά τη διαπαιδαγώγηση » , θυμάται η Παμ . 
 « Αυτό που απέδιδε με το ένα παιδί δεν απέδιδε με το άλλο » . 
 Ο σύζυγός της , ο Λάρι , εξηγεί : « Η μεγαλύτερη κόρη μας ήταν ισχυρογνώμων και φαινόταν να ανταποκρίνεται μόνο στην αυστηρή διαπαιδαγώγηση . 
 Εντούτοις , η μικρότερη κόρη μας ανταποκρινόταν καλά στα σταθερά λόγια , ακόμα και σε μια επιτιμητική ματιά » . 
 Πράγματι , οι καλοσυνάτοι γονείς προσπαθούν να διακρίνουν ποια διαπαιδαγώγηση αποδίδει καλύτερα σε καθένα από τα παιδιά τους . 
 Ο Ιεχωβά θέτει το πρότυπο για τους γονείς καθώς γνωρίζει τα προτερήματα και τα ελαττώματα καθενός από τους υπηρέτες του . 
 Επιπρόσθετα , όταν ο Ιεχωβά επιβάλλει τιμωρία δεν είναι ούτε αδικαιολόγητα αυστηρός ούτε υπερβολικά ανεκτικός . 
 Απεναντίας , πάντοτε διαπαιδαγωγεί το λαό του « στον κατάλληλο βαθμό » . 
 Γονείς , γνωρίζετε τα προτερήματα και τα ελαττώματα των παιδιών σας ; Είστε σε θέση να χρησιμοποιείτε αυτή τη γνώση με θετικό , καλοσυνάτο τρόπο για να τα εκπαιδεύετε ; Αν ναι , τότε αποδεικνύετε ότι αγαπάτε τα παιδιά σας . 
 Να Προάγετε την Ειλικρινή Επικοινωνία 
 15 , 16 . 
 Πώς μπορούν οι γονείς να παροτρύνουν τα παιδιά τους να μιλούν ειλικρινά , και ποια προσέγγιση έχουν βρει αποτελεσματική σε αυτόν τον τομέα κάποιοι Χριστιανοί γονείς ; 
 Μια άλλη πτυχή της αγάπης είναι ότι « δεν χαίρεται για την αδικία , αλλά χαίρεται με την αλήθεια » . 
 Πώς μπορούν οι γονείς να εκπαιδεύσουν τα παιδιά τους ώστε να αγαπούν ό , τι είναι δίκαιο και αληθινό ; Ένα θεμελιώδες βήμα είναι να παροτρύνουν τα παιδιά τους να εκφράζουν τα αισθήματά τους ειλικρινά , ακόμα και αν οι ίδιοι δυσκολεύονται να αποδεχτούν αυτό που λένε τα παιδιά . 
 Εύλογα , οι γονείς χαίρονται όταν τα παιδιά εκφράζουν σκέψεις και αισθήματα σε αρμονία με τους δίκαιους κανόνες . 
 Άλλες φορές , όμως , τα ειλικρινή σχόλια ενός παιδιού μπορεί να αποκαλύπτουν τάση προς την αδικία . 
 Πώς πρέπει να αντιδράσουν οι γονείς ; Η αρχική τους διάθεση ίσως είναι να μαλώσουν αμέσως τα παιδιά τους για το ότι εξέφρασαν τέτοιες σκέψεις . 
 Αν οι γονείς αντιδράσουν με τέτοιον τρόπο , τα παιδιά ενδέχεται σύντομα να μάθουν να λένε μόνο αυτά που νομίζουν ότι θέλουν να ακούσουν οι γονείς . 
 Βέβαια , η ασεβής ομιλία πρέπει να διορθώνεται αμέσως , αλλά υπάρχει διαφορά ανάμεσα στο να διδάσκουμε τα παιδιά πώς να επικοινωνούν ευγενικά και στο να τους υπαγορεύουμε τι θα λένε . 
 Πώς μπορούν οι γονείς να προάγουν την ειλικρινή επικοινωνία ; Η Αλία , η οποία αναφέρθηκε προηγουμένως , λέει : « Έχουμε δημιουργήσει μια ατμόσφαιρα ανοιχτής επικοινωνίας προσπαθώντας να μην αντιδρούμε υπερβολικά όταν τα παιδιά μας λένε πράγματα που μας αναστατώνουν » . 
 Ένας πατέρας ονόματι Τομ λέει : « Προτρέπαμε την κόρη μας να μας εκφράζει τις σκέψεις της , ακόμα και όταν δεν συμφωνούσε με τη δική μας νοοτροπία . 
 Πιστεύαμε ότι αν τη διακόπταμε πάντα και επιβάλλαμε αυταρχικά τη θέλησή μας , θα απογοητευόταν και θα μάθαινε να μη μας λέει τι είχε πραγματικά στην καρδιά της . 
 Από την άλλη πλευρά , το γεγονός ότι την ακούγαμε την υποκινούσε να ακούει και εκείνη εμάς » . 
 Βέβαια , τα παιδιά πρέπει να υπακούν στους γονείς τους . 
 Αλλά η ανοιχτή επικοινωνία δίνει στους γονείς την ευκαιρία να βοηθούν τα παιδιά τους να αναπτύσσουν ικανότητα λογίκευσης . 
 Ο Βίνσεντ , πατέρας τεσσάρων παιδιών , λέει : « Πολλές φορές συζητούσαμε διεξοδικά τα πλεονεκτήματα και τα μειονεκτήματα μιας κατάστασης ώστε τα παιδιά μας να διακρίνουν μόνα τους ποια θα ήταν η καλύτερη έκβαση . 
 Αυτό τα βοήθησε να αναπτύξουν ικανότητα σκέψης » . — Παροιμίες 1 : 1 - 4 . 
 Για ποιο πράγμα μπορούν να είναι βέβαιοι οι γονείς ; 
 Ασφαλώς , κανένας γονέας δεν θα μπορέσει να εφαρμόσει τέλεια τις συμβουλές της Γραφής για την ανατροφή των παιδιών . 
 Παρ ’ όλα αυτά , μπορείτε να είστε βέβαιοι ότι τα παιδιά σας θα εκτιμήσουν βαθιά τις προσπάθειες που καταβάλλετε για να τα εκπαιδεύσετε με μακρόθυμο , καλοσυνάτο και στοργικό τρόπο . 
 Ο Ιεχωβά οπωσδήποτε θα ευλογήσει τις προσπάθειές σας σε σχέση με αυτό . 
 Σε τελική ανάλυση , όλοι οι Χριστιανοί γονείς θέλουν να μάθουν τα παιδιά τους να αγαπούν τον Ιεχωβά όπως τον αγαπούν και οι ίδιοι . 
 Πώς μπορούν οι γονείς να πετύχουν αυτόν τον ευγενή στόχο ; Στο επόμενο άρθρο θα εξεταστούν συγκεκριμένες μέθοδοι . 
 Θυμάστε ; 
 • Πώς μπορεί η ενόραση να βοηθήσει έναν γονέα να είναι μακρόθυμος ; 
 • Πώς συνδέονται η καλοσύνη και η διαπαιδαγώγηση ; 
 • Γιατί είναι ζωτική η ειλικρινής επικοινωνία ανάμεσα στους γονείς και στα παιδιά ; 
 [ Εικόνες στη σελίδα 23 ] 
 Γονείς , θυμάστε τι κάνατε εσείς ως παιδιά ; 
 [ Εικόνα στη σελίδα 24 ] 
 Προάγετε εσείς την ειλικρινή , ανοιχτή επικοινωνία με τα παιδιά σας ; 
 Διδάξτε τα Παιδιά σας να Αγαπούν τον Ιεχωβά 
 « Σαν βέλη στο χέρι ενός κραταιού άντρα , έτσι είναι οι γιοι της νεότητας » . — ΨΑΛΜΟΣ 127 : 4 . 
 1 , 2 . 
 Με ποια έννοια μοιάζουν τα παιδιά με « βέλη στο χέρι ενός κραταιού άντρα » ; 
 ΕΝΑΣ τοξότης ετοιμάζεται να εκτοξεύσει ένα βέλος σε κάποιον στόχο . 
 Βάζει το βέλος προσεκτικά στη χορδή του τόξου , και με τους μυς του τεντωμένους λυγίζει το τόξο . 
 Παρά την ένταση , αφιερώνει χρόνο για να σημαδέψει . 
 Κατόπιν , εξαπολύει το βέλος ! 
 Θα βρει το στόχο ; Η απάντηση εξαρτάται από πολλούς παράγοντες , μεταξύ των οποίων είναι η επιδεξιότητα του τοξότη , η επίδραση του ανέμου και η κατάσταση του βέλους . 
 Ο Βασιλιάς Σολομών παρομοίασε τα παιδιά με « βέλη στο χέρι ενός κραταιού άντρα » . 
 Αναλογιστείτε πώς μπορεί να εφαρμοστεί αυτό το παράδειγμα . 
 Ο τοξότης κρατάει το βέλος στο τόξο του σχετικά μικρό χρονικό διάστημα . 
 Για να πετύχει το στόχο , πρέπει να το αφήσει γρήγορα . 
 Παρόμοια , οι γονείς έχουν στη διάθεσή τους σχετικά μικρό χρονικό διάστημα για να καλλιεργήσουν στα παιδιά τους εγκάρδια αγάπη για τον Ιεχωβά . 
 Έπειτα από κάποια χρόνια που φαίνονται πολύ λίγα , τα παιδιά μεγαλώνουν και φεύγουν από το σπίτι . 
 Θα πετύχουν άραγε το στόχο — θα συνεχίσουν δηλαδή να αγαπούν και να υπηρετούν τον Θεό αφού φύγουν από το σπίτι ; Η απάντηση εξαρτάται από πολλούς παράγοντες . 
 Τρεις από αυτούς είναι η επιδεξιότητα του γονέα , το περιβάλλον στο οποίο ανατρέφονται τα παιδιά , καθώς και ο τρόπος με τον οποίο το “ βέλος ” , δηλαδή το παιδί , ανταποκρίνεται στην εκπαίδευση που παίρνει . 
 Ας εξετάσουμε πιο λεπτομερώς τον καθένα από αυτούς τους παράγοντες . 
 Κατ ’ αρχάς , θα ασχοληθούμε με ορισμένα από τα χαρακτηριστικά του επιδέξιου γονέα . 
 Οι Επιδέξιοι Γονείς Δίνουν το Καλό Παράδειγμα 
 Γιατί πρέπει τα λόγια του γονέα να υποστηρίζονται από πράξεις ; 
 Ο Ιησούς έθεσε το παράδειγμα για τους γονείς επειδή έπραττε αυτά που κήρυττε . 
 Από την άλλη πλευρά , καταδίκασε τους Φαρισαίους επειδή “ έλεγαν αλλά δεν εκτελούσαν ” . 
 Για να ωθήσουν οι γονείς τα παιδιά τους να αγαπούν τον Ιεχωβά , τα λόγια τους πρέπει να συμφωνούν με τις πράξεις τους . 
 Τα λόγια που δεν υποστηρίζονται από πράξεις είναι εξίσου αναποτελεσματικά με ένα τόξο χωρίς χορδή . — 1 Ιωάννη 3 : 18 . 
 Τι είναι καλό να αναρωτηθούν οι γονείς , και γιατί ; 
 Γιατί είναι τόσο σημαντικό το παράδειγμα των γονέων ; Όπως οι μεγάλοι μπορούν να μάθουν να αγαπούν τον Θεό παρατηρώντας το παράδειγμα του Ιησού , έτσι και τα παιδιά μπορούν να μάθουν να αγαπούν τον Ιεχωβά ακολουθώντας το καλό παράδειγμα των γονέων τους . 
 Οι συναναστροφές ενός παιδιού μπορούν είτε να ενισχύσουν το παιδί είτε να « φθείρουν τις ωφέλιμες συνήθειες » . 
 Σε μεγάλο μέρος της ζωής του παιδιού , ασφαλώς δε και στα σημαντικά χρόνια της διάπλασης , οι στενότεροι σύντροφοί του που ασκούν τη μεγαλύτερη επιρροή πάνω του είναι οι γονείς του . 
 Επομένως , οι γονείς είναι καλό να αναρωτηθούν : “ Τι είδους συναναστροφή είμαι εγώ ; Υποκινεί το δικό μου παράδειγμα το παιδί μου να αναπτύξει ωφέλιμες συνήθειες ; Τι παράδειγμα δίνω εγώ στους ζωτικούς τομείς της προσευχής και της μελέτης της Γραφής ; ” 
 Οι Επιδέξιοι Γονείς Προσεύχονται με τα Παιδιά Τους 
 Τι μπορούν να μάθουν τα παιδιά από τις προσευχές του γονέα ; 
 Τα παιδιά σας μπορούν να μάθουν πολλά για τον Ιεχωβά ακούγοντας τις προσευχές σας . 
 Αν σας ακούν να αποδίδετε ευχαριστίες στον Θεό στα γεύματα και να προσεύχεστε όταν κάνετε Γραφική μελέτη , ποια συμπεράσματα μπορούν να βγάλουν ; Πιθανότατα θα μάθουν ότι ο Ιεχωβά καλύπτει τις υλικές μας ανάγκες — πράγμα για το οποίο πρέπει να τον ευχαριστούμε — και ότι μας διδάσκει πνευματικές αλήθειες . 
 Αυτά είναι πολύτιμα μαθήματα . — Ιακώβου 1 : 17 . 
 Πώς μπορούν οι γονείς να βοηθήσουν τα παιδιά να κατανοήσουν ότι ο Ιεχωβά ενδιαφέρεται για αυτά ως άτομα ; 
 Ωστόσο , αν προσεύχεστε με την οικογένειά σας και σε άλλες στιγμές , εκτός από τα γεύματα και την οικογενειακή Γραφική μελέτη , καθώς και αν αναφέρετε στην προσευχή συγκεκριμένα ζητήματα που επηρεάζουν εσάς και τα παιδιά σας , θα επιτελέσετε ακόμα περισσότερα . 
 Θα βοηθήσετε τα παιδιά σας να κατανοήσουν ότι ο Ιεχωβά αποτελεί μέρος της οικογένειάς σας , ότι ενδιαφέρεται βαθιά για εσάς ατομικά . 
 Ένας πατέρας λέει : « Από τότε που γεννήθηκε η κόρη μας , προσευχόμασταν μαζί της . 
 Ενόσω μεγάλωνε , προσευχόμασταν για θέματα σχέσεων καθώς και για άλλα ζητήματα που την επηρέαζαν . 
 Μέχρι που έφυγε από το σπίτι για να παντρευτεί , δεν πέρασε ούτε μία μέρα χωρίς να προσευχηθούμε μαζί της » . 
 Μπορείτε να προσεύχεστε και εσείς με τα παιδιά σας κάθε μέρα ; Μπορείτε να τα βοηθήσετε να βλέπουν τον Ιεχωβά ως Φίλο ο οποίος , όχι μόνο καλύπτει τις υλικές και τις πνευματικές τους ανάγκες , αλλά φροντίζει και για τις συναισθηματικές τους ανάγκες ; — Φιλιππησίους 4 : 6 , 7 . 
 Τι χρειάζεται να ξέρουν οι γονείς για να κάνουν τις προσευχές τους συγκεκριμένες ; 
 Βέβαια , για να κάνετε τις προσευχές σας συγκεκριμένες χρειάζεται να ξέρετε τι συμβαίνει στη ζωή του παιδιού σας . 
 Προσέξτε τα σχόλια που έκανε ένας πατέρας ο οποίος μεγάλωσε δύο παιδιά : « Στο τέλος κάθε εβδομάδας , έκανα στον εαυτό μου δύο ερωτήσεις : “ Ποια πράγματα απασχόλησαν τα παιδιά μου αυτή την εβδομάδα ; Και ποια καλά πράγματα συνέβησαν στο δικό τους κόσμο ; ” » Γονείς , μπορείτε να κάνετε στον εαυτό σας τέτοιες ερωτήσεις και κατόπιν να περιλαμβάνετε μερικές από τις απαντήσεις στις προσευχές που αναπέμπετε μαζί με τα παιδιά σας ; Αν το κάνετε αυτό , θα τα διδάξετε όχι μόνο να προσεύχονται στον Ιεχωβά — Αυτόν που ακούει προσευχή — αλλά και να τον αγαπούν . — Ψαλμός 65 : 2 . 
 Οι Επιδέξιοι Γονείς Προάγουν Καλές Συνήθειες Μελέτης 
 Γιατί πρέπει οι γονείς να βοηθούν τα παιδιά τους να αποκτήσουν τη συνήθεια να μελετούν το Λόγο του Θεού ; 
 Πώς μπορεί η στάση του γονέα απέναντι στη μελέτη της Γραφής να επηρεάσει τη σχέση του παιδιού με τον Θεό ; Προκειμένου να αναπτυχθεί και να επιβιώσει οποιαδήποτε σχέση , τα άτομα που περιλαμβάνονται πρέπει , όχι μόνο να μιλούν ο ένας στον άλλον , αλλά και να ακούν ο ένας τον άλλον . 
 Ένας από τους τρόπους με τους οποίους ακούμε τον Ιεχωβά είναι η μελέτη της Γραφής με τη βοήθεια των εντύπων που παρέχει “ ο πιστός δούλος ” . 
 Συνεπώς , για να βοηθήσουν οι γονείς τα παιδιά τους να αναπτύξουν διαρκή , στοργική σχέση με τον Ιεχωβά , χρειάζεται να τα παροτρύνουν να κάνουν συνήθειά τους τη μελέτη του Λόγου του Θεού . 
 Πώς μπορούν τα παιδιά να βοηθηθούν να αναπτύξουν καλές συνήθειες μελέτης ; 
 Πώς μπορούν τα παιδιά να βοηθηθούν να αναπτύξουν καλές συνήθειες μελέτης ; Και πάλι , το παράδειγμα του γονέα διδάσκει καλύτερα από οτιδήποτε άλλο . 
 Σας βλέπουν τακτικά τα παιδιά σας να απολαμβάνετε την προσωπική ανάγνωση ή μελέτη της Γραφής ; Μπορεί όντως να είστε πολύ απασχολημένοι με τη φροντίδα των παιδιών σας , και ίσως δεν ξέρετε πότε μπορείτε να βρείτε χρόνο για ανάγνωση και μελέτη . 
 Αλλά αναρωτηθείτε : “ Μήπως τα παιδιά μου με βλέπουν τακτικά να παρακολουθώ τηλεόραση ; ” Αν ναι , μήπως θα μπορούσατε να χρησιμοποιήσετε λίγο από αυτόν το χρόνο για να τους δώσετε το καλό παράδειγμα όσον αφορά την προσωπική μελέτη ; 
 10 , 11 . 
 Γιατί πρέπει οι γονείς να κάνουν οικογενειακές Γραφικές συζητήσεις τακτικά ; 
 Άλλος ένας πρακτικός τρόπος με τον οποίο οι γονείς μπορούν να διδάξουν τα παιδιά να ακούν τον Ιεχωβά είναι το να κάνουν οικογενειακές Γραφικές συζητήσεις τακτικά . 
 Μερικοί , όμως , μπορεί να αναρωτηθούν : “ Γιατί χρειάζονται τα παιδιά οικογενειακή μελέτη αν οι γονείς τους τα παίρνουν τακτικά στις συναθροίσεις ; ” Υπάρχουν αρκετοί βάσιμοι λόγοι . 
 Ο Ιεχωβά έχει εμπιστευτεί στους γονείς την πρωταρχική ευθύνη να διδάσκουν τα παιδιά τους . 
 Η οικογενειακή Γραφική μελέτη διδάσκει στα παιδιά ότι η λατρεία δεν είναι μια τυπική τελετουργία που γίνεται μόνο δημοσίως , αλλά είναι μέρος της ιδιωτικής ζωής της οικογένειας . — Δευτερονόμιο 6 : 6 - 9 . 
 Επιπρόσθετα , μια οικογενειακή μελέτη που διεξάγεται σωστά μπορεί να ανοίξει για τους γονείς ένα παράθυρο στον τρόπο σκέψης των παιδιών τους όσον αφορά τα πνευματικά και τα ηθικά ζητήματα . 
 Λόγου χάρη , όταν τα παιδιά είναι μικρά , οι γονείς μπορούν να χρησιμοποιούν έντυπα όπως το βιβλίο Μάθε από τον Μεγάλο Δάσκαλο . 
 * Σχεδόν σε κάθε παράγραφο αυτού του βοηθήματος για μελέτη της Γραφής ζητείται από τα παιδιά να πουν τη γνώμη τους για τα θέματα που εξετάζονται . 
 Συζητώντας λογικά γύρω από τα εδάφια που αναφέρονται στο βιβλίο , οι γονείς ίσως μπορέσουν να βοηθήσουν τα παιδιά να αναπτύξουν τις δυνάμεις της αντίληψής τους « για να διακρίνουν και το ορθό και το εσφαλμένο » . — Εβραίους 5 : 14 . 
 Πώς μπορούν οι γονείς να προσαρμόζουν την οικογενειακή μελέτη στις ανάγκες του παιδιού , και τι έχετε διαπιστώσει εσείς ότι είναι αποτελεσματικό σε αυτόν τον τομέα ; 
 Καθώς τα παιδιά σας μεγαλώνουν , να προσαρμόζετε τη μελέτη στις ανάγκες τους . 
 Προσέξτε πώς ένα αντρόγυνο βοήθησε τα εφηβικής ηλικίας παιδιά του να λογικευτούν όταν ζήτησαν την άδεια να πάνε σε κάποιον σχολικό χορό . 
 Ο πατέρας λέει : « Είπαμε στα παιδιά μας ότι σε ένα μέρος της επόμενης οικογενειακής μας μελέτης , η σύζυγός μου και εγώ θα παίζαμε το ρόλο των παιδιών , ενώ οι κόρες μας θα προσποιούνταν ότι είναι οι γονείς . 
 Μπορούσαν να διαλέξουν ποια θα έπαιζε το ρόλο του πατέρα και ποια της μητέρας , αλλά έπρεπε να συνεργαστούν για να κάνουν έρευνα γύρω από το θέμα και να δώσουν συμβουλές σχετικά με τους σχολικούς χορούς » . 
 Ποιο ήταν το αποτέλεσμα ; « Μείναμε κατάπληκτοι από την υπευθυνότητα με την οποία οι κόρες μας ( στο ρόλο των γονέων ) εξήγησαν σε εμάς ( που παριστάναμε τα παιδιά ) τους Γραφικούς λόγους για τους οποίους θα ήταν άσοφο να πάμε στο χορό » , συνεχίζει ο πατέρας . 
 « Κάτι άλλο που μας εντυπωσίασε ήταν οι επιλογές που πρότειναν ως αποδεκτές εναλλακτικές λύσεις αντί για εκείνη τη δραστηριότητα . 
 Αυτό μας έδωσε πολύτιμη ενόραση στον τρόπο σκέψης και στις επιθυμίες τους » . 
 Είναι αλήθεια ότι απαιτείται επιμονή και φαντασία για να παραμένει η οικογενειακή μελέτη τακτική και κατάλληλη για τις υπάρχουσες ανάγκες , αλλά οι ανταμοιβές αξίζουν τον κόπο . — Παροιμίες 23 : 15 . 
 Δημιουργήστε Ειρηνικό Περιβάλλον 
 13 , 14 . ( α ) Πώς μπορούν οι γονείς να δημιουργήσουν ειρηνικό περιβάλλον στο σπίτι ; ( β ) Ποιο μπορεί να είναι το ωφέλιμο αποτέλεσμα όταν ένας γονέας παραδέχεται ότι έκανε λάθος ; 
 Ένα βέλος είναι πιθανότερο ότι θα πετύχει το στόχο αν ο τοξότης στοχεύσει και το εκτοξεύσει σε συνθήκες ηρεμίας . 
 Παρόμοια , τα παιδιά είναι πιθανότερο ότι θα μάθουν να αγαπούν τον Ιεχωβά αν οι γονείς δημιουργήσουν ειρηνικό περιβάλλον στο σπίτι . 
 « Ο σπόρος του καρπού της δικαιοσύνης σπέρνεται κάτω από ειρηνικές συνθήκες για τους ειρηνοποιούς » , έγραψε ο Ιάκωβος . 
 Πώς μπορούν οι γονείς να δημιουργήσουν ειρηνικό περιβάλλον στο σπίτι ; Το αντρόγυνο χρειάζεται να διατηρεί το γάμο του ισχυρό . 
 Ο σύζυγος και η σύζυγος που αγαπούν και σέβονται ο ένας τον άλλον είναι σε καλύτερη θέση να διδάξουν τα παιδιά τους να αγαπούν και να σέβονται τους άλλους , μεταξύ αυτών και τον Ιεχωβά . 
 Η αγάπη και ο σεβασμός προάγουν την ειρήνη . 
 Και δύο σύζυγοι που έχουν ειρήνη μεταξύ τους είναι πιο ικανοί να αντιμετωπίσουν τις συγκρούσεις που ενδέχεται να εκδηλωθούν μέσα στην οικογένεια . 
 Βέβαια , όπως ακριβώς δεν υπάρχουν τέλειοι γάμοι , έτσι δεν υπάρχουν και τέλειες οικογένειες στη γη σήμερα . 
 Οι γονείς μερικές φορές ίσως να μην εκδηλώνουν τους καρπούς του πνεύματος στη συμπεριφορά τους προς τα παιδιά τους . 
 Όταν συμβαίνει αυτό , τι πρέπει να κάνουν οι γονείς ; Αν παραδεχτούν ότι έκαναν λάθος , θα μειώσει άραγε αυτό το σεβασμό του παιδιού για εκείνους ; Αναλογιστείτε το παράδειγμα του αποστόλου Παύλου . 
 Αυτός ήταν σαν πνευματικός πατέρας για πολλούς . 
 Εντούτοις , παραδεχόταν ευθέως ότι έκανε λάθη . 
 Ωστόσο , η ταπεινοφροσύνη και η εντιμότητά του αυξάνουν το σεβασμό μας για αυτόν αντί να τον μειώνουν . 
 Παρά τα ελαττώματά του , ο Παύλος μπορούσε να γράψει με πεποίθηση στην εκκλησία της Κορίνθου : « Να γίνεστε μιμητές μου , όπως είμαι και εγώ του Χριστού » . 
 Αν παραδέχεστε και εσείς τα λάθη σας , τα παιδιά σας πιθανότατα θα παραβλέπουν τα ελαττώματά σας . 
 15 , 16 . 
 Γιατί πρέπει οι γονείς να εκπαιδεύουν τα παιδιά τους να αγαπούν τους Χριστιανούς αδελφούς και αδελφές τους , και πώς μπορεί να γίνει αυτό ; 
 Τι άλλο μπορούν να κάνουν οι γονείς για να δημιουργήσουν ένα περιβάλλον μέσα στο οποίο τα παιδιά θα μπορέσουν να αγαπήσουν τον Ιεχωβά ; Ο απόστολος Ιωάννης έγραψε : « Αν κανείς πει : “ Αγαπώ τον Θεό ” και εντούτοις μισεί τον αδελφό του , είναι ψεύτης . 
 Διότι αυτός που δεν αγαπάει τον αδελφό του , τον οποίο έχει δει , δεν μπορεί να αγαπάει τον Θεό , τον οποίο δεν έχει δει » . 
 Επομένως , όταν εκπαιδεύετε τα παιδιά σας να αγαπούν τους Χριστιανούς αδελφούς και αδελφές τους , τα διδάσκετε να αγαπούν τον Θεό . 
 Οι γονείς θα ήταν καλό να αναρωτηθούν : “ Στις συζητήσεις που κάνω σχετικά με την εκκλησία , επικρατεί ενθαρρυντικός ή επικριτικός τόνος ; ” Πώς μπορείτε να το εξακριβώσετε αυτό ; Να ακούτε προσεκτικά πώς μιλάνε τα παιδιά σας για τις συναθροίσεις και για τα μέλη της εκκλησίας . 
 Πιθανώς θα διαπιστώσετε ότι τα σχόλιά τους απηχούν τις δικές σας σκέψεις . 
 Τι μπορούν να κάνουν οι γονείς για να βοηθήσουν τα παιδιά τους να αγαπούν τους πνευματικούς αδελφούς τους ; Ο Πίτερ , πατέρας δύο αγοριών εφηβικής ηλικίας , λέει : « Από τότε που τα παιδιά μας ήταν μικρά , φροντίζαμε τακτικά να έρχονται πνευματικώς ώριμα άτομα για να τρώμε μαζί και να συναναστρεφόμαστε στο σπίτι μας , και περνούσαμε πολύ όμορφα όταν γινόταν αυτό . 
 Τα παιδιά μας μεγάλωσαν κάνοντας παρέα με ανθρώπους που αγαπούν τον Ιεχωβά , και τώρα αντιλαμβάνονται ότι η υπηρεσία του Θεού είναι απολαυστικός τρόπος ζωής » . 
 Ο Ντένις , πατέρας πέντε κοριτσιών , λέει : « Παροτρύναμε τις κόρες μας να αναπτύσσουν φιλίες με τους μεγαλύτερους σε ηλικία σκαπανείς στην εκκλησία , και οποτεδήποτε ήταν δυνατόν φιλοξενούσαμε περιοδεύοντες επισκόπους και τις συζύγους τους » . 
 Μπορείτε να πάρετε και εσείς την πρωτοβουλία για να βοηθήσετε τα παιδιά σας να βλέπουν την εκκλησία ως προέκταση της οικογένειάς σας ; — Μάρκος 10 : 29 , 30 . 
 Η Ευθύνη του Παιδιού 
 Ποια απόφαση πρέπει τελικά να πάρουν τα παιδιά ; 
 Αναλογιστείτε ξανά το παράδειγμα με τον τοξότη . 
 Παρότι μπορεί να είναι επιδέξιος , δεν έχει πιθανότητες να πετύχει το στόχο αν το βέλος που εκτοξεύει έχει λυγίσει ή στραβώσει . 
 Βέβαια , οι γονείς θα προσπαθήσουν σκληρά να ισιώσουν το « λυγισμένο » βέλος , σαν να λέγαμε , αγωνιζόμενοι να διορθώσουν τον εσφαλμένο τρόπο σκέψης του παιδιού . 
 Αλλά τα παιδιά πρέπει τελικά να αποφασίσουν μόνα τους αν θα επιτρέψουν σε αυτόν τον κόσμο να τα « λυγίσει » σύμφωνα με το δικό του θέλημα ή αν θα αφήσουν τον Ιεχωβά να κάνει “ ευθείς τους δρόμους τους ” . — Παροιμίες 3 : 5 , 6 · Ρωμαίους 12 : 2 . 
 Τι επίδραση μπορεί να έχει στους άλλους η επιλογή ενός παιδιού ; 
 Ενώ οι γονείς έχουν τη βαρυσήμαντη ευθύνη να αναθρέψουν τα παιδιά τους με « τη διαπαιδαγώγηση και τη νουθεσία του Ιεχωβά » , η τελική απόφαση για το τι θα γίνει ένα παιδί όταν μεγαλώσει επαφίεται στο ίδιο το παιδί . 
 Γι ’ αυτό , λοιπόν , παιδιά , αναρωτηθείτε : “ Θα δεχτώ εγώ τη στοργική εκπαίδευση που μου παρέχουν οι γονείς μου ; ” Αν το κάνετε αυτό , θα διαλέξετε τον καλύτερο τρόπο ζωής που υπάρχει . 
 Θα κάνετε τους γονείς σας πολύ ευτυχισμένους . 
 Και το σημαντικότερο , θα κάνετε την καρδιά του Ιεχωβά να χαίρεται . — Παροιμίες 27 : 11 . 
 [ Υποσημείωση ] 
 Είναι έκδοση των Μαρτύρων του Ιεχωβά . 
 Θυμάστε ; 
 • Πώς μπορούν οι γονείς να δίνουν το καλό παράδειγμα όσον αφορά την προσευχή και τη μελέτη της Γραφής ; 
 • Πώς μπορούν οι γονείς να δημιουργήσουν ειρηνικό περιβάλλον στο σπίτι ; 
 • Ποια επιλογή πρέπει να κάνουν τα παιδιά , και πώς επηρεάζει τους άλλους η επιλογή τους ; 
 [ Εικόνα στη σελίδα 28 ] 
 Δίνετε εσείς το καλό παράδειγμα στο παιδί σας όσον αφορά την προσωπική μελέτη ; 
 [ Εικόνα στη σελίδα 29 ] 
 Το ειρηνικό οικογενειακό περιβάλλον συμβάλλει στην ευτυχία 
 « Ο Πατέρας σας Είναι Ελεήμων » 
 « Να γίνεστε ελεήμονες , όπως ο Πατέρας σας είναι ελεήμων » . — ΛΟΥΚΑΣ 6 : 36 . 
 1 , 2 . 
 Πώς δείχνουν τα λόγια που είπε ο Ιησούς στους γραμματείς και στους Φαρισαίους καθώς και στους ακολούθους του ότι το έλεος αποτελεί επιθυμητή ιδιότητα ; 
 Ο ΝΟΜΟΣ που δόθηκε μέσω του Μωυσή περιείχε περίπου 600 απαιτήσεις και διατάξεις . 
 Παρότι η τήρηση των διατάξεων του Μωσαϊκού Νόμου ήταν απαραίτητη , η εκδήλωση ελέους είχε επίσης μεγάλη σημασία . 
 Αναλογιστείτε τι είπε ο Ιησούς στους Φαρισαίους , οι οποίοι κρατούσαν ανελεήμονα στάση . 
 Σε δύο περιπτώσεις τους επέπληξε , τονίζοντας ότι ο Θεός είχε πει : « Έλεος θέλω , και όχι θυσία » . 
 Προς το τέλος της διακονίας του , ο Ιησούς είπε : « Αλίμονο σε εσάς , γραμματείς και Φαρισαίοι , υποκριτές ! 
 Επειδή δίνετε το δέκατο από το δυόσμο και τον άνηθο και το κύμινο , αλλά έχετε αδιαφορήσει για τα πιο βαρυσήμαντα ζητήματα του Νόμου , δηλαδή τη δικαιοσύνη και το έλεος και την πιστότητα » . — Ματθαίος 23 : 23 . 
 Ο Ιησούς αναμφίβολα έδινε μεγάλη αξία στο έλεος . 
 Είπε στους ακολούθους του : « Να γίνεστε ελεήμονες , όπως ο Πατέρας σας είναι ελεήμων » . 
 Ωστόσο , για να “ γινόμαστε μιμητές του Θεού ” σε αυτόν τον τομέα χρειάζεται να γνωρίζουμε τι είναι το αληθινό έλεος . 
 Επιπρόσθετα , αν κατανοούμε τα οφέλη του ελέους , αυτό θα μας υποκινεί να εκδηλώνουμε τη συγκεκριμένη ιδιότητα πληρέστερα στη ζωή μας . 
 Έλεος Προς Όσους Βρίσκονται σε Μειονεκτική Θέση 
 Γιατί πρέπει να αποβλέπουμε στον Ιεχωβά για να μάθουμε τι είναι το αληθινό έλεος ; 
 Ο ψαλμωδός έψαλε : « Ο Ιεχωβά είναι φιλεύσπλαχνος και ελεήμων , μακρόθυμος και μεγάλος σε στοργική καλοσύνη . 
 Ο Ιεχωβά είναι αγαθός απέναντι σε όλους και τα ελέη του είναι πάνω σε όλα τα έργα του » . 
 Ο Ιεχωβά είναι « ο Πατέρας του τρυφερού ελέους και ο Θεός κάθε παρηγοριάς » . 
 Το έλεος εκδηλώνεται μέσω συμπονετικής συμπεριφοράς . 
 Αυτή είναι μια βασική πτυχή της προσωπικότητας του Θεού . 
 Το παράδειγμά του και οι οδηγίες που μας δίνει μπορούν να μας διδάξουν τι είναι το αληθινό έλεος . 
 Τι μας διδάσκει το εδάφιο Ησαΐας 49 : 15 σχετικά με το έλεος ; 
 Όπως έχει καταγραφεί στο εδάφιο Ησαΐας 49 : 15 , ο Ιεχωβά λέει : « Μπορεί μια σύζυγος να ξεχάσει το βρέφος της που θηλάζει , ώστε να μη σπλαχνιστεί το γιο της κοιλιάς της ; » Εβραϊκές λέξεις οι οποίες συνδέονται στενά με αυτήν που αποδίδεται εδώ με το ρήμα « σπλαχνίζομαι » χρησιμοποιούνται σε σχέση με το έλεος στα εδάφια Ψαλμός 145 : 8 , 9 , τα οποία παρατίθενται παραπάνω . 
 Το συναίσθημα που υποκινεί τον Ιεχωβά να είναι ελεήμων παρομοιάζεται με το θερμό αίσθημα το οποίο τρέφει φυσιολογικά για το παιδί της μια μητέρα που θηλάζει . 
 Το μωρό μπορεί να πεινάει ή να έχει κάποια άλλη ανάγκη . 
 Υποκινούμενη από τα αισθήματα συμπόνιας που δημιουργεί αυτό μέσα της , η μητέρα καλύπτει την ανάγκη του βρέφους της . 
 Τέτοια τρυφερά αισθήματα έχει ο Ιεχωβά για εκείνους στους οποίους δείχνει έλεος . 
 Πώς έδειξε ο Ιεχωβά ότι ήταν « πλούσιος σε έλεος » προς τον Ισραήλ ; 
 Άλλο είναι να νιώθει κάποιος συμπόνια και άλλο να ενεργεί υποκινούμενος από αυτήν προς όφελος όσων βρίσκονται σε μειονεκτική θέση . 
 Αναλογιστείτε πώς αντέδρασε ο Ιεχωβά όταν οι λάτρεις του ήταν δούλοι στην Αίγυπτο πριν από 3.500 περίπου χρόνια . 
 Είπε στον Μωυσή : « Ασφαλώς έχω δει την ταλαιπωρία του λαού μου που είναι στην Αίγυπτο και έχω ακούσει την κραυγή που υψώνουν εξαιτίας εκείνων που τους βάζουν να δουλεύουν · επειδή γνωρίζω καλά τους πόνους που υποφέρουν . 
 Και εγώ κατεβαίνω για να τους απελευθερώσω από το χέρι των Αιγυπτίων και να τους ανεβάσω από εκείνη τη γη σε μια γη καλή και ευρύχωρη , σε μια γη όπου ρέει το γάλα και το μέλι » . 
 Περίπου 500 χρόνια αφότου οι Ισραηλίτες απελευθερώθηκαν από την Αίγυπτο , ο Ιεχωβά τούς υπενθύμισε : « Εγώ ανέβασα τον Ισραήλ από την Αίγυπτο και σας ελευθέρωσα από το χέρι της Αιγύπτου και από το χέρι όλων των βασιλείων τα οποία σας καταδυνάστευαν » . 
 Επειδή παρέκκλιναν από τους δίκαιους κανόνες του Θεού , οι Ισραηλίτες αντιμετώπιζαν συχνά μεγάλες στενοχώριες . 
 Εντούτοις , ο Ιεχωβά ένιωθε συμπόνια για αυτούς και τους έσωσε επανειλημμένα . 
 Αυτό δείχνει παραστατικά πώς ανταποκρίνεται ο στοργικός Θεός σε εκείνους που βρίσκονται σε ανάγκη ή αντιμετωπίζουν κινδύνους ή δυσκολίες . 
 Ο Ιεχωβά είναι « πλούσιος σε έλεος » . — Εφεσίους 2 : 4 . 
 Πώς μιμούνταν ο Ιησούς Χριστός τον Πατέρα του στην εκδήλωση ελέους ; 
 Όταν ο Ιησούς Χριστός βρισκόταν στη γη , μιμούνταν τέλεια τον Πατέρα του στην εκδήλωση ελέους . 
 Πώς αντέδρασε ο Ιησούς όταν δύο τυφλοί τον ικέτευσαν : « Κύριε , ελέησέ μας , Γιε του Δαβίδ » ; Εκλιπαρούσαν τον Ιησού να αποκαταστήσει την όρασή τους θαυματουργικά . 
 Ο Ιησούς το έκανε αυτό , αλλά δεν εκτέλεσε το θαύμα με ψυχρό , πεζό τρόπο . 
 Η Γραφή αναφέρει : « Νιώθοντας ευσπλαχνία , ο Ιησούς άγγιξε τα μάτια τους , και αυτοί απέκτησαν αμέσως την όρασή τους » . 
 Η ευσπλαχνία υποκίνησε τον Ιησού να κάνει πολλά θαύματα τα οποία έφεραν ανακούφιση στους τυφλούς , στους δαιμονισμένους , στους λεπρούς και στους γονείς των οποίων τα παιδιά υπέφεραν . — Ματθαίος 9 : 27 · 15 : 22 · 17 : 15 · Μάρκος 5 : 18 , 19 · Λουκάς 17 : 12 , 13 . 
 Τι μας διδάσκει το παράδειγμα του Ιεχωβά Θεού και του Γιου του σχετικά με το έλεος ; 
 Το παράδειγμα του Ιεχωβά Θεού και του Ιησού Χριστού δείχνει ότι το έλεος έχει δύο πτυχές — τα αισθήματα συμπόνιας ή ευσπλαχνίας προς αυτούς που βρίσκονται σε μειονεκτική θέση και τις πράξεις που φέρνουν ανακούφιση στον αποδέκτη τους . 
 Για να είναι κάποιος ελεήμονας απαιτούνται και τα δύο στοιχεία . 
 Στις Γραφές , ο όρος « έλεος » αναφέρεται πολύ συχνά στη θετική έκφραση καλοσύνης και ενδιαφέροντος προς όσους έχουν ανάγκη . 
 Πώς εκδηλώνεται , όμως , το έλεος σε μια δικαστική υπόθεση ; Περιλαμβάνει άραγε και αυτό που μπορεί να θεωρηθεί αρνητική δράση , όπως είναι η μη επιβολή τιμωρίας ; 
 Έλεος Προς τους Παραβάτες 
 8 , 9 . 
 Τι περιλάμβανε το έλεος που δείχτηκε στον Δαβίδ μετά την αμαρτία του με τη Βηθ - σαβεέ ; 
 Ας εξετάσουμε τι συνέβη όταν ο προφήτης Νάθαν μίλησε ευθέως στον Βασιλιά Δαβίδ του αρχαίου Ισραήλ για τη μοιχική του σχέση με τη Βηθ - σαβεέ . 
 Ο μετανοημένος Δαβίδ προσευχήθηκε : « Δείξε μου εύνοια , Θεέ , σύμφωνα με τη στοργική σου καλοσύνη . 
 Σύμφωνα με τα άφθονα ελέη σου εξάλειψε τις παραβάσεις μου . 
 Πλύνε με εντελώς από το σφάλμα μου , και από την αμαρτία μου καθάρισέ με . 
 Διότι τις παραβάσεις μου εγώ τις γνωρίζω , και η αμαρτία μου είναι μπροστά μου διαρκώς . 
 Ενάντια σε εσένα και μόνο αμάρτησα και έπραξα το κακό στα μάτια σου » . — Ψαλμός 51 : 1 - 4 . 
 Ο Δαβίδ ήταν συντετριμμένος . 
 Ο Ιεχωβά συγχώρησε την αμαρτία του και άσκησε αυτοσυγκράτηση ως προς την εκτέλεση κρίσης εναντίον εκείνου και της Βηθ - σαβεέ . 
 Σύμφωνα με το Μωσαϊκό Νόμο , τόσο ο Δαβίδ όσο και η Βηθ - σαβεέ έπρεπε να είχαν θανατωθεί . 
 Ενώ δεν γλίτωσαν όλες τις συνέπειες της αμαρτίας τους , δεν έχασαν ωστόσο τη ζωή τους . 
 Η εκδήλωση ελέους από μέρους του Θεού συνεπάγεται τη συγχώρηση σφαλμάτων . 
 Ωστόσο , ο Θεός δεν διστάζει να επιβάλει κάποια κατάλληλη τιμωρία . 
 Παρότι ο Ιεχωβά είναι ελεήμων όσον αφορά την απόδοση κρίσης , γιατί δεν πρέπει να καταχρόμαστε το έλεός του ; 
 Εφόσον « μέσω ενός ανθρώπου [ του Αδάμ ] μπήκε η αμαρτία στον κόσμο » και « ο μισθός που πληρώνει η αμαρτία είναι θάνατος » , όλοι οι άνθρωποι είναι άξιοι θανάτου . 
 Πόσο ευγνώμονες μπορούμε να είμαστε που ο Ιεχωβά δείχνει έλεος όταν αποδίδει κρίση ! 
 Ωστόσο , πρέπει να προσέχουμε ώστε να μην καταχρόμαστε το έλεος του Θεού . 
 « Όλες οι οδοί του [ Ιεχωβά ] είναι δικαιοσύνη » , δηλώνει το εδάφιο Δευτερονόμιο 32 : 4 . 
 Όταν ο Θεός χορηγεί το έλεός του , δεν αγνοεί τους τέλειους κανόνες του περί δικαιοσύνης . 
 Πώς έλαβε ο Ιεχωβά κατάλληλα υπόψη του τη δικαιοσύνη καθώς χειριζόταν την περίπτωση του Δαβίδ που είχε αμαρτήσει με τη Βηθ - σαβεέ ; 
 Στην περίπτωση του Δαβίδ και της Βηθ - σαβεέ , προκειμένου να μην επιβληθεί η θανατική ποινή , έπρεπε να συγχωρηθεί η αμαρτία τους . 
 Οι Ισραηλίτες κριτές δεν ήταν εξουσιοδοτημένοι να το κάνουν αυτό . 
 Αν τους είχε επιτραπεί να χειριστούν την υπόθεση , δεν θα είχαν άλλη επιλογή από το να απαγγείλουν τη θανατική καταδίκη . 
 Αυτό απαιτούσε ο Νόμος . 
 Λαμβάνοντας υπόψη τη διαθήκη του με τον Δαβίδ , όμως , ο Ιεχωβά ήθελε να εξακριβώσει αν υπήρχε βάση για να συγχωρήσει την αμαρτία του . 
 Γι ’ αυτόν το λόγο , ο Ιεχωβά Θεός , « ο Κριτής όλης της γης » ο οποίος “ εξετάζει την καρδιά ” , επέλεξε να χειριστεί το ζήτημα ο ίδιος . 
 Ο Θεός ήταν σε θέση να διαβάσει επακριβώς την καρδιά του Δαβίδ , να αξιολογήσει τη γνησιότητα της μετάνοιάς του και να δώσει συγχώρηση . 
 Πώς μπορούν οι αμαρτωλοί άνθρωποι να επωφεληθούν από το έλεος του Θεού ; 
 Το έλεος που μας δείχνει ο Ιεχωβά καθιστώντας δυνατή την απελευθέρωσή μας από την ποινή της κληρονομημένης αμαρτίας εναρμονίζεται με τη δικαιοσύνη του . 
 Για να καταστήσει δυνατή τη συγχώρηση των αμαρτιών χωρίς να παραβιαστεί η δικαιοσύνη , ο Ιεχωβά προμήθευσε τη λυτρωτική θυσία του Γιου του , του Ιησού Χριστού — τη μεγαλύτερη εκδήλωση ελέους που έγινε ποτέ . 
 Προκειμένου να επωφεληθούμε από το έλεος του Θεού , το οποίο μπορεί να μας σώσει από την τιμωρία για την κληρονομημένη αμαρτία , πρέπει να “ ασκούμε πίστη στον Γιο ” . — Ιωάννης 3 : 16 , 36 . 
 Θεός Ελέους και Δικαιοσύνης 
 13 , 14 . 
 Μετριάζει το έλεος του Θεού τη δικαιοσύνη του ; Εξηγήστε . 
 Ενώ το έλεος του Ιεχωβά δεν παραβιάζει τον κανόνα της δικαιοσύνης του , μήπως επηρεάζει τη δικαιοσύνη του με κάποιον τρόπο ; Μήπως το έλεος μειώνει τον αντίκτυπο της θεϊκής δικαιοσύνης μετριάζοντάς την ; Όχι , δεν συμβαίνει κάτι τέτοιο . 
 Μέσω του προφήτη Ωσηέ , ο Ιεχωβά είπε στους Ισραηλίτες : « Θα σε αρραβωνιαστώ με αρραβώνα αιώνιο και θα σε αρραβωνιαστώ με δικαιοσύνη και με κρίση και με στοργική καλοσύνη και με ελέη » . 
 Αυτά τα λόγια δείχνουν ξεκάθαρα ότι ο Ιεχωβά εκδηλώνει έλεος πάντοτε σε αρμονία με τις άλλες ιδιότητές του , περιλαμβανομένης και της δικαιοσύνης . 
 Ο Ιεχωβά είναι « Θεός ελεήμων και φιλεύσπλαχνος , . . . που συγχωρεί σφάλμα και παράβαση και αμαρτία , αλλά δεν πρόκειται να δώσει απαλλαγή από την τιμωρία » . 
 Ο Ιεχωβά είναι Θεός ελέους και δικαιοσύνης . 
 Η Γραφή δηλώνει σχετικά με αυτόν : « Ο Βράχος — οι ενέργειές του είναι τέλειες , διότι όλες οι οδοί του είναι δικαιοσύνη » . 
 Η δικαιοσύνη του Θεού είναι τέλεια , όπως και το έλεός του . 
 Καμιά από αυτές τις δύο ιδιότητες δεν υπερτερεί της άλλης , ούτε χρειάζεται η μία την άλλη για να τη μετριάζει . 
 Απεναντίας , και οι δύο ιδιότητες συνεργάζονται με τέλεια αρμονία . 
 15 , 16 . ( α ) Τι δείχνει ότι η θεϊκή δικαιοσύνη δεν είναι σκληρή ; ( β ) Όταν ο Ιεχωβά εκτελέσει την κρίση του εναντίον αυτού του πονηρού συστήματος πραγμάτων , για ποιο πράγμα μπορούν να είναι βέβαιοι οι λάτρεις του ; 
 Η δικαιοσύνη του Ιεχωβά δεν είναι σκληρή . 
 Η δικαιοσύνη έχει σχεδόν πάντα νομικές προεκτάσεις , και η κρίση συνήθως απαιτεί να επιβληθεί η πρέπουσα τιμωρία στους παραβάτες . 
 Ωστόσο , η θεϊκή δικαιοσύνη είναι δυνατόν να περιλαμβάνει και τη σωτηρία των αξίων . 
 Για παράδειγμα , όταν καταστράφηκαν οι πονηροί στις πόλεις των Σοδόμων και των Γομόρρων , ο πατριάρχης Λωτ και οι δύο του κόρες σώθηκαν . — Γένεση 19 : 12 - 26 . 
 Μπορούμε να έχουμε την πεποίθηση πως , όταν ο Ιεχωβά εκτελέσει την κρίση του εναντίον του παρόντος πονηρού συστήματος πραγμάτων , το « μεγάλο πλήθος » των αληθινών λάτρεων , οι οποίοι « έπλυναν τις στολές τους και τις έκαναν λευκές με το αίμα του Αρνιού » , θα σωθεί . 
 Με αυτόν τον τρόπο θα “ έρθουν από τη μεγάλη θλίψη ” . — Αποκάλυψη 7 : 9 - 14 . 
 Γιατί Πρέπει να Είμαστε Ελεήμονες ; 
 Ποιος είναι ένας ουσιώδης λόγος για να είμαστε ελεήμονες ; 
 Το παράδειγμα του Ιεχωβά και του Ιησού Χριστού μάς διδάσκει πραγματικά τι είναι αληθινό έλεος . 
 Το εδάφιο Παροιμίες 19 : 17 μας δίνει έναν ουσιώδη λόγο για να είμαστε ελεήμονες : « Αυτός που δείχνει εύνοια στον ασήμαντο δανείζει στον Ιεχωβά , και τη συμπεριφορά του Εκείνος θα του την ανταποδώσει » . 
 Ο Ιεχωβά ευαρεστείται όταν μιμούμαστε εκείνον και τον Γιο του όντας ελεήμονες στις μεταξύ μας σχέσεις . 
 Επίσης , υποκινούνται και οι άλλοι να είναι ελεήμονες , επειδή το έλεος παράγει έλεος . — Λουκάς 6 : 38 . 
 Γιατί πρέπει να προσπαθούμε να είμαστε ελεήμονες ; 
 Το έλεος αποτελεί συνδυασμό πολλών καλών ιδιοτήτων . 
 Περιλαμβάνει τη φιλευσπλαχνία , την αγάπη , την καλοσύνη και την αγαθότητα . 
 Οι πράξεις ελέους πηγάζουν από τρυφερά αισθήματα συμπόνιας . 
 Ενώ το θεϊκό έλεος δεν συμβιβάζει τη δικαιοσύνη , ο Ιεχωβά είναι μακρόθυμος και δίνει υπομονετικά στους παραβάτες αρκετό χρόνο για να φτάσουν σε μετάνοια . 
 Συνεπώς , το έλεος συνδέεται με την υπομονή και τη μακροθυμία . 
 Ως συνδυασμός πολλών επιθυμητών γνωρισμάτων — περιλαμβανομένων και αρκετών καρπών του πνεύματος του Θεού — το έλεος αποτελεί ένα πλαίσιο μέσα στο οποίο μπορούν να καλλιεργηθούν αυτές οι ιδιότητες . 
 Πόσο ζωτικό είναι να προσπαθούμε να είμαστε ελεήμονες ! 
 « Ευτυχισμένοι Είναι οι Ελεήμονες » 
 19 , 20 . 
 Με ποια έννοια αγάλλεται το έλεος επί της κρίσης ; 
 Ο μαθητής Ιάκωβος μας λέει γιατί πρέπει να κάνουμε το έλεος βασική ιδιότητα στη ζωή μας : « Το έλεος αγάλλεται θριαμβευτικά επί της κρίσης » . 
 Ο Ιάκωβος μιλούσε για το έλεος που δείχνει ένας λάτρης του Ιεχωβά προς τους άλλους . 
 Αυτό το έλεος αγάλλεται θριαμβευτικά επί της κρίσης επειδή , όταν έρχεται ο καιρός να δώσει κάποιο άτομο « λογαριασμό για τον εαυτό του στον Θεό » , ο Ιεχωβά λαμβάνει υπόψη του τις πράξεις ελέους αυτού του ατόμου και το συγχωρεί με βάση τη λυτρωτική θυσία του Γιου Του . 
 Αναμφίβολα , ένας από τους λόγους για τους οποίους δείχτηκε έλεος στον Δαβίδ για την αμαρτία του με τη Βηθ - σαβεέ ήταν το ότι και ο ίδιος υπήρξε ελεήμων . 
 Από την άλλη πλευρά , « αυτός που δεν πράττει έλεος θα λάβει κρίση χωρίς έλεος » . 
 Εύλογα οι « ανελεήμονες » συγκαταλέγονται σε αυτούς που ο Θεός θεωρεί “ άξιους θανάτου ” ! — Ρωμαίους 1 : 31 , 32 . 
 Στην Επί του Όρους Ομιλία του , ο Ιησούς είπε : « Ευτυχισμένοι είναι οι ελεήμονες , επειδή σε αυτούς θα δειχτεί έλεος » . 
 Πόσο δυναμικά δείχνουν αυτά τα λόγια ότι εκείνοι που επιζητούν το έλεος του Θεού πρέπει να είναι και οι ίδιοι ελεήμονες ! 
 Το επόμενο άρθρο θα ασχοληθεί με το πώς μπορούμε να πράττουμε έλεος στην καθημερινή μας ζωή . 
 Τι Μάθατε ; 
 • Τι είναι το έλεος ; 
 • Με ποιους τρόπους εκδηλώνεται το έλεος ; 
 • Τι σημαίνει το ότι ο Ιεχωβά είναι Θεός ελέους και δικαιοσύνης ; 
 • Γιατί πρέπει να είμαστε ελεήμονες ; 
 [ Εικόνα στη σελίδα 21 ] 
 Τα τρυφερά αισθήματα του Ιεχωβά για εκείνους που έχουν ανάγκη μοιάζουν με τα αισθήματα μιας μητέρας για το μωρό της 
 [ Εικόνα στη σελίδα 23 ] 
 Τι μαθαίνουμε για το έλεος από τα θαύματα του Ιησού ; 
 [ Εικόνα στη σελίδα 24 ] 
 Παραβίασε ο Ιεχωβά τη δικαιοσύνη του όταν έδειξε έλεος στον Δαβίδ ; 
 [ Εικόνα στη σελίδα 25 ] 
 Το έλεος του Θεού προς τους αμαρτωλούς ανθρώπους εναρμονίζεται με τη δικαιοσύνη του 
 Να Πράττετε Έλεος — Πώς ; 
 « Ας εργαζόμαστε το καλό προς όλους αλλά κυρίως προς εκείνους με τους οποίους είμαστε συγγενείς στην πίστη » . — ΓΑΛΑΤΕΣ 6 : 10 . 
 1 , 2 . 
 Τι μας διδάσκει η παραβολή του καλού Σαμαρείτη σχετικά με το έλεος ; 
 ΚΑΘΩΣ συζητούσε με τον Ιησού , κάποιος ειδήμονας στο Νόμο τον ρώτησε : « Ποιος είναι . . . ο πλησίον μου ; » Απαντώντας , ο Ιησούς αφηγήθηκε την εξής παραβολή : « Κάποιος άνθρωπος κατέβαινε από την Ιερουσαλήμ στην Ιεριχώ και έπεσε σε ληστές οι οποίοι , αφού τον γύμνωσαν και του έδωσαν χτυπήματα , έφυγαν αφήνοντάς τον μισοπεθαμένο . 
 Κατά σύμπτωση , κάποιος ιερέας κατέβαινε από εκείνον το δρόμο , αλλά όταν τον είδε προσπέρασε από την απέναντι πλευρά . 
 Παρόμοια , και ένας Λευίτης , όταν κατέβηκε σε αυτόν τον τόπο και τον είδε , προσπέρασε από την απέναντι πλευρά . 
 Αλλά κάποιος Σαμαρείτης που ταξίδευε στο δρόμο ήρθε προς το μέρος του και όταν τον είδε ένιωσε ευσπλαχνία . 
 Τον πλησίασε , λοιπόν , και έδεσε τα τραύματά του , βάζοντας πάνω τους λάδι και κρασί . 
 Κατόπιν τον ανέβασε στο ζώο του και τον έφερε σε κάποιο πανδοχείο και τον φρόντισε . 
 Και την επόμενη ημέρα έβγαλε δύο δηνάρια , τα έδωσε στον πανδοχέα και είπε : “ Φρόντισέ τον , και ό , τι δαπανήσεις επιπλέον θα σου το ξεπληρώσω εγώ όταν επιστρέψω εδώ ” » . 
 Κατόπιν , ο Ιησούς ρώτησε τον ακροατή του : « Ποιος από αυτούς τους τρεις σου φαίνεται ότι έκανε τον εαυτό του πλησίον στον άνθρωπο που έπεσε στους ληστές ; » Αυτός απάντησε : « Εκείνος που ενήργησε με έλεος προς αυτόν » . — Λουκάς 10 : 25 , 29 - 37α . 
 Πόσο παραστατικά δείχνει η φροντίδα του Σαμαρείτη για τον τραυματία τι είναι το αληθινό έλεος ! 
 Υποκινούμενος από αίσθημα ευσπλαχνίας , ή αλλιώς συμπόνιας , ο Σαμαρείτης ενήργησε με τρόπο που έφερε ανακούφιση στο θύμα . 
 Επιπρόσθετα , ο άνθρωπος που βρισκόταν σε ανάγκη ήταν άγνωστος στο Σαμαρείτη . 
 Το έλεος δεν παρεμποδίζεται από εθνικούς , θρησκευτικούς ή πολιτιστικούς φραγμούς . 
 Αφού αφηγήθηκε την παραβολή του καλού Σαμαρείτη , ο Ιησούς έδωσε στον ακροατή του τη συμβουλή : « Πήγαινε και κάνε και εσύ το ίδιο » . 
 Μπορούμε να πάρουμε στα σοβαρά αυτή τη νουθεσία και να προσπαθούμε να είμαστε ελεήμονες προς τους άλλους . 
 Αλλά πώς ; Με ποιους τρόπους μπορούμε να πράττουμε έλεος στην καθημερινή μας ζωή ; 
 “ Αν ένας Αδελφός . . . 
 Βρίσκεται σε Κατάσταση Γυμνότητας ” 
 3 , 4 . 
 Γιατί πρέπει να μας ενδιαφέρει ιδιαίτερα το να πράττουμε έλεος μέσα στη Χριστιανική εκκλησία ; 
 « Ενόσω έχουμε καιρό ευνοϊκό για αυτό » , είπε ο απόστολος Παύλος , « ας εργαζόμαστε το καλό προς όλους αλλά κυρίως προς εκείνους με τους οποίους είμαστε συγγενείς στην πίστη » . 
 Ας εξετάσουμε , λοιπόν , πρώτα πώς μπορούμε να αφθονούμε σε πράξεις ελέους προς εκείνους με τους οποίους είμαστε συγγενείς στην πίστη . 
 Προτρέποντας τους αληθινούς Χριστιανούς να είναι ελεήμονες ο ένας προς τον άλλον , ο μαθητής Ιάκωβος έγραψε : « Αυτός που δεν πράττει έλεος θα λάβει κρίση χωρίς έλεος » . 
 Τα συμφραζόμενα αυτών των θεόπνευστων λόγων μάς αναφέρουν μερικούς τρόπους με τους οποίους μπορούμε να πράττουμε έλεος . 
 Για παράδειγμα , στο εδάφιο Ιακώβου 1 : 27 διαβάζουμε : « Η θρησκεία που είναι καθαρή και αμόλυντη από την άποψη του Θεού και Πατέρα μας είναι αυτή : Να φροντίζει κανείς τα ορφανά και τις χήρες στη θλίψη τους και να κρατάει τον εαυτό του χωρίς κηλίδα από τον κόσμο » . 
 Τα εδάφια Ιακώβου 2 : 15 , 16 δηλώνουν : « Αν ένας αδελφός ή μια αδελφή βρίσκονται σε κατάσταση γυμνότητας και τους λείπει η τροφή που αρκεί για την ημέρα , κάποιος όμως από εσάς τους πει : “ Πηγαίνετε με ειρήνη , να ζεσταίνεστε και να χορταίνετε ” , αλλά δεν τους δώσετε τα αναγκαία για το σώμα τους , ποιο το όφελος ; » 
 5 , 6 . 
 Πώς μπορούμε να αφθονούμε σε πράξεις ελέους καθώς συναναστρεφόμαστε με την τοπική εκκλησία ; 
 Η φροντίδα για τους άλλους και η παροχή βοήθειας σε όσους έχουν ανάγκη αποτελούν χαρακτηριστικά της αληθινής θρησκείας . 
 Η λατρεία μας δεν μας επιτρέπει να περιορίζουμε το ενδιαφέρον μας για τους άλλους σε μια απλή ευχή να πάνε όλα καλά . 
 Απεναντίας , ένα τρυφερό αίσθημα συμπόνιας μάς υποκινεί να ενεργούμε υπέρ εκείνων που βρίσκονται σε μεγάλη ανάγκη . 
 Ναι , το να ετοιμάσουμε ένα γεύμα για κάποιο άρρωστο άτομο , να βοηθήσουμε έναν ηλικιωμένο στις δουλειές του σπιτιού , να προσφέρουμε μεταφορικό μέσο για τις Χριστιανικές συναθροίσεις όταν είναι απαραίτητο , καθώς και το να μην είμαστε σφιχτοχέρηδες προς εκείνους που το αξίζουν είναι κάποιες πράξεις ελέους στις οποίες πρέπει να αφθονούμε . — Δευτερονόμιο 15 : 7 - 10 . 
 Ακόμα σημαντικότερο από το να δίνουμε από υλική άποψη είναι το να δίνουμε από πνευματική άποψη για να βοηθάμε τα μέλη της αυξανόμενης Χριστιανικής εκκλησίας . 
 Μας δίνεται η προτροπή να “ μιλάμε παρηγορητικά στις καταθλιμμένες ψυχές , να υποστηρίζουμε τους αδύναμους ” . 
 « Οι ηλικιωμένες γυναίκες » παροτρύνονται να είναι « άτομα που διδάσκουν το καλό » . 
 Αναφορικά με τους Χριστιανούς επισκόπους , η Γραφή δηλώνει : « Ο καθένας τους θα είναι σαν καταφύγιο από τον άνεμο και κρυψώνα από την καταιγίδα » . — Ησαΐας 32 : 2 . 
 Τι μαθαίνουμε από τους μαθητές στην Αντιόχεια της Συρίας σχετικά με την εκδήλωση ελέους ; 
 Εκτός του ότι φρόντιζαν για τις χήρες , τα ορφανά και όσους χρειάζονταν βοήθεια και ενθάρρυνση τοπικά , οι εκκλησίες του πρώτου αιώνα μερικές φορές έκαναν διευθετήσεις για παροχή βοήθειας σε πιστούς σε άλλα μέρη . 
 Για παράδειγμα , όταν ο προφήτης Άγαβος προείπε ότι « επρόκειτο να πέσει μεγάλη πείνα σε ολόκληρη την κατοικημένη γη » , οι μαθητές στην Αντιόχεια της Συρίας « αποφάσισαν , ο καθένας τους σύμφωνα με ό , τι μπορούσε να διαθέσει , να στείλουν βοήθεια ως διακονία στους αδελφούς που κατοικούσαν στην Ιουδαία » . 
 Αυτή η βοήθεια στάλθηκε στους πρεσβυτέρους εκεί « μέσω του Βαρνάβα και του Σαύλου » . 
 Τι συμβαίνει στις ημέρες μας ; « Ο πιστός και φρόνιμος δούλος » έχει συγκροτήσει επιτροπές παροχής βοήθειας ώστε να φροντίζει για αδελφούς μας που ίσως πλήττονται από φυσικές καταστροφές όπως τυφώνες , σεισμούς ή τσουνάμι . 
 Το να προσφέρουμε εθελοντικά το χρόνο , τις προσπάθειες και τους πόρους μας συνεργαζόμενοι με αυτή τη διευθέτηση είναι θαυμάσιος τρόπος για να εκδηλώνουμε έλεος . 
 « Αν Δείχνετε Μεροληψία » 
 Πώς αντιβαίνει η μεροληψία στο έλεος ; 
 Προειδοποιώντας σχετικά με ένα χαρακτηριστικό που αντιβαίνει στο έλεος και στο « βασιλικό νόμο » της αγάπης , ο Ιάκωβος έγραψε : « Αν δείχνετε μεροληψία , εργάζεστε αμαρτία , επειδή ελέγχεστε από το νόμο ως παραβάτες » . 
 Αν δείχνουμε ακατάλληλη εύνοια σε εκείνους που είναι πλούσιοι από υλική άποψη ή κατέχουν εξέχουσα θέση , αυτό μπορεί να μας κάνει λιγότερο ευαίσθητους « στην παραπονετική κραυγή του ασήμαντου » . 
 Η μεροληψία καταπνίγει το ελεήμον πνεύμα . 
 Πράττουμε έλεος όταν συμπεριφερόμαστε στους άλλους απροσωπόληπτα . 
 Γιατί δεν είναι λάθος να δείχνουμε ιδιαίτερο ενδιαφέρον σε όσους το αξίζουν ; 
 Μήπως το να είμαστε απροσωπόληπτοι σημαίνει ότι δεν πρέπει να δείχνουμε ποτέ ιδιαίτερο ενδιαφέρον σε κανέναν ; Κάθε άλλο . 
 Αναφορικά με το συνεργάτη του τον Επαφρόδιτο , ο απόστολος Παύλος έγραψε στους Χριστιανούς των Φιλίππων : « Να θεωρείτε τέτοιου είδους ανθρώπους πολύτιμους » . 
 Γιατί ; « Επειδή λόγω του έργου του Κυρίου έφτασε πολύ κοντά στο θάνατο , εκθέτοντας την ψυχή του σε κίνδυνο , ώστε να αναπληρώσει στο πλήρες το ότι δεν ήσασταν εσείς εδώ για να μου αποδώσετε προσωπική υπηρεσία » . 
 Η πιστή υπηρεσία που πρόσφερε ο Επαφρόδιτος άξιζε αναγνώριση . 
 Επίσης , στο εδάφιο 1 Τιμόθεο 5 : 17 διαβάζουμε : « Οι πρεσβύτεροι , που προΐστανται με καλό τρόπο , ας θεωρούνται άξιοι διπλής τιμής , ειδικά εκείνοι που εργάζονται σκληρά στην ομιλία και στη διδασκαλία » . 
 Οι καλές πνευματικές ιδιότητες επίσης αξίζουν αναγνώριση . 
 Αυτού του είδους το ενδιαφέρον δεν αποτελεί μεροληψία . 
 « Η Σοφία που Κατεβαίνει από Πάνω Είναι . . . 
 Γεμάτη Έλεος » 
 Γιατί πρέπει να ελέγχουμε τη γλώσσα μας ; 
 Αναφορικά με τη γλώσσα , ο Ιάκωβος είπε : « Είναι ανυπότακτο , βλαβερό πράγμα , γεμάτη θανατηφόρο δηλητήριο . 
 Με αυτήν ευλογούμε τον Ιεχωβά , ναι , τον Πατέρα , και εντούτοις με αυτήν καταριόμαστε ανθρώπους που έχουν έρθει σε ύπαρξη “ κατά την ομοίωση του Θεού ” . 
 Από το ίδιο στόμα βγαίνει ευλογία και κατάρα » . 
 Σε σχέση με το ίδιο θέμα , ο Ιάκωβος πρόσθεσε : « Αν έχετε πικρή ζήλια και φιλόνικη διάθεση στην καρδιά σας , μην κομπάζετε και λέτε ψέματα εναντίον της αλήθειας . 
 Αυτή δεν είναι η σοφία που κατεβαίνει από πάνω , αλλά είναι επίγεια , ζωώδης , δαιμονική . 
 Διότι όπου υπάρχει ζήλια και φιλόνικη διάθεση , εκεί υπάρχει ακαταστασία και κάθε απαίσιο πράγμα . 
 Αλλά η σοφία που κατεβαίνει από πάνω είναι πρώτα από όλα αγνή , έπειτα ειρηνική , λογική , πρόθυμη να υπακούει , γεμάτη έλεος και καλούς καρπούς , δεν κάνει μεροληπτικές διακρίσεις , δεν είναι υποκριτική » . — Ιακώβου 3 : 8 - 10α , 14 - 17 . 
 Πώς μπορούμε να είμαστε ελεήμονες όσον αφορά τη χρήση της γλώσσας μας ; 
 Συνεπώς , ο τρόπος με τον οποίο χρησιμοποιούμε τη γλώσσα μας δείχνει αν έχουμε τη σοφία που είναι « γεμάτη έλεος » . 
 Τι θα γινόταν αν λόγω ζήλιας ή φιλόνικης διάθεσης καυχιόμασταν , λέγαμε ψέματα ή διαδίδαμε επιβλαβή κουτσομπολιά ; Το εδάφιο Ψαλμός 94 : 4 δηλώνει : « Όλοι όσοι πράττουν βλαβερά πράγματα κομπάζουν για τον εαυτό τους » . 
 Και πόσο γρήγορα μπορεί η επιβλαβής ομιλία να σπιλώσει την υπόληψη ενός αθώου ! 
 Επιπρόσθετα , σκεφτείτε τη βλάβη που μπορεί να προξενήσει « ο ψευδομάρτυρας [ που ] ξεστομίζει ψέματα » . 
 Αφού πρώτα αναφέρεται στην κακή χρήση της γλώσσας , ο Ιάκωβος λέει : « Δεν είναι σωστό , αδελφοί μου , να συμβαίνουν έτσι αυτά τα πράγματα » . 
 Το αληθινό έλεος απαιτεί να χρησιμοποιούμε τη γλώσσα μας με αγνό , ειρηνικό και λογικό τρόπο . 
 Ο Ιησούς είπε : « Σας λέω ότι κάθε ανώφελο λόγο τον οποίο θα πουν οι άνθρωποι , θα δώσουν λογαριασμό για αυτόν στην Ημέρα της Κρίσης » . 
 Πόσο σημαντικό είναι να είμαστε ελεήμονες όσον αφορά τη χρήση της γλώσσας μας ! 
 “ Να Συγχωρείτε στους Ανθρώπους τα Παραπτώματά Τους ” 
 12 , 13 . ( α ) Τι μαθαίνουμε για το έλεος από την παραβολή σχετικά με το δούλο που χρωστούσε ένα μεγάλο χρηματικό ποσό στον κύριό του ; ( β ) Τι σημαίνει το να συγχωρήσουμε τον αδελφό μας « μέχρι εβδομήντα εφτά φορές » ; 
 Η παραβολή του Ιησού σχετικά με το δούλο που χρωστούσε 60.000.000 δηνάρια στον κύριό του , έναν βασιλιά , δείχνει άλλον έναν τρόπο με τον οποίο μπορούμε να είμαστε ελεήμονες . 
 Ο δούλος δεν είχε τη δυνατότητα να ξεπληρώσει το χρέος και ικέτευσε για έλεος . 
 « Νιώθοντας τότε ευσπλαχνία » , ο κύριός του τού χάρισε το χρέος . 
 Αλλά ο δούλος έφυγε και βρήκε έναν σύνδουλό του ο οποίος του χρωστούσε μόνο εκατό δηνάρια και , ενεργώντας χωρίς έλεος , έβαλε να τον ρίξουν στη φυλακή . 
 Όταν ο κύριος έμαθε τι είχε συμβεί , κάλεσε το δούλο που είχε συγχωρηθεί και του είπε : « Πονηρέ δούλε , εγώ σου διέγραψα όλο εκείνο το χρέος όταν με ικέτευσες . 
 Δεν έπρεπε και εσύ να είχες ελεήσει το σύνδουλό σου όπως σε ελέησα και εγώ ; » Τότε ο κύριος τον παρέδωσε στους δεσμοφύλακες . 
 Ο Ιησούς ολοκλήρωσε την παραβολή λέγοντας : « Με όμοιο τρόπο θα σας φερθεί και ο ουράνιος Πατέρας μου αν δεν συγχωρήσετε ο καθένας τον αδελφό του από την καρδιά σας » . — Ματθαίος 18 : 23 - 35 . 
 Πόσο δυναμικά καταδεικνύει η προαναφερθείσα παραβολή ότι το έλεος περιλαμβάνει την προθυμία για συγχώρηση ! 
 Ο Ιεχωβά μάς έχει χαρίσει ένα τεράστιο χρέος αμαρτίας . 
 Δεν πρέπει και εμείς να “ συγχωρούμε στους ανθρώπους τα παραπτώματά τους ” ; Προτού ο Ιησούς αφηγηθεί την παραβολή για τον ανελεήμονα δούλο , ο Πέτρος τον είχε ρωτήσει : « Κύριε , πόσες φορές αν αμαρτήσει εναντίον μου ο αδελφός μου θα πρέπει να τον συγχωρήσω ; Μέχρι εφτά φορές ; » Ο Ιησούς απάντησε : « Σου λέω , “ όχι μέχρι εφτά φορές ” αλλά “ μέχρι εβδομήντα εφτά φορές ” » . 
 Ναι , ο ελεήμων άνθρωπος είναι διατεθειμένος να συγχωρήσει « μέχρι εβδομήντα εφτά φορές » , δηλαδή απεριόριστα . 
 Σύμφωνα με τα εδάφια Ματθαίος 7 : 1 - 4 , πώς μπορούμε να πράττουμε έλεος καθημερινά ; 
 Ο Ιησούς έδειξε άλλον έναν τρόπο με τον οποίο μπορούμε να δείχνουμε έλεος όταν είπε στην Επί του Όρους Ομιλία : « Μην κρίνετε για να μην κριθείτε · διότι με όποια κρίση κρίνετε θα κριθείτε . . . 
 Γιατί , λοιπόν , κοιτάζεις το άχυρο στο μάτι του αδελφού σου , αλλά δεν παρατηρείς το δοκάρι στο δικό σου μάτι ; Ή πώς μπορείς να λες στον αδελφό σου : “ Άφησέ με να βγάλω το άχυρο από το μάτι σου ” , όταν ένα δοκάρι είναι στο δικό σου μάτι ; » Επομένως , μπορούμε να πράττουμε έλεος καθημερινά με το να ανεχόμαστε τις αδυναμίες των άλλων χωρίς να είμαστε υπερβολικά επικριτικοί . 
 “ Να Εργάζεστε το Καλό Προς Όλους ” 
 Γιατί οι πράξεις ελέους δεν περιορίζονται στους ομοπίστους μας ; 
 Ενώ το Γραφικό βιβλίο του Ιακώβου τονίζει την εκδήλωση ελέους μεταξύ των πιστών , αυτό δεν σημαίνει ότι οι πράξεις ελέους περιορίζονται σε εκείνους που ανήκουν στη Χριστιανική εκκλησία . 
 « Ο Ιεχωβά είναι αγαθός απέναντι σε όλους και τα ελέη του είναι πάνω σε όλα τα έργα του » , λέει το εδάφιο Ψαλμός 145 : 9 . 
 Μας δίνεται η προτροπή να “ γινόμαστε μιμητές του Θεού ” και να « εργαζόμαστε το καλό προς όλους » . 
 Παρότι δεν αγαπάμε « ούτε τον κόσμο ούτε τα πράγματα που είναι μέσα στον κόσμο » , δεν είμαστε αναίσθητοι ως προς τις ανάγκες των ανθρώπων του κόσμου . — 1 Ιωάννη 2 : 15 . 
 Ποιοι παράγοντες επηρεάζουν τον τρόπο με τον οποίο δείχνουμε έλεος στους άλλους ; 
 Ως Χριστιανοί , δεν διστάζουμε να παράσχουμε οποιαδήποτε βοήθεια μπορούμε στα θύματα “ απρόβλεπτης περίστασης ” ή σε εκείνους που βρίσκονται σε δεινή κατάσταση . 
 Βέβαια , οι περιστάσεις υπαγορεύουν τι μπορούμε να κάνουμε καθώς και πόσα μπορούμε να κάνουμε . 
 Όταν παρέχουμε υλική βοήθεια στους άλλους , πρέπει να προσέχουμε ώστε μια φαινομενικά καλή πράξη να μην προάγει την οκνηρία . 
 Επομένως , μια αληθινή πράξη ελέους , ως ανταπόκριση , συνδυάζει τρυφερά αισθήματα συμπόνιας με ορθή λογίκευση . 
 Ποιος είναι ο καλύτερος τρόπος για να δείχνουμε έλεος στους ανθρώπους εκτός της Χριστιανικής εκκλησίας ; 
 Ο καλύτερος τρόπος για να δείχνουμε έλεος στους ανθρώπους εκτός της Χριστιανικής εκκλησίας είναι να τους μεταδίδουμε τη Γραφική αλήθεια . 
 Γιατί ; Επειδή στην πλειονότητά τους οι άνθρωποι σήμερα ψηλαφούν σε πνευματικό σκοτάδι . 
 Καθώς δεν έχουν τρόπο να χειριστούν τα προβλήματα που αντιμετωπίζουν ούτε πραγματική ελπίδα για το μέλλον , οι περισσότεροι άνθρωποι είναι « γδαρμένοι και παραπεταμένοι σαν πρόβατα χωρίς ποιμένα » . 
 Το άγγελμα του Λόγου του Θεού μπορεί να αποτελέσει “ λυχνάρι για τα πόδια τους ” , βοηθώντας τους να χειριστούν τα προβλήματα της ζωής . 
 Μπορεί επίσης να αποτελέσει “ φως για το δρόμο τους ” επειδή η Γραφή προλέγει το σκοπό του Θεού για το μέλλον , δίνοντάς τους βάση για λαμπρή ελπίδα . 
 Τι προνόμιο είναι να μεταδίδουμε το θαυμάσιο άγγελμα της αλήθειας σε εκείνους που το έχουν απελπιστική ανάγκη ! 
 Λόγω της εγγύτητας της επικείμενης “ μεγάλης θλίψης ” , τώρα είναι ο καιρός να συμμετέχουμε με ζήλο στο έργο κηρύγματος της Βασιλείας και μαθήτευσης . 
 Καμιά άλλη πράξη ελέους δεν είναι εξίσου σημαντική με αυτήν . 
 Να Δίνετε « Αυτά που Είναι Μέσα » 
 18 , 19 . 
 Γιατί πρέπει να προσπαθούμε να αυξάνουμε την επιρροή που ασκεί το έλεος στη ζωή μας ; 
 « Δώστε . . . ως δώρα ελέους αυτά που είναι μέσα » , είπε ο Ιησούς . 
 Προκειμένου μια καλή πράξη να αποτελεί έργο αληθινού ελέους , πρέπει να είναι δώρο που βγαίνει από μέσα — από μια στοργική και πρόθυμη καρδιά . 
 Σε έναν κόσμο όπου η σκληρότητα , η ιδιοτέλεια και η έλλειψη ενδιαφέροντος για τα παθήματα και τα προβλήματα των άλλων αποτελούν τον κανόνα , πόσο αναζωογονητικό είναι αυτό το έλεος ! 
 Ας προσπαθούμε , λοιπόν , να αυξάνουμε την επιρροή που ασκεί το έλεος στη ζωή μας . 
 Όσο πιο ελεήμονες είμαστε , τόσο περισσότερο μοιάζουμε στον Θεό . 
 Αυτό μας βοηθάει να ζούμε μια αληθινά ικανοποιητική , γεμάτη νόημα ζωή . — Ματθαίος 5 : 7 . 
 Τι Μάθατε ; 
 • Γιατί είναι ιδιαίτερα σημαντικό να είμαστε ελεήμονες προς τους ομοπίστους μας ; 
 • Πώς μπορούμε να πράττουμε έλεος μέσα στη Χριστιανική εκκλησία ; 
 • Πώς μπορούμε να κάνουμε το καλό στους ανθρώπους εκτός της εκκλησίας ; 
 [ Εικόνα στη σελίδα 26 ] 
 Ο Σαμαρείτης ενήργησε με έλεος 
 [ Εικόνες στη σελίδα 27 ] 
 Οι Χριστιανοί αφθονούν σε πράξεις ελέους 
 [ Εικόνα στη σελίδα 30 ] 
 Ο καλύτερος τρόπος να δείχνουμε έλεος στους ανθρώπους εκτός της εκκλησίας είναι να τους μεταδίδουμε τη Γραφική αλήθεια 
