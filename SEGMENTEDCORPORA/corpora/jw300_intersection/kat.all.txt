 ახლა გადამწყვეტი მოქმედების დროა 
 „ როდემდის უნდა კოჭლობდეთ ორივე ფეხით ? “ . 
 რით გამოირჩევა ჩვენი დრო ? 
 გჯერათ , რომ იეჰოვა ერთადერთი ჭეშმარიტი ღმერთია ? 
 ისიც გწამთ , რომ სატანის ბოროტი ქვეყნიერების „ ბოლო დღეებში “ ვცხოვრობთ , რომელზეც ბიბლია წინასწარმეტყველებს ? . 
 თუ გწამთ , მაშინ იმასაც დაეთანხმებით , რომ დღეს განსაკუთრებით მნიშვნელოვანია გადამწყვეტი ნაბიჯების გადადგმა . 
 კაცობრიობის ისტორიაში არასოდეს ყოფილა საფრთხეში ამდენი ადამიანის სიცოცხლე . 
 რა მდგომარეობა იყო ისრაელის ათი ტომის სამეფოში მეფე ახაბის მმართველობის დროს ? 
 ძვ . 
 წ . 
 მეათე საუკუნეში ისრაელ ერს ძალიან სერიოზული გადაწყვეტილება უნდა მიეღო . 
 ვის მსახურებას აირჩევდნენ ისინი ? 
 მეფე ახაბი თავისი წარმართი ცოლის , იზებელის , გავლენაში იყო მოქცეული და ათი ტომისგან შემდგარ ისრაელის სამეფოში ხელს უწყობდა ბაალის თაყვანისმცემლობას . 
 ბაალი ნაყოფიერების ღმერთად ითვლებოდა და მას უხვი მოსავლისა და წვიმის მოყვანის ძალას მიაწერდნენ . 
 ბაალის თაყვანისმცემლები კოცნას უგზავნიდნენ თავიანთი ღვთაების კერპს და მის წინაშე ქედს იხრიდნენ . 
 ბაალს მოსავალი და საქონელი რომ ეკურთხებინა , მისი თაყვანისმცემლები ტაძრის მეძავებთან ერთად სექსუალურ რიტუალებში და ორგიებში მონაწილეობდნენ . 
 მათ აგრეთვე ჰქონდათ რიტუალი , რომლის დროსაც სისხლის დენამდე ისერავდნენ სხეულს . 
 რა გავლენას ახდენდა ბაალის თაყვანისმცემლობა ღვთის ხალხზე ? 
 ისრაელში დაახლოებით 7 000 კაცი იყო დარჩენილი , რომლებიც მონაწილეობას არ იღებდნენ ასეთ ამორალურ კერპთაყვანისმცემლობაში . 
 ისინი იეჰოვა ღმერთთან დადებული შეთანხმების ერთგულნი იყვნენ , რის გამოც მათ დევნიდნენ . 
 მაგალითად , დედოფალმა იზებელმა იეჰოვას ბევრი წინასწარმეტყველი დახოცა . 
 ამ მძიმე მდგომარეობის გამო ისრაელების უმრავლესობა გაორებული იყო — ისინი ცდილობდნენ , იეჰოვასთვისაც ესიამოვნებინათ და ბაალისთვისაც . 
 მაგრამ იეჰოვასთვის ზურგის ქცევა და ცრუღმერთის თაყვანისცემა ისრაელების მხრიდან განდგომილება იყო . 
 იეჰოვა მათ კურთხევებს დაჰპირდა იმ შემთხვევაში , თუ ეყვარებოდათ ის და დაიცავდნენ მის მცნებებს . 
 მაგრამ აგრეთვე გააფრთხილა , რომ ორგულობა მათ განადგურებამდე მიიყვანდა . 
 იესოსა და მოციქულების წინასწარმეტყველების თანახმად , რა უნდა მომხდარიყო ქრისტიანებს შორის და როგორ შესრულდა ეს ? 
 მსგავსი ვითარებაა დღეს შექმნილი ქრისტიანულ სამყაროშიც . 
 ხალხი ამბობს , რომ ქრისტიანები არიან , მაგრამ მათი დღესასწაულები , საქციელი და მრწამსი არ შეესაბამება ბიბლიის სწავლებებს . 
 იზებელის მსგავსად , ქრისტიანული სამყაროს სამღვდელოების წარმომადგენლები იეჰოვას მოწმეთა დევნის მოთავეები არიან . 
 სამღვდელოება მხარს უჭერდა ომებს და , ამგვარად , მილიონობით მორწმუნე ადამიანის სიკვდილშია დამნაშავე . 
 რელიგიების მხრიდან ქვეყნიური მთავრობების მხარდაჭერა ბიბლიაში სულიერ მეძაობასთან არის გაიგივებული . 
 სულიერზე რომ არაფერი ვთქვათ , ქრისტიანული სამყარო ისედაც უფრო და უფრო შემწყნარებლურად ეკიდება მეძაობას , თვით სასულიერო პირებს შორისაც კი . 
 იესო ქრისტემ და მისმა მოციქულებმა იწინასწარმეტყველეს ასეთი განდგომილება . 
 რა ელის საბოლოოდ ქრისტიანული სამყაროს მილიარდზე მეტ მიმდევარს ? 
 რა პასუხისმგებლობა აკისრიათ იეჰოვას ჭეშმარიტ თაყვანისმცემლებს მათთან და იმ ადამიანებთან დაკავშირებით , რომლებიც სხვა რელიგიების მიერ არიან შეცდომაში შეყვანილნი ? 
 ამ კითხვებზე ნათელი პასუხის მისაღებად გავიხსენოთ დრამატული ისტორია , რომელიც ‘ ისრაელიდან ბაალის გადაშენებით ’ დასრულდა . 
 ღმერთს უყვარს თავისი ხალხი მათი ურჩობის მიუხედავად 
 როგორ ავლენდა იეჰოვა სიყვარულსა და მზრუნველობას თავისი ხალხის მიმართ ? 
 იეჰოვა ღმერთს სიამოვნებას არ ანიჭებს ორგული ადამიანების დასჯა . 
 იგი მოსიყვარულე მამაა და სურს , რომ ბოროტმა ადამიანებმა მოინანიონ და მას დაუბრუნდნენ . 
 ეს კარგად ჩანს იქიდანაც , რომ ახაბისა და იზებელის დროს იეჰოვა მრავალი წინასწარმეტყველის მეშვეობით აფრთხილებდა თავის ხალხს , თუ რა შედეგები მოყვებოდა ბაალის თაყვანისმცემლობას . 
 ერთ – ერთი ასეთი წინასწარმეტყველი ელია იყო . 
 მას შემდეგ , რაც ქვეყანა ნაწინასწარმეტყველებმა გვალვამ გაანადგურა , ელიამ მეფე ახაბს უთხრა , რომ ისრაელები და ბაალის წინასწარმეტყველები ქარმელის მთაზე შეეკრიბა . 
 6 , 7 . 
 ა ) როგორ გამოააშკარავა ელიამ ისრაელების განდგომილების მიზეზი ? 
 ბ ) რას აკეთებდნენ ბაალის წინასწარმეტყველები ? 
 გ ) რა გააკეთა ელიამ ? 
 შეხვედრა შედგა იეჰოვას სამსხვერპლოსთან , რომელიც „ დანგრეული “ იყო , როგორც ჩანს , იზებელისთვის გულის მოსაგებად . 
 სამწუხაროდ , იქ შეკრებილი ისრაელები დარწმუნებულნი არ იყვნენ , ასეთი გვალვის შემდეგ იეჰოვა შეძლებდა წვიმის მოყვანას თუ ბაალი . 
 ბაალს წარმომადგენლები მრავლად ჰყავდა — 450 წინასწარმეტყველი . 
 ელია კი იეჰოვას წარმომადგენელი ერთადერთი წინასწარმეტყველი იყო . 
 მათი პრობლემის მიზეზის გამოსააშკარავებლად ელიამ ხალხს ჰკითხა : „ როდემდის უნდა კოჭლობდეთ ორივე ფეხით ? “ 
 შემდეგ , კიდევ უფრო მარტივი სიტყვებით მათ გადაწყვეტილების მიღებისკენ მოუწოდა : „ თუ უფალია ღმერთი , გაჰყევით მას , თუ ბაალია , მას გაჰყევით “ . 
 გაორებული ისრაელები იეჰოვასადმი ერთგულებისკენ რომ აღეძრა , ელიამ მათ შესთავაზა , გამოეცადათ , ვინ იყო ჭეშმარიტი ღმერთი . 
 მსხვერპლის შესაწირად დაკლეს ორი მოზვერი : ერთი იეჰოვასთვის , მეორე — ბაალისთვის . 
 ჭეშმარიტი ღმერთი ის იქნებოდა , ვინც შესაწირავს ცეცხლით შთანთქავდა . 
 ბაალის წინასწარმეტყველებმა მოამზადეს შესაწირავი და რამდენიმე საათის განმავლობაში გაიძახოდნენ : „ ხმა გაგვეც , ბაალ ! “ 
 ელიამ მათ დაცინვა დაუწყო , ისინი კი სხეულს ისერავდნენ სისხლის დენამდე და მთელი ხმით გაჰყვიროდნენ . 
 მაგრამ ბაალისგან პასუხი არ ისმოდა . 
 დადგა ელიას ჯერი . 
 პირველ რიგში , მან იეჰოვას სამსხვერპლო შეაკეთა და მასზე მოზვრის ნაჭრები დაალაგა . 
 შემდეგ თქვა , რომ ოთხი დიდი ჭურჭლით მსხვერპლზე წყალი გადაესხათ . 
 ასე ოთხ – ოთხი ჭურჭლით მსხვერპლს სამჯერ გადაასხეს წყალი , სანამ სამსხვერპლოს ირგვლივ გაკეთებული თხრილი წყლით არ აივსო . 
 ამის შემდეგ ელიამ ილოცა : „ უფალო , ღმერთო აბრაამისა , ისაკისა და ისრაელისა ! 
 გაცხადდეს დღევანდელ დღეს , რომ შენა ხარ ღმერთი ისრაელში , მე კი შენი მორჩილი ვარ , და რომ შენი სიტყვის წყალობით გავაკეთე ეს ყველაფერი . 
 ხმა გამეცი , უფალო , ხმა გამეცი , რათა გაიგოს ამ ხალხმა , რომ შენ ღმერთი ხარ , უფალო , და რომ შეგიძლია უკუმოაქციო მათი გულები “ . 
 როგორ უპასუხა იეჰოვამ ელიას ლოცვას და რა გაბედული ნაბიჯი გადადგა ელიამ ? 
 ჭეშმარიტმა ღმერთმა პასუხი გასცა ელიას ლოცვას და ზეციდან ცეცხლით მსხვერპლიც შთანთქა და სამსხვერპლოც . 
 ცეცხლმა სამსხვერპლოს ირგვლივ გაკეთებულ თხრილში წყალიც კი ამოაშრო ! 
 წარმოიდგინეთ ისრაელების რეაქცია . 
 ისინი « პირქვე დაემხნენ და თქვეს : „ იეჰოვაა ჭეშმარიტი ღმერთი ! 
 იეჰოვაა ჭეშმარიტი ღმერთი ! “ » 
 შემდეგ ელიამ კიდევ ერთი გაბედული ნაბიჯი გადადგა და ისრაელებს მოუწოდა : „ შეიპყარით ბაალის წინასწარმეტყველები ! 
 არც ერთი მათგანი არ გაუშვათ “ . 
 ბაალის 450 – ვე წინასწარმეტყველი ქარმელის მთის ძირას დახოცეს . 
 როგორ გრძელდებოდა ჭეშმარიტი თაყვანისმცემლების გამოცდა ? 
 ამ დაუვიწყარ დღეს იეჰოვას ძალით სამწელიწად – ნახევრის განმავლობაში პირველად წამოვიდა წვიმა . 
 წარმოიდგინეთ ისრაელების საუბრები , როდესაც სახლში დაბრუნდებოდნენ . 
 იეჰოვამ დაამტკიცა , რომ ჭეშმარიტი ღმერთი იყო . 
 ყველაფრის მიუხედავად , ბაალის თაყვანისმცემლებს რწმენა არ შეუცვლიათ . 
 იზებელი აგრძელებდა იეჰოვას მსახურების დევნას . 
 ამგვარად , იეჰოვას ხალხის ერთგულება კვლავ იცდებოდა . 
 შეინარჩუნებდნენ იეჰოვასადმი ერთგულებას იმ დღემდე , როცა ბაალის თაყვანისმცემლების განაჩენს იეჰოვა სისრულეში მოიყვანდა ? 
 ნუ გადადებთ გადამწყვეტი ნაბიჯის გადადგმას 
 ა ) რა საქმით არიან დაკავებულნი ცხებული ქრისტიანები ჩვენს დროში ? 
 ბ ) რა არის საჭირო გამოცხადების 18 : 4 – ში ჩაწერილი მოწოდების გასათვალისწინებლად ? 
 თანამედროვე პერიოდში ცხებული ქრისტიანები ისეთივე საქმიანობით არიან დაკავებულნი , როგორსაც ელია ასრულებდა . 
 ქადაგებისა და პუბლიკაციების საშუალებით ისინი ყველა ეროვნების ადამიანს აფრთხილებენ ქრისტიანულ სამყაროში და მის გარეთ , თუ რა საფრთხეს უქადის მათ ცრუ რელიგია . 
 შედეგად , მილიონობით ადამიანმა გადადგა გადამწყვეტი ნაბიჯი ცრუ რელიგიის დასატოვებლად . 
 მათ სიცოცხლე იეჰოვას მიუძღვნეს და იესო ქრისტეს მოწაფეებად მოინათლნენ . 
 მათ ყურად იღეს ღვთის სიტყვები ცრუ რელიგიასთან დაკავშირებით : „ გამოდით მისგან , ჩემო ხალხო , თუ არ გინდათ , მისი ცოდვების თანამონაწილენი იყოთ და მისი წყლულები მიიღოთ “ . 
 რა უნდა გააკეთოს ადამიანმა იმისათვის , რომ იეჰოვამ მოიწონოს ? 
 მილიონობით ადამიანს მოსწონს იეჰოვას მოწმეების ქადაგება , რომელიც ბიბლიაზეა დაფუძნებული . 
 მაგრამ მათ მაინც ვერ გადაუწყვეტიათ , როგორ იმოქმედონ . 
 ზოგი მათგანი ხანდახან ქრისტიანულ შეხვედრებსაც ესწრება , მაგალითად , საოლქო კონგრესის პროგრამის ამა თუ იმ ნაწილს ან უფლის გახსენების საღამოს . 
 ასეთ ადამიანებს მოვუწოდებთ , გულდასმით დაფიქრდნენ ელიას სიტყვებზე : „ როდემდის უნდა კოჭლობდეთ ორივე ფეხით ? “ . 
 აუცილებელია , რომ მათ არ დააყოვნონ და ახლა გადადგან გადამწყვეტი ნაბიჯი . 
 მათ მონდომებით უნდა ისწრაფონ იმისკენ , რომ თავი მიუძღვნან იეჰოვას და მისი მონათლული თაყვანისმცემლები გახდნენ . 
 მათი მარადიული მომავალი საფრთხეშია ! . 
 რა სახიფათო მდგომარეობაშია ზოგი მონათლული ქრისტიანი და რისი გაკეთება მართებთ მათ ? 
 სამწუხაროდ , ზოგი მონათლული ქრისტიანი თაყვანისმცემლობაში არარეგულარული ან არააქტიური გახდა . 
 ზოგმა დევნის შიშის გამო დაკარგა ენთუზიაზმი , ზოგმაც — თავის რჩენაზე გადამეტებული წუხილის ან გამდიდრებისკენ და ეგოისტური სურვილების დაკმაყოფილებისკენ სწრაფვის გამო . 
 იესომ გაგვაფრთხილა , რომ სწორედ ეს გახდებოდა ზოგიერთი მისი მიმდევრის დაბრკოლების , მოშთობისა და მახეში გაბმის მიზეზი . 
 ასეთ ქრისტიანებს ბიბლია მოუწოდებს , რომ ‘ ორივე ფეხით კოჭლობის ’ ნაცვლად , ‘ მოშურნეები იყვნენ და მოინანიონ ’ . 
 მათ გადამწყვეტი ზომები უნდა მიიღონ , რათა ღვთისადმი მიძღვნის პირობა შეასრულონ . 
 ცრუ რელიგია მოულოდნელად განადგურდება 
 აღწერეთ , რა ვითარება იყო ისრაელში , როდესაც იეჰუ მეფედ იქნა ცხებული . 
 ის , თუ რატომაა დღეს საჭირო გადამწყვეტი ნაბიჯის სასწრაფოდ გადადგმა , კარგად ჩანს მოვლენებიდან , რომლებიც ისრაელში განვითარდა ქარმელის მთაზე მომხდარი შემთხვევიდან დაახლოებით 18 წლის შემდეგ . 
 ელიას შემდგომი წინასწარმეტყველის , ელისეს მსახურების პერიოდში , მოულოდნელად ბაალის თაყვანისმცემლებზე იეჰოვას განაჩენის სისრულეში მოყვანის დრო დადგა . 
 მაშინ ისრაელს მეფე ახაბის ვაჟი , იორამი , მართავდა . 
 დაქვრივებული იზებელი ჯერ კიდევ ცოცხალი იყო . 
 ელისემ თავისი მსახური ფარულად გაგზავნა ისრაელის მხედართმთავრის , იეჰუს , მეფედ საცხებად . 
 ამ დროს იეჰუ მდინარე იორდანეს აღმოსავლეთით , გალაადის რამოთში იყო , სადაც ისრაელის მტრებს ებრძოდა . 
 მეფე იორამი კი მეგიდოს მახლობლად მდებარე იზრეელის ველზე იყო , სადაც ბრძოლაში მიყენებულ ჭრილობებს იშუშებდა . 
 14 , 15 . 
 რა დავალება მიიღო იეჰუმ და რა გააკეთა ამის შემდეგ ? 
 აი , რის გაკეთება უბრძანა იეჰოვამ იეჰუს : „ შენ მოსპობ შენი ბატონის , ახაბის , სახლს , რომ ავიღო ჩემს მსახურთა — წინასწარმეტყველთა — სისხლი და უფლის ყველა მსახურის სისხლი , რომელნიც დაეცნენ იზებელის ხელით . 
 და განადგურდება ახაბის მთელი სახლი . . . 
 იზებელს კი ძაღლები შეჭამენ იზრეყელის ველზე და არავინ იქნება დამმარხველი “ . 
 იეჰუ გაბედული მამაკაცი იყო . 
 მას არ დაუყოვნებია : ეტლზე შეჯდა და იზრეელისკენ გაეშურა . 
 იზრეელში გუშაგმა შორიდან იცნო იეჰუ და მეფე იორამს შეატყობინა . 
 იორამი თავისი ეტლით მხედართმთავრის შესახვედრად გაემართა . 
 როცა შეხვდნენ , იორამმა იეჰუს ჰკითხა : „ მშვიდობაა , იეჰუ ? “ 
 მან მიუგო : „ რა მშვიდობა უნდა იყოს დედაშენის , იზებელის , გარყვნილებისა და მისი ამდენი ჯადოქრობის მერე ? “ 
 მეფე იორამმა გაქცევა სცადა , მაგრამ იეჰუმ მშვილდი მოზიდა და იორამი შიგ გულში განგმირა . 
 ა ) რა ვითარების წინაშე დადგნენ იზებელის კარისკაცები მოულოდნელად ? 
 ბ ) როგორ შესრულდა იზებელზე იეჰოვას სიტყვა ? 
 იეჰუს დრო არ დაუკარგავს და თავისი ეტლით სასწრაფოდ ქალაქისკენ გაეშურა . 
 იზებელმა , რომელსაც ზომაზე მეტად ჰქონდა წასმული კოსმეტიკური საშუალებები , იეჰუს უპატივცემულოდ მიმართა . 
 იეჰუმ მას ყურადღება არ მიაქცია და დაიძახა : „ ვინ არის ჩემს მხარეზე , ვინ ? “ 
 იზებელის მსახურებისთვის გადამწყვეტი მოქმედების დრო დადგა . 
 ფანჯრიდან ორმა თუ სამმა კარისკაცმა გადმოიხედა . 
 მათ ერთგულების გამოცდა ელოდათ . 
 „ გადმოაგდეთ ქალი “ , — უბრძანა იეჰუმ . 
 კარისკაცებმა იზებელი გადმოაგდეს და ის იეჰუს ცხენებმა და ეტლმა გადათელეს . 
 ამგვარად დასრულდა ისრაელში ბაალის თაყვანისმცემლობის დამცველის სიცოცხლე . 
 დამარხვის დროის დადგომამდე , მისი სხეულის ნაწილები ძაღლებმა შეჭამეს , როგორც ნაწინასწარმეტყველები იყო . 
 რომელი მოვლენების მოხდენის რწმენა უნდა განგვიმტკიცოს იზებელზე ღვთის განაჩენის შესრულებამ ? 
 ასეთი საშინელი ბოლო ელის სიმბოლურ მეძავსაც , რომელსაც ბიბლიაში „ დიდი ბაბილონი “ ეწოდება . 
 „ მეძავით “ წარმოდგენილია სატანის ქვეყნიერების ცრუ რელიგიები , რომლებიც დასაბამს ძველი ბაბილონიდან იღებენ . 
 ცრუ რელიგიის განადგურების შემდეგ იეჰოვა ღმერთი ყურადღებას მიმართავს იმ ადამიანებისკენ , რომლებიც სატანის ქვეყნიერების დარჩენილ ნაწილს მიეკუთვნებიან . 
 ისინიც განადგურდებიან და ეს გზას გაუკვალავს ახალ სამართლიან ქვეყნიერებას . 
 რა დაემართათ ისრაელში ბაალის თაყვანისმცემლებს იზებელის სიკვდილის შემდეგ ? 
 მეფე იეჰუს არც იზებელის სიკვდილის შემდეგ დაუკარგავს დრო და მან ახაბის ყველა შთამომავალი და ძირითადი მხარდამჭერი დახოცა . 
 მაგრამ ქვეყანაში კიდევ იყვნენ დარჩენილნი ბაალის თაყვანისმცემელი ისრაელები . 
 იეჰუმ კიდევ ერთი გადამწყვეტი ნაბიჯი გადადგა იმის საჩვენებლად , რომ ‘ არ იწყნარებდა იეჰოვასადმი მეტოქეობას ’ . 
 იმ საბაბით , რომ თითქოს თვითონაც ბაალის თაყვანისმცემელი იყო , იეჰუმ დიდი ზეიმი დაგეგმა ბაალის ტაძარში , რომელიც ახაბს ჰქონდა აშენებული სამარიაში . 
 ზეიმზე მივიდა ყველა , ვინც ისრაელში ბაალს სცემდა თაყვანს . 
 როდესაც ისინი ტაძარში იყვნენ შესულები , იეჰუს მსახურებმა ყველა უკლებლივ დახოცეს . 
 ეს ბიბლიური ეპიზოდი შემდეგი სიტყვებით მთავრდება : „ ასე გაანადგურა იეჰუმ ბაალი ისრაელში “ . 
 რა დიდებული მომავალი ელით იეჰოვას ერთგულ თაყვანისმცემელ „ უამრავ ხალხს “ ? 
 ისრაელში ბაალის თაყვანისმცემლობას წერტილი დაესვა . 
 ზუსტად ასე , მოულოდნელად და მწარედ მოეღება ბოლო ამ ქვეყნიერების ცრუ რელიგიებს . 
 ვის მხარეზე იქნებით იმ დროს ? 
 ნუ დააყოვნებთ გადამწყვეტი ნაბიჯის გადადგმას და „ დიდი გასაჭირის “ დროს თქვენ გექნებათ „ უამრავ ხალხთან “ ერთად გადარჩენის შესაძლებლობა . 
 შემდეგ კი სიამოვნებით გაიხსენებთ წარსულს და დიდებას მიაგებთ ღმერთს იმისათვის , რომ „ აღასრულა განაჩენი დიდ მეძავზე , რომელმაც გარყვნა დედამიწა თავისი სიძვით “ . 
 სხვა ჭეშმარიტ თაყვანისმცემლებთან ერთად თქვენც შეუერთდებით ამ ამაღელვებელ სიტყვებს : „ ადიდეთ იაჰ , რადგან გამეფდა ჩვენი ღმერთი იეჰოვა , ყოვლისშემძლე “ . 
 კითხვები დასაფიქრებლად 
 • როგორ გავრცელდა ძველ ისრაელში ბაალის თაყვანისმცემლობა ? 
 • რა იყო ბიბლიაში ნაწინასწარმეტყველები განდგომილებასთან დაკავშირებით და როგორ შესრულდა ეს წინასწარმეტყველება ? 
 • როგორ მოუღო ბოლო იეჰუმ ბაალის თაყვანისმცემლობას ? 
 • რა უნდა გავაკეთოთ იმისათვის , რომ გადავრჩეთ ღვთის მიერ განაჩენის აღსრულების დროს ? 
 [ რუკა 25 გვერდზე ] 
 ( სრული ტექსტი იხილეთ პუბლიკაციაში ) 
 სოქო 
 აფეკი 
 ხელკათი 
 იოკნეამი 
 მეგიდო 
 თანახი 
 დოთანი 
 სამარია 
 ენ – დორი 
 შუნემი 
 ოფრა 
 იზრეელი 
 იბლეამი ( გათ - რიმონი ) 
 თირცა 
 ბეთ – შემეში 
 ბეთ - შეანი ( ბეთ - შანი ) 
 იაბეშ - გალაადი ? 
 აბელ - მეჰოლა 
 არბელის სახლი 
 გალაადის რამოთი 
 [ მთები ] 
 მ . 
 ქარმელი 
 მ . 
 თაბორი 
 მორე 
 მ . 
 გილბოა 
 [ წყლები ] 
 ხმელთაშუა ზღვა 
 გალილეის ზღვა 
 [ მდინარე ] 
 მდინარე იორდანე 
 [ ჭა ] 
 ხაროდის ჭა 
 [ საავტორო უფლება ] 
 Based on maps copyrighted by Pictorial Archive ( Near Eastern History ) Est . and Survey of Israel 
 [ სურათები 26 გვერდზე ] 
 სამეფოს შესახებ რეგულარულად ქადაგებას და ქრისტიანულ შეხვედრებზე დასწრებას დიდი მნიშვნელობა აქვს ჭეშმარიტ თაყვანისმცემლობაში . 
 [ სურათი 28 , 29 გვერდებზე ] 
 ვისაც სურს გადარჩენა იეჰოვას დღეს , იეჰუს მსგავსად , დაუყოვნებლივ და გაბედულად უნდა იმოქმედოს . 
 ბოლომდე ენდობით იეჰოვას ? 
 „ უპირველესად ეძებეთ სამეფო “ . 
 1 , 2 . 
 რა გადაწყვეტილება მიიღო სამსახურთან დაკავშირებით ერთმა ახალგაზრდამ და რატომ ? 
 ერთ ახალგაზრდა მამაკაცს უნდოდა , უფრო მეტი გაეკეთებინა კრებაში . 
 მაგრამ სამსახური ხელს უშლიდა , რომ რეგულარულად დასწრებოდა შეხვედრებს . 
 როგორ გაართვა თავი ამ სიტუაციას ? 
 მან ცხოვრება გაიმარტივა — დატოვა სამსახური და ისეთი სამუშაო გამონახა , რომელიც ხელს არ შეუშლიდა ქრისტიანულ მსახურებაში . 
 დღეს ეს მამაკაცი გაცილებით ნაკლებ ფულს შოულობს , ვიდრე უწინ , მაგრამ ყოფნის , რომ ოჯახის საჭიროებებზე იზრუნოს . 
 სამაგიეროდ , ახლა ის უფრო მეტად ეხმარება კრებას . 
 მიხვდით , რატომ მიიღო ამ ახალგაზრდამ ასეთი გადაწყვეტილება ? 
 თქვენც ასევე მოიქცეოდით , მსგავს სიტუაციაში რომ აღმოჩენილიყავით ? 
 სასიხარულოა , რომ ბევრი ქრისტიანი ამგვარად იქცევა . 
 მათი ასეთი მოქმედება აჩვენებს , რომ ენდობიან იესოს დანაპირებს : „ ამიტომ , უპირველესად ეძებეთ სამეფო და მამის სიმართლე და სხვა დანარჩენი შეგემატებათ “ . 
 ისინი იმედს იეჰოვაზე ამყარებენ და არა ამ ქვეყნიერებაზე . 
 რატომ შეიძლება დაინტერესდეს ზოგი , რამდენად გონივრულია დღეს უპირველესად სამეფოს ძიება ? 
 ვინაიდან რთულ დროში ვცხოვრობთ , ზოგს შეიძლება გაუკვირდეს ამ ახალგაზრდა მამაკაცის მოქმედება . 
 დღეს ადამიანთა ერთი ნაწილი უკიდურეს სიღარიბეში ცხოვრობს , მაშინ როცა სხვები კომფორტსა და ფუფუნებაში არიან . 
 ღარიბ ქვეყნებში მცხოვრებთა უმეტესობა ხელიდან არ უშვებს პატარა შანსსაც კი , რომ ცხოვრება გაიუმჯობესოს . 
 მეორე მხრივ , მდიდარ ქვეყნებშიც უჭირთ ცხოვრების მაღალი დონის შენარჩუნება არასტაბილური ეკონომიკის , შრომის ბაზარზე მიმდინარე ცვლილებებისა და დამსაქმებლების მხრიდან მოთხოვნების გაზრდის გამო . 
 თუ გავითვალისწინებთ , რომ ცხოვრება უფრო და უფრო რთულდება , ზოგს შეიძლება დაებადოს კითხვა : „ განა დღესაც გონივრულია , რომ უპირველესად ღვთის სამეფო ვეძებოთ ? “ 
 ამ კითხვაზე პასუხის გაცემაში იმის გათვალისწინება დაგვეხმარება , თუ ვის ელაპარაკებოდა იესო , როცა ეს სიტყვები წარმოთქვა . 
 „ ნუღარ წუხხართ “ 
 4 , 5 . 
 როგორ გვიჩვენა იესომ მაგალითით , რომ გონივრულია , ღვთის ხალხი მეტისმეტად არ წუხდეს ყოველდღიურ საჭიროებებზე ? 
 იესო გალილეაში იყო . 
 ის სხვადასხვა ადგილიდან მოსულ უამრავ ხალხს ელაპარაკებოდა . 
 მათ შორის უმეტესობა ღარიბი იყო . 
 მიუხედავად ამისა , იესომ მოუწოდა , რომ პირველ ადგილზე მატერიალური სიმდიდრე კი არ დაეყენებინათ , არამედ უფრო მნიშვნელოვანი — სულიერი . 
 მან უთხრა : „ ნუღარ წუხხართ თქვენი სულისთვის , რა ჭამოთ ან რა სვათ , ნურც სხეულისთვის , რა ჩაიცვათ . 
 განა სული საჭმელზე ძვირფასი არ არის და სხეული — ტანსაცმელზე ? “ . 
 მსმენელთა უმრავლესობას იესოს სიტყვები შეიძლება არაგონივრულად მიაჩნდა . 
 მათ შესანიშნავად იცოდნენ , რომ მძიმედ თუ არ იშრომებდნენ , მათ ოჯახებს გაუჭირდებოდა . 
 მაგრამ იესომ ფრინველებზე გაუმახვილა ყურადღება . 
 ფრინველებს ყოველდღიურად აქვთ საკვები და თავშესაფარი , მათზე იეჰოვა ზრუნავს . 
 აგრეთვე იესომ შეახსენა , რომ იეჰოვა ზრუნავდა მინდვრის ყვავილებზე , რომლებიც სოლომონის მთელ დიდებასთან შედარებით უფრო მეტი მშვენებით გამოირჩევიან . 
 თუ იეჰოვა ფრინველებზე და ყვავილებზე ზრუნავს , განა უფრო მეტად არ იზრუნებს ჩვენზე ? ! . 
 თავად იესომაც ხომ თქვა , რომ ჩვენი სული ანუ სიცოცხლე უფრო მნიშვნელოვანია , ვიდრე საკვები , რომელსაც ვყიდულობთ , რომ ვიცოცხლოთ და ტანსაცმელი , რომ შევიმოსოთ . 
 თუ მთელ ძალისხმევას მხოლოდ იმას ვახმართ , რა ვჭამოთ და რა ჩავიცვათ , იეჰოვასადმი მსახურება უკანა პლანზე გადადის და ცხოვრების მიზანს ვცდებით . 
 გაწონასწორებული თვალსაზრისი 
 ა ) რა პასუხისმგებლობა აკისრიათ ქრისტიანებს ? 
 ბ ) ვისზე არიან ქრისტიანები ყველაფერში მინდობილნი ? 
 რა თქმა უნდა , იესოს არ მოუწოდებია მსმენელებისთვის , შეეწყვიტათ მუშაობა და დალოდებოდნენ , რომ ღმერთი მისცემდა მათ ოჯახებს საჭმელსა და ტანსაცმელს . 
 თვით ფრინველებიც ხომ ეძებენ საკვებს თავისთვის და თავისი ბარტყებისთვის ! 
 ასე რომ , თავის სარჩენად პირველი საუკუნის ქრისტიანებსაც თავდაუზოგავად უნდა ემუშავათ . 
 მათ უნდა შეესრულებინათ ოჯახური პასუხისმგებლობები . 
 მოსამსახურეებს გულმოდგინედ უნდა ემუშავათ თავიანთი ბატონებისთვის . 
 მოციქული პავლე ხშირად მუშაობდა — კარვებს კერავდა და ამით თავს ირჩენდა . 
 მაგრამ ეს ქრისტიანები იმედს ქვეყნიურ სამუშაოზე არ ამყარებდნენ . 
 ისინი იეჰოვაზე იყვნენ მინდობილნი . 
 შედეგად , მათ სხვებისგან განსხვავებით შინაგანი სიმშვიდე ჰქონდათ . 
 ფსალმუნმომღერალმა თქვა : „ რომელნიც უფალზე არიან დანდობილნი , სიონის მთასავით არიან , რომელიც არ ირყევა , არამედ , იდგება უკუნისამდე “ . 
 როგორი თვალსაზრისი შეიძლება ჰქონდეთ მათ , რომლებიც სრულიად არ ენდობიან იეჰოვას ? 
 ვინც სრულიად არ არის იეჰოვაზე მინდობილი , შეიძლება სხვანაირად ფიქრობდეს . 
 ადამიანთა უმრავლესობა მატერიალურ კეთილდღეობას მიიჩნევს წარმატების გასაღებად . 
 ამიტომ მოუწოდებენ მშობლები შვილებს , რომ მთელი ახალგაზრდობის წლები უმაღლესი განათლების მიღებას მიუძღვნან . 
 ისინი იმედოვნებენ , რომ ეს პრესტიჟული კარიერისა და ფულის შოვნის საწინდარია . 
 სამწუხაროდ , ზოგი ქრისტიანი მშობელი გვიან მიხვდა , თუ რა ძვირად დაუჯდათ , რომ შვილებს ასეთი მიზნები დაუსახეს ; მათმა შვილებმა სულიერისადმი ინტერესი დაკარგეს და მატერიალიზმისკენ სწრაფვა დაიწყეს . 
 რა გაწონასწორებულ თვალსაზრისს ინარჩუნებენ ქრისტიანები ? 
 გონიერ ქრისტიანებს კი ესმით , რომ იესოს რჩევა დღესაც ისეთივე გამოსადეგია , როგორც პირველ საუკუნეში იყო , და ცდილობენ , გაწონასწორებული თვალსაზრისი შეინარჩუნონ . 
 მაშინაც კი , თუ ქრისტიანები ბევრ დროს უთმობენ სამუშაოს , რათა ბიბლიური პასუხისმგებლობები შეასრულონ , ისინი არასოდეს დაუშვებენ , რომ არსებობისთვის საჭირო მოთხოვნილებები სულიერის ხარჯზე დაიკმაყოფილონ . 
 „ ნურასოდეს დაიწყებთ წუხილს “ 
 როგორ დაამშვიდა იესომ ისინი , რომლებიც ბოლომდე არიან იეჰოვაზე მინდობილნი ? 
 მთაზე ქადაგებისას იესომ მსმენელებს მოუწოდა : „ ნურასოდეს დაიწყებთ წუხილს და ნუ იტყვით : რა ვჭამოთ ? 
 ან : რა ვსვათ ? 
 ან : რა ჩავიცვათ ? 
 რადგან ყოველივე ამას უცხოტომელები ეძებენ მთელი მონდომებით და თქვენმა ზეციერმა მამამ იცის , რომ გჭირდებათ ყოველივე ეს “ . 
 რა გამამხნევებელი სიტყვებია ! 
 თუ ბოლომდე ვენდობით იეჰოვას , ის ყოველთვის დაგვიჭერს მხარს . 
 იესოს სიტყვები გამომაფხიზლებელიც არის . 
 ისინი შეგვახსენებს , რომ „ მთელი მონდომებით “ თუ ვისწრაფით მატერიალურისკენ , „ უცხოტომელებივით “ ვფიქრობთ , რომლებიც არ არიან ჭეშმარიტი ქრისტიანები . 
 როგორ გამოააშკარავა იესომ , თუ რა უყვარდა ყველაზე მეტად მასთან რჩევის საკითხავად მისულ ახალგაზრდა მამაკაცს ? 
 ერთხელ ახალგაზრდა მამაკაცმა იესოს ჰკითხა , რა უნდა გაეკეთებინა , რომ მარადიული სიცოცხლე მიეღო . 
 იესომ მას მოსეს კანონში მოცემული მოთხოვნები შეახსენა , რომლებიც ჯერ კიდევ ძალაში იყო . 
 მამაკაცმა მთელი დამაჯერებლობით უთხრა იესოს : „ ამ ყველაფერს ვიცავ . 
 რაღა მაკლია ? “ 
 იესოს პასუხი ბევრისთვის შესაძლოა არაგონივრული ჩანდა . 
 მან თქვა : „ თუ გინდა , სრულყოფილი იყო , წადი , გაყიდე შენი ქონება , ღარიბებს მიეცი და გექნება განძი ზეცაში ; მერე მოდი და გამომყევი “ . 
 ახალგაზრდა მამაკაცი დანაღვლიანებული წავიდა , რადგან ამის გაფიქრებაც კი არ უნდოდა . 
 მიუხედავად იმისა , რომ უყვარდა იეჰოვა , მასზე მეტად ქონება უყვარდა . 
 11 , 12 . 
 ა ) რა გამომაფხიზლებელი სიტყვები თქვა იესომ სიმდიდრესთან დაკავშირებით ? 
 ბ ) რა შემთხვევაში შეიძლება იქცეს ქონება დაბრკოლებად ? 
 შემდეგ ისე წარიმართა საუბარი , რომ იესომ მსმენელთათვის მოულოდნელი რამ თქვა : „ მდიდარს გაუძნელდება ზეციერ სამეფოში შესვლა . . . 
 აქლემი უფრო ადვილად გაძვრება ნემსის ყუნწში , ვიდრე მდიდარი შევა ღვთის სამეფოში . 
 გულისხმობდა იესო , რომ ვერც ერთი მდიდარი ვერ დაიმკვიდრებდა სამეფოს ? 
 არა . 
 მან ხომ თავად თქვა : „ ღვთისთვის . . . 
 ყველაფერი შესაძლებელია “ . 
 მართლაც , იეჰოვას დახმარებით ზოგიერთი მდიდარი ადამიანი სულითცხებული ქრისტიანი გახდა . 
 და მაინც , იესოს უბრალოდ არ უთქვამს ეს სიტყვები . 
 ისინი ჩვენთვის გამაფრთხილებელია . 
 თუ ვინმეს ქონების მიმართ ისეთივე დამოკიდებულება განუვითარდება , როგორიც მდიდარ ახალგაზრდა მამაკაცს ჰქონდა , ეს მას იეჰოვასადმი მთელი გულით მსახურებაში დააბრკოლებს . 
 ეს ეხება როგორც მდიდარს , ასევე მას , ვისაც „ გამდიდრება აქვს გადაწყვეტილი “ . 
 მატერიალურ საგნებზე დანდობამ ადამიანს შეიძლება ‘ სულიერისადმი წყურვილის ’ გრძნობა ჩაუკლას . 
 შედეგად , მან შეიძლება ვეღარც კი იგრძნოს იეჰოვას მხარდაჭერის აუცილებლობა . 
 ის შესაძლოა მოელოდეს , რომ კრებაში განსაკუთრებულად მოექცევიან . 
 მან შეიძლება უმეტესი დრო იეჰოვასადმი მსახურების ნაცვლად სიმდიდრის დაგროვებას დაუთმოს . 
 განივითარეთ სწორი თვალსაზრისი 
 რა არასწორი თვალსაზრისი ჰქონდათ ლაოდიკეელებს ? 
 პირველ საუკუნეში , ლაოდიკეის კრებაში ადამიანთა ერთ ჯგუფს არასწორი თვალსაზრისი ჰქონდა ქონებასთან დაკავშირებით . 
 მათ იესომ უთხრა : „ ამბობ : მდიდარი ვარ , გავმდიდრდი და არაფერი მჭირდებაო . 
 ის კი არ იცი , რომ საწყალი , საცოდავი , ღარიბი , ბრმა და შიშველი ხარ “ . 
 ლაოდიკეის კრების ასეთი სამწუხარო სულიერი მდგომარეობის მიზეზი თვითონ სიმდიდრე კი არ იყო , არამედ ის , რომ იეჰოვაზე მეტად სიმდიდრეს ენდობოდნენ . 
 შედეგად , ისინი სულიერად ნელთბილნი იყვნენ და მალე იესო პირიდან ‘ ამოანთხევდა ’ მათ . 
 რატომ შეაქო პავლე მოციქულმა ებრაელი ქრისტიანები ? 
 ებრაელ ქრისტიანებს კი პავლე მოციქული აქებდა დევნის დროს დადებითი განწყობის შენარჩუნებისთვის . 
 მან თქვა : „ პატიმრებსაც თანაუგრძნობდით და თქვენი ქონების დატაცებასაც სიხარულით იტანდით , რადგან იცოდით , რომ უკეთესი და უხრწნელი საკუთრება გაქვთ “ . 
 ისინი მეტისმეტად არ წუხდნენ ქონების დაკარგვაზე . 
 მათ სიხარული შეინარჩუნეს , რადგან კვლავაც ჰქონდათ ის , რაც ყველაზე ძვირფასი იყო მათთვის — „ უკეთესი და უხრწნელი საკუთრება “ . 
 იესოს იგავში მოხსენიებული დიდვაჭრის მსგავსად , რომელმაც ყველაფერი გაიღო ერთი ძვირფასი მარგალიტის გულისთვის , ამ ებრაელ ქრისტიანებს გადაწყვეტილი ჰქონდათ , ყველაფერი შეეწირათ , ოღონდაც კი სამეფოს იმედი არ განელებულიყო მათში . 
 რა შესანიშნავი განწყობაა ! 
 როგორ დააყენა ლიბერიაში მცხოვრებმა ახალგაზრდა დამ სამეფოს ინტერესები პირველ ადგილზე ? 
 დღეს მრავალი ავლენს ასეთ განწყობას . 
 მაგალითად , ლიბერიაში ერთ ახალგაზრდა დას უნივერსიტეტში სწავლა შესთავაზეს . 
 იმ ქვეყანაში ეს საიმედო მომავლისა და ფულის შოვნის საწინდრად ითვლება . 
 მაგრამ ეს და პიონერი იყო , სრული დროით მქადაგებელი , და დროებით სპეციალურ პიონერად მსახურება შესთავაზეს . 
 მან პირველ ადგილზე სამეფოს ინტერესები დააყენა და დათანხმდა , სპეციალურ პიონერად ემსახურა . 
 სამ თვეში მან 21 ბიბლიის შესწავლა დაიწყო . 
 ამ დის მსგავსად , იეჰოვას ათასობით მოწმე პირველ ადგილზე სამეფოს აყენებს და ამას გამდიდრების ხარჯზეც კი აკეთებს . 
 როგორ ინარჩუნებენ ისინი ასეთ განწყობას მატერიალიზმში ჩაფლულ ქვეყნიერებაში ? 
 ამაში სხვადასხვა კარგი თვისება ეხმარებათ . 
 განვიხილოთ ზოგი მათგანი . 
 16 , 17 . 
 ა ) რატომ არის იეჰოვაზე მინდობისთვის მოკრძალება მნიშვნელოვანი ? 
 ბ ) რატომ უნდა განვივითაროთ იეჰოვას აღთქმებისადმი სრული ნდობა ? 
 მოკრძალება . 
 ბიბლია ამბობს : „ დაენდე უფალს მთელი შენი გულით და შენს გონებას ნუ დაეყრდნობი . 
 ყველა შენს გზაზე შეიცანი იგი და ის გაასწორებს შენს ბილიკებს . 
 ნუ იქნები ბრძენი შენს თვალში “ . 
 ზოგჯერ ცხოვრების ესა თუ ის კურსი ქვეყნიერების თვალსაზრისით შეიძლება სწორი ჩანდეს . 
 მაგრამ ერთგული ქრისტიანი ეძებს იეჰოვას ხელმძღვანელობას . 
 ის ‘ ყოველ თავის გზაზე ’ — კრების საქმეებში , განათლების მიღებასთან თუ სამსახურთან დაკავშირებით , დასვენებისას თუ სხვა ნებისმიერ დროს — მოკრძალებით ეძებს იეჰოვას რჩევებს . 
 იეჰოვას აღთქმებისადმი ნდობა . 
 პავლემ თქვა : „ ვინც ღმერთთან მიდის , უნდა სწამდეს , რომ ის არსებობს და აჯილდოებს თავის გულმოდგინედ მძებნელს “ . 
 თუ ეჭვი გვეპარება იეჰოვას აღთქმების შესრულებაში , მაშინ შეიძლება ‘ ქვეყნიერებით სრულად სარგებლობა ’ გონივრულად მოგვეჩვენოს . 
 მაგრამ , თუ ძლიერი რწმენა გვაქვს , გადაწყვეტილი გვექნება , რომ უპირველესად სამეფო ვეძებოთ . 
 როგორ შეგვიძლია გავიძლიეროთ რწმენა ? 
 იეჰოვასთან დაახლოებით , გულწრფელი ლოცვითა და რეგულარული პირადი შესწავლით . 
 შეგვიძლია მეფე დავითის მსგავსად ვილოცოთ : « მე კი შენზე ვარ დაიმედებული , უფალო , ვთქვი : „ შენა ხარ ჩემი ღმერთი . 
 რაოდენ მრავალი გაქვს სიკეთე “ » . 
 18 , 19 . 
 ა ) როგორ გვიძლიერებს მონდომება იეჰოვასადმი ნდობას ? 
 ბ ) რატომ უნდა იყვნენ ქრისტიანები მზად მსხვერპლის გასაღებად ? 
 გულმოდგინება მსახურებაში . 
 მოციქულმა პავლემ მონდომება და იეჰოვას აღთქმებისადმი ნდობა ერთმანეთთან დააკავშირა , როდესაც დაწერა : „ გვსურს , რომ თითოეული თქვენგანი ამავე მონდომებას იჩენდეს , რათა აღსასრულამდე სრულად იყოს დარწმუნებული იმედში “ . 
 თუ იეჰოვასადმი მსახურებით ვიქნებით დაკავებულნი , ის მხარს დაგვიჭერს . 
 და ყოველთვის , როცა მის მხარდაჭერას ვიგრძნობთ , მის მიმართ ნდობა გაგვიძლიერდება , და „ მტკიცენი [ და ] ურყევნი “ გავხდებით . 
 ჩვენი რწმენა განახლდება , იმედი კი — განმტკიცდება . 
 მზადყოფნა მსხვერპლის გასაღებად . 
 პავლემ პერსპექტიული კარიერა მსხვერპლად გაიღო , რათა იესოს მიმდევარი გამხდარიყო . 
 მან სწორი გადაწყვეტილება მიიღო , მიუხედავად იმისა , რომ ამან დალხენილი ცხოვრება არ მოუტანა . 
 იეჰოვა ფუფუნებას არ ჰპირდება თავის მსახურებს , და ზოგჯერ მათ გაჭირვების ატანა უწევთ . 
 ჩვენი მზადყოფნა , რომ გავიმარტივოთ ცხოვრება და მსხვერპლი გავიღოთ , იეჰოვასადმი მსახურების სურვილს გვიძლიერებს . 
 რატომ არის მოთმინება მნიშვნელოვანი მათთვის , რომლებიც სამეფოს ინტერესებს პირველ ადგილზე აყენებენ ? 
 მოთმინება . 
 მოწაფე იაკობი თანაქრისტიანებს მოუწოდებდა : „ ძმებო , მაშ , მოითმინეთ უფლის მოსვლამდე “ . 
 ამ ქვეყნიერების ორომტრიალში მოთმინება ძნელია . 
 გვინდა , რომ ყველაფერი სწრაფად ხდებოდეს . 
 მაგრამ პავლე მოგვიწოდებს , რომ მივბაძოთ მათ , „ რომლებიც რწმენითა და მოთმინებით იმკვიდრებენ ყველა დანაპირებს “ . 
 მზადყოფნით დაელოდეთ იეჰოვას . 
 მარადიული სიცოცხლე სამოთხეში დედამიწაზე — ამისთვის ხომ მართლაც ღირს ლოდინი ! 
 ა ) რას ცხადვყოფთ , როცა სამეფოს ინტერესებს პირველ ადგილზე ვაყენებთ ? 
 ბ ) რას განვიხილავთ შემდეგ სტატიაში ? 
 დიახ , იესოს რჩევა , რომ უპირველესად სამეფო ვეძებოთ , გონივრულია . 
 როცა ასე ვიქცევით , ვაჩვენებთ , რომ ბოლომდე ვენდობით იეჰოვას ; ასევე იმას ცხადვყოფთ , რომ ეს არის ქრისტიანისთვის ერთადერთი უსაფრთხო გზა . 
 გარდა ამისა , იესომ გვირჩია : „ უპირველესად ეძებეთ . . . 
 [ ღვთის ] სიმართლე “ . 
 შემდეგ სტატიაში განვიხილავთ , რატომ არის ეს მოწოდება განსაკუთრებით მნიშვნელოვანი დღეს . 
 შეგიძლიათ ახსნათ ? 
 • მატერიალურ საგნებთან დაკავშირებით , როგორი გაწონასწორებული თვალსაზრისისკენ მოგვიწოდა იესომ ? 
 • რას ვსწავლობთ იესოს იგავიდან აქლემისა და ნემსის ყუნწის შესახებ ? 
 • რომელი ქრისტიანული თვისებები გვეხმარება , რომ ღვთის სამეფო პირველ ადგილზე დავაყენოთ ? 
 [ სურათი 21 გვერდზე ] 
 მრავალი , ვინც იესოს სიტყვებს ისმენდა , ღარიბი იყო . 
 [ სურათი 23 გვერდზე ] 
 მდიდარ ახალგაზრდა მამაკაცს იეჰოვაზე მეტად ქონება უყვარდა . 
 [ სურათი 23 გვერდზე ] 
 იესოს იგავში დიდვაჭარმა ყველაფერი გაიღო ერთი ძვირფასი მარგალიტის გულისთვის . 
 [ სურათი 24 გვერდზე ] 
 თუ იეჰოვასადმი მსახურებით ვიქნებით დაკავებულნი , ის მხარს დაგვიჭერს . 
 სიმართლის ძიება დაგვიცავს 
 „ უპირველესად ეძებეთ . . . 
 [ ღვთის ] სიმართლე “ . 
 1 , 2 . 
 რა გადაწყვეტილება მიიღო ახალგაზრდა ქრისტიანმა ქალმა და რატომ ? 
 აზიაში ერთი ახალგაზრდა ქრისტიანი ქალი მდივნად მუშაობდა სახელმწიფო დაწესებულებაში . 
 ის კეთილსინდისიერად ასრულებდა სამუშაოს — თავის დროზე მიდიოდა სამსახურში და დროს უქმად არ ხარჯავდა . 
 ის დროებით მიიღეს ამ სამუშაოზე და დატოვებდნენ თუ არა , ეს საკითხი კითხვის ნიშნის ქვეშ იდგა . 
 დაწესებულების უფროსმა შესთავაზა , რომ , თუ მისი საყვარელი გახდებოდა , მუდმივად დატოვებდა და მაღალ თანამდებობაზეც გადაიყვანდა . 
 ქალმა კატეგორიული უარი უთხრა , რაც სამუშაოს დაკარგვას ნიშნავდა . 
 არაგონივრულად მოიქცა ეს ქრისტიანი ქალი ? 
 რა თქმა უნდა , არა . 
 იგი ზუსტად მიჰყვებოდა იესოს სიტყვებს : „ უპირველესად ეძებეთ . . . 
 [ ღვთის ] სიმართლე “ . 
 მისთვის სამართლიანი პრინციპების დაცვა უფრო მნიშვნელოვანი იყო , ვიდრე უზნეობის ჩადენის ფასად სამუშაოზე დაწინაურება . 
 სიმართლის გამოვლენა მნიშვნელოვანია 
 რას ნიშნავს სიმართლე ? 
 „ სიმართლე “ გულისხმობს ზნეობრივ სიწმინდესა და პატიოსნებას . 
 ბიბლიაში „ სიმართლედ “ ნათარგმნ ბერძნულ და ებრაულ სიტყვებს „ სისწორისა “ და „ წესიერების “ მნიშვნელობა აქვს . 
 ამაში არ იგულისხმება ის , რომ ადამიანი თავის მიერ დადგენილი ნორმების საფუძველზე იყოს საკუთარ სიმართლეში დარწმუნებული . 
 მართალი ადამიანი იეჰოვას ნორმებს უნდა შეესაბამებოდეს , რადგან ეს „ ღვთის სიმართლეა “ . 
 რატომ არის ქრისტიანისთვის სიმართლის გამოვლენა მნიშვნელოვანი ? 
 რატომ არის სიმართლის გამოვლენა მნიშვნელოვანი ? 
 იმიტომ , რომ „ მართალ ღმერთს “ , იეჰოვას , მოსწონს , როცა მისი ხალხი სიმართლეს ავლენს . 
 მას , ვინც უსამართლოდ იქცევა , ახლო ურთიერთობა ვერ ექნება ღმერთთან . 
 ამიტომ მოუწოდებდა მოციქული პავლე ტიმოთეს , ‘ გაქცეოდა ახალგაზრდულ სურვილებს ’ და , სხვა მნიშვნელოვან თვისებებთან ერთად , ‘ სიმართლისკენაც ესწრაფა ’ . 
 აგრეთვე , პავლემ „ სიმართლის ჯავშანი “ სულიერ საჭურველში მოიხსენია . 
 როგორ შეუძლია არასრულყოფილ ადამიანს სიმართლის ძიება ? 
 რა თქმა უნდა , ვერც ერთი ადამიანი ვერ იქნება აბსოლუტურად მართალი . 
 ადამისგან მემკვიდრეობით არასრულყოფილება გადავიდა ყველაზე და დაბადებიდან ყველა უსამართლო და ცოდვილია . 
 და მაინც , იესომ გვითხრა , რომ სიმართლე უნდა ვეძებოთ . 
 როგორ არის ეს შესაძლებელი ? 
 იესომ სრულყოფილი სიცოცხლე გაიღო ჩვენს გამოსასყიდად ; თუ რწმენას ვავლენთ ამ მსხვერპლისადმი , იეჰოვა მზად არის , გვაპატიოს ცოდვები . 
 როდესაც ვეცნობით იეჰოვას სამართლიან ნორმებს და ყველანაირად ვცდილობთ მათ დაცვას — ამავე დროს ვლოცულობთ , რომ ღმერთი სისუსტეების დაძლევაში დაგვეხმაროს — იესო ქრისტეს მსხვერპლის საფუძველზე იეჰოვა იწონებს ჩვენს თაყვანისცემას . 
 ამის ცოდნა ჩვენთვის ძალიან მანუგეშებელია . 
 სიმართლე უსამართლო ქვეყნიერებაში 
 რატომ წარმოადგენდა ქვეყნიერება საშიშროებას პირველი ქრისტიანებისთვის ? 
 როდესაც იესომ თავის მოწაფეებს უთხრა , რომ მისი მოწმეები იქნებოდნენ „ დედამიწის კიდით კიდემდე “ , ეს იმასაც ნიშნავდა , რომ ისინი რთულ სიტუაციებშიც აღმოჩნდებოდნენ . 
 ყველა ის ტერიტორია , სადაც მათ უნდა დაემოწმებინათ , „ ბოროტის [ სატანის ] ძალაუფლებაში “ იყო . 
 მთელი ქვეყნიერება სატანის სულით იყო გაჟღენთილი და ქრისტიანებს თავი უნდა დაეცვათ მისი საზიანო გავლენისგან . 
 ქრისტიანებს ქვეყნიერება საფრთხეს უქმნიდა . 
 ისინი მხოლოდ იმ შემთხვევაში შეძლებდნენ პატიოსნების შენარჩუნებას , თუ ღვთის სიმართლის ძიებას პირველ ადგილზე დააყენებდნენ . 
 პირველი საუკუნის ქრისტიანთაგან უმეტესობა უმწიკვლო დარჩა , მხოლოდ რამდენიმემ დატოვა „ სიმართლის გზა “ . 
 რატომ უწევთ ქრისტიანებს საზიანო გავლენასთან წინააღმდეგობის გაწევა ? 
 დღევანდელ ქვეყნიერებასაც შეუძლია ქრისტიანებისთვის საფრთხის შექმნა ? 
 რა თქმა უნდა . 
 დღეს უფრო საშიშია ქვეყნიერება , ვიდრე პირველ საუკუნეში იყო . 
 იმ დროისგან განსხვავებით , სატანა დედამიწაზეა გადმოგდებული და გააფთრებით ებრძვის ცხებულ ქრისტიანებს , „ დანარჩენებს მისი [ ქალის ] შთამომავლებიდან , რომლებიც იცავენ ღვთის მცნებებს და მოწმობენ იესოს შესახებ “ . 
 სატანას მათზეც მიაქვს იერიში , რომლებიც „ შთამომავლების “ მხარეს იკავებენ . 
 ქრისტიანები ვერ დაემალებიან ქვეყნიერებას . 
 მართალია ისინი ქვეყნიერების ნაწილი არ არიან , მაგრამ ქვეყნიერებაში ცხოვრობენ . 
 ისინი ქადაგებენ ქვეყნიერებაში , რათა მოძებნონ სწორად განწყობილი ხალხი და ქრისტეს მოწაფეებად გახადონ . 
 რადგან ქრისტიანებს არ შეუძლიათ , მთლიანად აარიდონ თავი ქვეყნიერებას , ისინი წინააღმდეგობას უწევენ მას . 
 განვიხილოთ ოთხი საშუალება , რომლებსაც ქვეყნიერება იყენებს გავლენის მოსახდენად . 
 უზნეობის მახე 
 რატომ დაიწყეს ისრაელებმა მოაბელთა ღმერთების თაყვანისცემა ? 
 უდაბნოში 40 - წლიანი მოგზაურობის ბოლოს ბევრმა ისრაელმა სიმართლის გზიდან გადაუხვია . 
 ისინი იმ მრავალი საქმის მოწმენი იყვნენ , რომლებიც იეჰოვამ მათ გასათავისუფლებლად მოიმოქმედა . 
 მალე ისრაელები აღთქმულ ქვეყანაში უნდა შესულიყვნენ . 
 მაგრამ ასეთ გადამწყვეტ მომენტში მათ მოაბელების ღმერთებს დაუწყეს მსახურება . 
 რა იყო მიზეზი ? 
 ისინი „ ხორცის სურვილს “ დაემორჩილნენ . 
 ბიბლიაში ნათქვამია : „ იწყო ხალხმა მრუშობა მოაბელ ასულებთან “ . 
 9 , 10 . 
 ჩვენ გარშემო არსებული რა ვითარების გამო უნდა გვახსოვდეს , რომ ხორცის არასწორ სურვილებს გამხრწნელი გავლენის მოხდენა შეუძლია ? 
 ეს შემთხვევა გვიჩვენებს , რომ ხორცის სურვილს შეუძლია გახრწნას წინდაუხედავი ადამიანი . 
 ისრაელების შემთხვევა ყოველთვის უნდა გვახსოვდეს , მით უმეტეს , თუ გავითვალისწინებთ , რომ დღეს უზნეობა ცხოვრების წესად იქცა . 
 შეერთებული შტატების შესახებ ერთ - ერთ ჟურნალში ნათქვამია : „ 1970 წლამდე ამერიკის ყველა შტატში კანონის დარღვევად ითვლებოდა ხელმოწერის გარეშე მამაკაცისა და ქალის ერთად ცხოვრება . 
 ახლა ეს მიღებულია . 
 დაქორწინებული წყვილებიდან ნახევარზე მეტს ქორწინებამდე ჰქონდა ერთმანეთთან სქესობრივი კავშირი “ . 
 ქორწინების გარეშე ცხოვრება და მსგავსი უზნეობა მხოლოდ ამერიკაში არაა გავრცელებული ; ასეთი რამ მთელ მსოფლიოშია მიღებული . 
 სამწუხაროდ , ზოგი ქრისტიანიც აჰყვა ამ ტენდენციას და მათ კრებასთან ურთიერთობაც კი შეწყვიტეს . 
 გარდა ამისა , უზნეობის პროპაგანდა ყველგან მიმდინარეობს . 
 კინოფილმები და სატელევიზიო პროგრამები ხელს უწყობს ისეთი აზროვნების განვითარებას , რომ ახალგაზრდებისთვის ქორწინებამდე სქესობრივი კავშირი სრულიად მისაღებია . 
 ჰომოსექსუალიზმსაც კი ნორმალურ შუქში წარმოგვიდგენენ . 
 მრავალ გასართობ პროგრამაში აშკარადაა წარმოდგენილი სექსუალური სცენები . 
 ინტერნეტი სავსეა პორნოგრაფიული საიტებით . 
 მაგალითად , ერთი გაზეთის მიმომხილველი იტყობინებოდა , რომ ერთხელ მისი შვიდი წლის ბიჭი სკოლიდან დაბრუნდა და აღფრთოვანებით უთხრა მამას , რომ მისმა კლასელმა ინტერნეტში ისეთ საიტს მიაგნო , სადაც შიშველი ქალები გარყვნილებას სჩადიოდნენ . 
 მამა , რა თქმა უნდა , შეძრწუნებული იყო . 
 მაგრამ დაფიქრდით , რამდენი ბავშვი ნახულობს ასეთ საიტებს , ისე რომ მშობელს არაფერს ეუბნება ! 
 აღსანიშნავია ისიც , რომ მშობლების უმეტესობამ არ იცის იმ კომპიუტერული თამაშების შინაარსი , რომლებითაც მათი შვილები ერთობიან . 
 ბევრი პოპულარული თამაშისთვის დამახასიათებელია უზნეობა , დემონიზმი და ძალადობა . 
 როგორ შეუძლია ოჯახს თავი დაიცვას უზნეო ქვეყნიერებისგან ? 
 როგორ უნდა შეეწინააღმდეგოს ოჯახი ასეთ „ გართობას “ ? 
 უპირველესად სიმართლის ძიებითა და უზნეობის ნებისმიერი სახისგან თავის არიდებით . 
 მშობლები , რომლებიც სათანადოდ ადევნებენ თვალყურს შვილებს და იეჰოვას სიყვარულსა და სამართლიან კანონებს უნერგავენ , ეხმარებიან მათ , რომ დასძლიონ პორნოგრაფიის , პორნოგრაფიული კომპიუტერული თამაშების , უზნეო ფილმებისა და სხვა უწმინდური საქციელის ცდუნებები * . 
 სხვების ზეგავლენის საშიშროება 
 რა პრობლემა წამოიჭრა პირველ საუკუნეში ? 
 ლისტრაში ( მცირე აზია ) ყოფნისას პავლემ ერთი კაცი სასწაულებრივად განკურნა . 
 ბიბლიაში ნათქვამია : « ხალხმა კი , როცა დაინახა , რა გააკეთა პავლემ , ლიკაონიურ ენაზე წამოიძახა : „ ღმერთებს ადამიანების სახე მიუღიათ და ჩვენთან ჩამოსულან ! “ 
 დაარქვეს ბარნაბას ზევსი , ხოლო პავლეს — ჰერმესი , რადგან საუბარი მას მიჰყავდა » . 
 მოგვიანებით , სწორედ ამ ხალხს უნდოდა პავლესა და ბარნაბას მოკვლა . 
 ნათელია , რომ ისინი სხვების გავლენაში მოექცნენ . 
 როგორც ჩანს , ზოგიერთებმა , რომლებიც ამ მხარეში ქრისტიანები გახდნენ , ბოლომდე მაინც არ მიატოვეს ცრუმორწმუნეობა . 
 მოგვიანებით , პავლე კოლოსეში მცხოვრებ ქრისტიანებს „ ანგელოზების თაყვანისმცემლობის “ წინააღმდეგ აფრთხილებდა . 
 რომელია ის ზოგიერთი წეს - ჩვეულება , რომელსაც უნდა მოერიდოს ქრისტიანი , და საიდან მიიღებს ამისთვის ძალებს ? 
 დღეს ჭეშმარიტი ქრისტიანები მსგავსადვე უნდა მოერიდონ პოპულარულ წეს - ჩვეულებებს , რომლებიც ცრუ რელიგიიდან იღებს სათავეს და ქრისტიანულ პრინციპებს არღვევს . 
 მაგალითად , ზოგ ქვეყანაში ადამიანის დაბადებასთან და სიკვდილთან დაკავშირებული ბევრი ჩვეულება სიცრუეზეა დაფუძნებული , რომ თითქოს უკვდავი სული გვაქვს . 
 არის ისეთი ქვეყნები , სადაც გავრცელებულია გოგონების სასქესო ორგანოების დასახიჩრება * . 
 ეს არის უმოწყალო , უსარგებლო ჩვეულება , რომელიც ეწინააღმდეგება ბიბლიურ პრინციპს , რომ ქრისტიანი მშობლები სიყვარულით უნდა ზრუნავდნენ შვილებზე . 
 როგორ შეუძლიათ ქრისტიანებს წინ აღუდგნენ ხალხის ზეგავლენას და მიატოვონ ასეთი წეს - ჩვეულებები ? 
 იეჰოვაზე სრულად მინდობით . 
 მართალი ღმერთი გააძლიერებს მათ , რომლებიც მთელი გულით ამბობენ : „ ჩემი მფარველი და სიმაგრეა ჩემი ღმერთი , რომელსაც ვესავ “ . 
 ნუ დაივიწყებთ იეჰოვას ! 
 რა გაფრთხილება მისცა იეჰოვამ ისრაელებს აღთქმულ მიწაზე შესვლის წინ ? 
 აღთქმულ მიწაზე შესვლის წინ იეჰოვამ გააფრთხილა ისრაელები , რომ არ დაევიწყათ იგი . 
 იეჰოვამ უთხრა მათ : „ გაფრთხილდი , რათა არ დაივიწყო უფალი ღმერთი . . . 
 მისი მცნებები , მისი სამართალნი , და მისი წესები , რომელთაც მე დღეს გიბრძანებ . 
 როცა ჭამთ და გაძღებით , და აიშენებთ მშვენიერ სახლებს და მათში იცხოვრებთ , და გამრავლდება თქვენი მსხვილფეხა და წვრილფეხა საქონელი , ვერცხლი და ოქრო გექნებათ ბევრი , და ყოველივე , რაც გაბადიათ გაგიმრავლდებათ , — არ გადიდგულდე და არ დაივიწყო , უფალი , შენი ღმერთი “ . 
 როგორ დავრწმუნდეთ , რომ იეჰოვა არ გვავიწყდება ? 
 შეიძლება მსგავსი რამ მოხდეს დღეს ? 
 შეიძლება , თუ არასწორად დავადგენთ პრიორიტეტებს . 
 მაგრამ , თუ უპირველესად ღვთის სიმართლეს ვეძებთ , ჩვენს ცხოვრებაში წმინდა თაყვანისმცემლობა პირველ ადგილზე იდგება . 
 როგორც მოციქული პავლე მოგვიწოდებდა , ‘ გამოვისყიდით ხელსაყრელ დროს ’ და ყოველთვის აქტიურები ვიქნებით მსახურებაში . 
 ჩვენთვის შეხვედრებზე დასწრება და სამქადაგებლო მსახურება თუ ნაკლებად მნიშვნელოვანია , ვიდრე დასვენება და სიამოვნება , მაშინ შეიძლება დაგვავიწყდეს იეჰოვა და ის მეორეხარისხოვანი გახდეს ჩვენთვის . 
 პავლემ თქვა , რომ ბოლო დღეებში ადამიანები იქნებოდნენ „ უფრო სიამოვნებათა მოყვარულები , ვიდრე ღვთისა “ . 
 ერთგული ქრისტიანები ყოველთვის ‘ ამოწმებენ საკუთარ თავს ’ , რომ ასეთი აზროვნების გავლენის ქვეშ არ მოექცნენ . 
 მოერიდეთ დამოუკიდებლობის სულს 
 როგორი სული გამოავლინა ევამ და პავლეს დროს მცხოვრებმა ზოგმა ქრისტიანმა ? 
 ედემის ბაღში სატანამ ევას დამოუკიდებლობის ეგოისტური სურვილი აღუძრა და წარმატებასაც მიაღწია . 
 ევას უნდოდა თვითონ გადაეწყვიტა , თუ რა იყო კარგი და რა — ცუდი . 
 პირველ საუკუნეში კორინთის კრებაში ზოგს მსგავსი დამოუკიდებლობის სული ჰქონდა . 
 ისინი ფიქრობდნენ , რომ პავლეზე მეტი იცოდნენ ; პავლემ მათ „ უაღმატებულესი “ მოციქულები უწოდა . 
 რა არის საჭირო , რომ დამოუკიდებლობის სული არ განგვივითარდეს ? 
 დღევანდელ ქვეყნიერებაში ბევრია ‘ თავნება და გაყოყოჩებული ’ . 
 ზოგი ქრისტიანი მათი აზროვნების გავლენის ქვეშ მოექცა . 
 ზოგიერთი ჭეშმარიტების მოწინააღმდეგეც კი გახდა . 
 როცა საქმე ეხება წმინდა თაყვანისმცემლობას , აუცილებელია იეჰოვას მივმართოთ ხელმძღვანელობისთვის და ვითანამშრომლოთ „ ერთგულ და გონიერ მონასთან “ და კრების უხუცესებთან . 
 ეს არის ერთ - ერთი საშუალება , რომ სიმართლე ვეძებოთ . 
 ეს დაგვიცავს იმისგან , რომ დამოუკიდებლობის სული არ განგვივითარდეს . 
 ცხებულებისგან შემდგარი კრება „ სვეტი და ჭეშმარიტების საყრდენია “ . 
 მისი საშუალებით გვიცავს და გვხელმძღვანელობს იეჰოვა . 
 ამის გათვითცნობიერება დაგვეხმარება , რომ ‘ არაფერი გავაკეთოთ მეტოქეობით ’ და თავმდაბლურად დავემორჩილოთ იეჰოვას სამართლიან პრინციპებს . 
 მიჰბაძეთ იესოს 
 რაში უნდა მივბაძოთ იესოს ? 
 ბიბლიური წინასწარმეტყველება იესოს შესახებ ამბობს : „ შენ შეიყვარე სიმართლე და შეიძულე ბოროტება “ . 
 რა შესანიშნავი განწყობაა ! . 
 იესომ მხოლოდ კი არ იცოდა იეჰოვას სამართლიანი მოთხოვნები , არამედ უყვარდა ისინი . 
 ასე რომ , უდაბნოში სატანის ცდუნების წინაშე დგომისას იესომ მტკიცედ უარყო „ სიმართლის გზიდან “ გადახვევა . 
 19 , 20 . 
 რა სასარგებლო შედეგებს მოვიმკით სიმართლის ძიებით ? 
 გასაგებია , რომ ხორცის სურვილები შეიძლება ძლიერი იყოს . 
 მაგრამ , თუ სიმართლე ძვირფასია ჩვენთვის , ეს ბოროტების წინააღმდეგ გაგვაძლიერებს . 
 როცა ცდუნების პირისპირ აღმოვჩნდებით , სიმართლის ძლიერი სიყვარული დაგვიცავს . 
 გახსოვდეთ , თუ ცდუნებას დავემორჩილებით , ეს სატანის გამარჯვება იქნება . 
 განა გაცილებით უკეთესი არ არის , რომ წინ აღვუდგეთ მას და იეჰოვას მოვუტანოთ გამარჯვება ? . 
 რადგან ჭეშმარიტი ქრისტიანები სიმართლეს ეძებენ , ისინი ივსებიან „ სიმართლის ნაყოფით , რომელიც იესო ქრისტესგან არის , ღვთის სადიდებლად და საქებრად “ . 
 ისინი იმოსებიან „ ახალი პიროვნებით , რომელიც შექმნილია ღვთის ნების თანახმად ჭეშმარიტი სიმართლითა და ერთგულებით “ . 
 ისინი იეჰოვას ეკუთვნიან და საკუთარ სიამოვნებაზე კი არ ფიქრობენ , არამედ იმაზე , რომ მას ემსახურონ . 
 სწორედ ეს ახდენს გავლენას მათ ფიქრებსა და მოქმედებებზე . 
 ამგვარად , ისინი გულს უხარებენ ზეციერ მამას ! . 
 [ სქოლიოები ] 
 მშობლებისთვის შესანიშნავი რჩევები , თუ როგორ დაიცვან ოჯახი უზნეობის გავლენისგან , მოცემულია წიგნში „ ოჯახური ბედნიერების საიდუმლო “ . 
 გამოცემულია იეჰოვას მოწმეების მიერ . 
 ქალების სასქესო ორგანოების დასახიჩრებას ადრე ქალების წინადაცვეთას უწოდებდნენ . 
 შეგიძლიათ ახსნათ ? 
 • რატომ უნდა ვეძებოთ სიმართლე ? 
 • როგორ შეგვიძლია არასრულყოფილების მიუხედავად სიმართლე ვეძიოთ ? 
 • რომელია ის ზოგიერთი საშიშროება , რომლებსაც ქრისტიანები უნდა მოერიდონ ? 
 • როგორ დაგვიცავს სიმართლის ძიება ? 
 [ სურათი 26 გვერდზე ] 
 იესოს მიმდევრებს ქვეყნიერება საფრთხეს უქმნიდა . 
 [ სურათი 27 გვერდზე ] 
 ბავშვები , რომლებიც იეჰოვას სიყვარულს სწავლობენ , ძლიერნი იქნებიან უზნეობის პირისპირ დგომისას . 
 [ სურათი 28 გვერდზე ] 
 აღთქმულ მიწაზე შესანიშნავ პირობებში მოხვედრის შემდეგ ზოგმა ისრაელმა დაივიწყა იეჰოვა . 
 [ სურათი 29 გვერდზე ] 
 იესოს მსგავსად ქრისტიანებსაც სძულთ უსამართლობა . 
 ადგილი არ მისცეთ ეშმაკს 
 „ ადგილი არ მისცეთ ეშმაკს “ . 
 რატომ ეპარება ბევრს ეჭვი ეშმაკის არსებობაში ? 
 საუკუნეების მანძილზე ბევრი ფიქრობდა , რომ ეშმაკი რქიანი და ჩლიქებიანი ქმნილება იყო , რომელიც ბოროტ ადამიანებს ფიწლით აგდებდა ცეცხლოვან ჯოჯოხეთში . 
 მაგრამ ბიბლია ამ მოსაზრებას მხარს არ უჭერს . 
 ასეთმა არასწორმა შეხედულებებმა , უდავოა , გავლენა იქონია მილიონობით ადამიანზე ; მათ ეჭვი ეპარებათ ეშმაკის არსებობაში ან ფიქრობენ , რომ ეშმაკი უბრალოდ ბოროტებას გულისხმობს . 
 რას გვიმჟღავნებს საღვთო წერილი ეშმაკის შესახებ ? 
 ბიბლია აღიარებს ეშმაკის არსებობას და თვითმხილველთა დამადასტურებელი ფაქტებიც მოჰყავს . 
 იესო ქრისტემ სულიერ სფეროში , ზეცაში , იხილა ეშმაკი . 
 ის დედამიწაზეც ელაპარაკა მას . 
 თუმცა საღვთო წერილი არ გვიმჟღავნებს ამ სულიერი ქმნილების თავდაპირველ სახელს , ის ეშმაკს უწოდებს მას ( ბერძნულად „ დიაბოლოს “ , რაც ნიშნავს „ ცილისმწამებელს “ ) , რადგან მან ცილი დასწამა ღმერთს . 
 მას აგრეთვე ეწოდება სატანა ანუ „ მოწინააღმდეგე “ , რადგან წინ აღუდგა იეჰოვას . 
 ბიბლიაში სატანა ეშმაკი „ ძველ გველად “ მოიხსენიება , როგორც ჩანს , იმიტომ , რომ ევას შესაცდენად გველი გამოიყენა . 
 ის აგრეთვე ცნობილია როგორც „ ბოროტი “ * . 
 რა კითხვას განვიხილავთ ? 
 ჩვენ , იეჰოვას მოწმეებმა , რასაკვირველია , არ უნდა დავუშვათ , რომ ჭეშმარიტი ღვთის მთავარ მტერს , სატანას , დავემსგავსოთ . 
 ამიტომ ყურად უნდა ვიღოთ პავლე მოციქულის რჩევა : „ ადგილი არ მისცეთ ეშმაკს “ . 
 რაში არ უნდა დავემსგავსოთ ეშმაკს ? 
 ნუ დაემსგავსებით მთავარ ცილისმწამებელს 
 როგორ დასწამა ცილი „ ბოროტმა “ ღმერთს ? 
 ეს „ ბოროტი “ ქმნილება მართლაც იმსახურებს ეშმაკის წოდებას , რადგან ცილისმწამებელია . 
 ის , ვინც ცილს სწამებს სხვას , მატყუარა და ბოროტია ; ის უსირცხვილოდ სცხებს ჩირქს სხვებს . 
 ღმერთმა ადამს უბრძანა : „ კეთილისა და ბოროტის შეცნობის ხიდან არ ჭამო , რადგან რა დღესაც შეჭამ ამ ხის ნაყოფს , სიკვდილით მოკვდები “ . 
 ამ ბრძანების შესახებ ევამაც იცოდა , მაგრამ ეშმაკმა გველის გამოყენებით მას უთხრა : „ არ მოკვდებით . 
 რადგან უწყის ღმერთმა , რომელ დღესაც შეჭამთ მაგ ნაყოფს , აგეხილებათ თქვენ თვალები და იქნებით ღმერთივით კეთილისა და ბოროტის შემცნობელნი “ . 
 ეს ბოროტი ცილისწამება იყო იეჰოვა ღმერთის შესახებ ! 
 რატომ უნდა ეგო დიოტრიფეს პასუხი ცილისწამებისთვის ? 
 ისრაელებს ღმერთმა უბრძანა : „ ცილისწამებას ნუ დაიწყებ შენს ხალხში “ . 
 იოანე მოციქულმა მის დღეებში მცხოვრებ ერთ ცილისმწამებელზე განაცხადა : „ კრებას წერილი მივწერე , მაგრამ პირველობის მოყვარული დიოტრეფე ჩვენგან არაფერს იღებს პატივისცემით . 
 ამიტომ , თუ მოვალ , გავიხსენებ მის საქმეებს , რომლებსაც კვლავაც აკეთებს , ბოროტ ხმებს რომ ავრცელებს ჩვენზე “ . 
 დიოტრეფემ ცილი დასწამა იოანეს , რისთვისაც პასუხი უნდა ეგო . 
 ნუთუ რომელიმე ქრისტიანი მოისურვებს , დიოტრეფეს და მთავარ ცილისმწამებელს , სატანას დაემსგავსოს ? 
 6 , 7 . 
 რატომ არ უნდა დავწამოთ ცილი სხვებს ? 
 იეჰოვას მსახურებს ხშირად სწამებდნენ ცილს და ცრუ ბრალდებებით გამოდიოდნენ მათ წინააღმდეგ . 
 „ უფროსი მღვდლები და ფარისევლები . . . 
 ფეხზე დგებოდნენ და გაცხარებით ბრალს სდებდნენ მას [ იესოს ] “ . 
 პავლეს წინააღმდეგ მღვდელმთავარი ანანია და სხვები ცრუ ბრალდებით გამოვიდნენ . 
 ბიბლიაში ეშმაკზე ნათქვამია , რომ ის „ ჩვენი ძმების ბრალმდებელია , რომელიც ბრალს სდებს მათ ჩვენი ღვთის წინაშე დღე და ღამე “ . 
 ეს უსამართლოდ დადანაშაულებული ძმები ბოლო დღეებში მცხოვრები სულით ცხებული ქრისტიანები არიან . 
 ქრისტიანებმა არც ცილი უნდა დასწამონ და არც უსამართლოდ უნდა დაადანაშაულონ სხვები . 
 ასეთი რამ შეიძლება მაშინ მოხდეს , როცა ყველა ფაქტი არ ვიცით და ვინმეს წინააღმდეგ გამოვდივართ . 
 მოსეს კანონის თანახმად , ის , ვინც გამიზნულად გამოდიოდა ცრუ ბრალდებით სხვების წინააღმდეგ , შეიძლება სიკვდილით დასჯილიყო . 
 გარდა ამისა , იეჰოვას სძულს „ ცრუ მოწმე , მზაკვრობის წარმომთქმელი “ . 
 აქედან გამომდინარე , რასაკვირველია , ჩვენ არ გვსურს , დავემსგავსოთ მთავარ ცილისმწამებელსა და ცრუბრალმდებელს . 
 ნურაფერი გექნებათ საერთო პირველ კაცისმკვლელთან 
 რა გაგებით იყო ეშმაკი „ თავიდანვე კაცისმკვლელი “ ? 
 ეშმაკი კაცისმკვლელია . 
 „ ის თავიდანვე კაცისმკვლელი იყო “ , — თქვა იესომ . 
 ის კაცისმკვლელი გახდა მას შემდეგ , რაც ადამი და ევა ღმერთს ჩამოაშორა . 
 სატანამ პირველი ადამიანებისა და მათი შთამომავლების სიკვდილი გამოიწვია . 
 ამგვარად მხოლოდ პიროვნება შეიძლება მოქმედებდეს და არა — უბრალოდ , ბოროტება . 
 როგორც 1 იოანეს 3 : 15 - შია ნაჩვენები , როგორ შეიძლება გავხდეთ „ კაცისმკვლელები “ ? 
 „ არა კლა “ , — ნათქვამია ისრაელისთვის მიცემული ათი მცნებიდან ერთ - ერთში . 
 ქრისტიანების საყურადღებოდ პეტრე მოციქულმა დაწერა : „ ნურც ერთ თქვენგანს ნუ მოუწევს ტანჯვა , როგორც მკვლელს “ . 
 ცხადია , იეჰოვას მსახურები არ ჩაიდენენ მკვლელობას . 
 მაგრამ ჩვენ დამნაშავეები ვიქნებით ღვთის წინაშე , თუ შევიძულებთ თანაქრისტიანს და მის სიკვდილს მოვისურვებთ . 
 იოანე მოციქულმა დაწერა : „ ვისაც თავისი ძმა სძულს , კაცისმკვლელია ; თქვენ კი იცით , რომ არც ერთ კაცისმკვლელში არ რჩება მარადიული სიცოცხლე “ . 
 ისრაელებს ღმერთმა უბრძანა : „ არ გძულდეს შენი ძმა შენს გულში “ . 
 მოდი დაუყოვნებლივ გადავჭრათ თანაქრისტიანთან წამოჭრილი ნებისმიერი პრობლემა , რათა კაცისმკვლელმა სატანამ ძირი არ გამოუთხაროს ჩვენს ქრისტიანულ ერთობას . 
 მტკიცედ აღუდექით წინ ყველაზე დიდ მატყუარას 
 10 , 11 . 
 რის გაკეთება გვმართებს იმისათვის , რომ მტკიცედ აღვუდგეთ წინ სატანას , ყველაზე დიდ მატყუარას ? 
 ეშმაკი მატყუარაა . 
 „ როცა სიცრუეს ამბობს , თავისი ხასიათიდან გამომდინარე ამბობს , რადგან ცრუა და სიცრუის მამაა “ , — თქვა იესომ . 
 სატანამ მოატყუა ევა , იესო კი ჭეშმარიტების შესახებ დასამოწმებლად მოვიდა დედამიწაზე . 
 როგორც ქრისტეს მიმდევრები , თუ მტკიცედ აღვუდგებით წინ ეშმაკს , ტყუილსა და ეშმაკობას არ მივმართავთ . 
 ჩვენ ‘ ჭეშმარიტება უნდა ვილაპარაკოთ ’ . 
 იეჰოვა , „ ჭეშმარიტების ღმერთი “ , მხოლოდ თავის ალალმართალ მოწმეებს აკურთხებს . 
 ბოროტებს არა აქვთ უფლება , მისი სახელით იწოდებოდნენ . 
 თუ ვაფასებთ სულიერ თავისუფლებას , რომელიც გვიცავს სატანის სიცრუისგან , მტკიცედ ვიდგებით „ ჭეშმარიტების გზაზე “ . 
 ყველა ქრისტიანული სწავლება ეფუძნება „ სასიხარულო ცნობის ჭეშმარიტებას “ . 
 ჩვენი გადარჩენა დამოკიდებულია ‘ ჭეშმარიტებაში სიარულზე ’ — ამ გზაზე მტკიცედ დგომასა და „ სიცრუის მამისთვის “ წინააღმდეგობის გაწევაზე . 
 წინააღმდეგობა გაუწიეთ მთავარ განდგომილს 
 12 , 13 . 
 როგორი შეხედულება უნდა გვქონდეს განდგომილებზე ? 
 სულიერი ქმნილება , რომელიც ეშმაკი გახდა , ერთ დროს ჭეშმარიტებაში იყო . 
 მაგრამ , როგორც იესომ თქვა , ის „ ჭეშმარიტებაში მყარად ვერ დადგა , რადგან არ არის მასში ჭეშმარიტება “ . 
 ეს მთავარი განდგომილი არ ცხრება და გააფრთებით ეწინააღმდეგება „ ჭეშმარიტების ღმერთს “ . 
 პირველი საუკუნის ზოგი ქრისტიანი „ ეშმაკის მახეში “ გაება . 
 ამაში , როგორც ჩანს , ის იგულისხმება , რომ ეშმაკმა შეაცდინა ისინი და ჭეშმარიტებას ჩამოაშორა . 
 პავლე მოუწოდებდა თანამსახურ ტიმოთეს , რბილად დაერიგებინა ასეთები იმ მიზნით , რომ იქნებ სულიერად გამოფხიზლებულიყვნენ და ეშმაკის მახისგან გათავისუფლებულიყვნენ . 
 რასაკვირველია , გაცილებით უკეთესი იქნება , თუ მტკიცედ ჩავეჭიდებით ჭეშმარიტებას და არასდროს დავუშვებთ , რომ განდგომილებმა შეგვაცდინონ . 
 პირველი წყვილი იმის გამო გახდა განდგომილი , რომ მოუსმინეს ეშმაკს და არ უკუაგდეს მისი სიცრუე . 
 განა გონივრული იქნება , მოვუსმინოთ განდგომილებს , წავიკითხოთ მათი ლიტერატურა ან თვალი შევავლოთ მათ ვებ - გვერდებს ინტერნეტში ? 
 თუ გვიყვარს ღმერთი და ჭეშმარიტება , არ გავაკეთებთ ამას . 
 ჩვენ არ უნდა მივცეთ განდგომილებს ჩვენს სახლში შემოსვლის უფლება და არც კი უნდა მივესალმოთ მათ , რადგან ამით ‘ მათი ბოროტი საქმეების თანამონაწილეები ’ გავხდებით . 
 ნურასდროს მოვექცევით ეშმაკის სიცრუის გავლენაში , ნუ მივატოვებთ „ ჭეშმარიტების გზას “ და ნუ გავყვებით ცრუმასწავლებლებს , რომლებიც ცდილობენ შემოგვაპარონ დამღუპველი სწავლებები და ‘ ყალბი სიტყვებით საკუთარი ინტერესებისთვის გამოგვიყენონ ’ . 
 14 , 15 . 
 რა გაფრთხილება მისცა პავლემ ეფესოელ უხუცესებსა და თანამსახურ ტიმოთეს ? 
 პავლემ ეფესოელ ქრისტიან უხუცესებს უთხრა : „ ყურადღება მიაქციეთ საკუთარ თავს და მთელ სამწყსოს , რომლის ზედამხედველებადაც წმინდა სულმა დაგნიშნათ , რათა დამწყემსოთ ღვთის კრება , რომელიც მან საკუთარი ძის სისხლით შეიძინა . 
 ვიცი , ჩემი წასვლის შემდეგ შემოგეჭრებიან ულმობელი მგლები და არ დაინდობენ სამწყსოს ; თქვენ შორისაც გამოჩნდებიან ისეთები , რომლებიც უკუღმართად ილაპარაკებენ , რათა თან გაიყოლონ მოწაფეები “ . 
 დროთა განმავლობაში ასეთი განდგომილები მართლაც გამოჩნდნენ და „ უკუღმართად “ ლაპარაკი დაიწყეს . 
 დაახლოებით ახ . 
 წ . 
 65 წელს პავლე მოციქულმა მოუწოდა ტიმოთეს , ‘ სწორად გადაეცა ჭეშმარიტების სიტყვა ’ . 
 ამავე დროს , პავლემ აღნიშნა : „ თავი აარიდე წმინდის შემბღალავ უშინაარსო ლაპარაკს , რადგან ეს უფრო დიდ უღმერთობამდე მიიყვანს მათ და მათი სიტყვა განგრენასავით გავრცელდება . 
 მათ შორის არიან ჰიმენეოსი და ფილეტე . 
 ისინი ჭეშმარიტებას განუდგნენ . 
 ამბობენ , აღდგომა უკვე იყოო და რწმენას უნგრევენ ზოგიერთებს “ . 
 განდგომილებამ იმ პერიოდში უკვე მოიკიდა ფეხი . 
 „ ღვთის მყარი საფუძველი კი , — დასძინა პავლემ , — მტკიცედ დგას “ . 
 მთავარი განდგომილის მზაკვრობის მიუხედავად , რა გვეხმარება ღვთისა და მისი სიტყვისადმი ერთგულების შენარჩუნებაში ? 
 სატანა ხშირად იყენებს განდგომილებს ჭეშმარიტი თაყვანისმცემლობის შესაბღალად , მაგრამ მისი მცდელობა ფუჭია . 
 დაახლოებით 1868 წელს ჩარლზ ტეიზ რასელმა ქრისტიანულ ეკლესიებში დამკვიდრებული სწავლებების საგულდაგულოდ შესწავლა დაიწყო . 
 შედეგად მან აღმოაჩინა „ ბიბლიის არასწორი ინტერპრეტაციის სისტემა “ . 
 რასელმა და რამდენიმე სხვა ჭეშმარიტებას მოწყურებულმა ადამიანმა ბიბლიის შემსწავლელთა ჯგუფი ჩამოაყალიბეს პიტსბურგში ( პენსილვანიის შტატი , აშშ ) . 
 მას შემდეგ თითქმის 140 წელი გავიდა და იეჰოვას მოწმეები დღემდე იღრმავებენ ბიბლიურ ცოდნას , ასევე ღვთისა და მისი სიტყვისადმი სიყვარულს . 
 მთავარი განდგომილის მზაკვრობის მიუხედავად , ერთგული და გონიერი მონა სულიერ სიფხიზლეს ინარჩუნებს ; ეს კი ჭეშმარიტ ქრისტიანებს ეხმარება , დარჩნენ იეჰოვასა და მისი სიტყვის ერთგულნი . 
 ნურასოდეს მოექცევით ქვეყნიერების მმართველის გავლენაში 
 17 — 19 . 
 რა არის სატანის ძალაუფლებაში მყოფი ქვეყნიერება , და რატომ არ უნდა გვიყვარდეს ის ? 
 კიდევ ერთი ხერხი , რომლითაც სატანა ცდილობს ჩვენს შეცდენას , არის ის , რომ შეგვაყვაროს ეს ქვეყნიერება — ღვთისგან გაუცხოებული უსამართლო ადამიანთა საზოგადოება . 
 იესომ ეშმაკს „ ქვეყნიერების მმართველი “ უწოდა და თქვა : „ მას არანაირი ძალაუფლება არა აქვს ჩემზე “ . 
 არასდროს დაუშვათ , რომ სატანამ თავის გავლენაში მოგაქციოთ ! 
 ჩვენ , რასაკვირველია , გვესმის , რომ „ მთელი ქვეყნიერება ბოროტის ძალაუფლებაშია “ . 
 სწორედ ამიტომ შესთავაზა ეშმაკმა იესოს „ მსოფლიოს ყველა სამეფო “ , სანაცვლოდ კი ღვთის ძეს მხოლოდ ერთხელ უნდა ეცა მისთვის თაყვანი , რაც განდგომილების მაჩვენებელი იქნებოდა . 
 იესომ მტკიცედ უარყო ეშმაკის წინადადება . 
 სატანის ძალაუფლებაში მყოფ ქვეყნიერებას სძულს ქრისტეს მიმდევრები . 
 გასაკვირი არ არის , თუ რატომ გაგვაფრთხილა იოანე მოციქულმა , რომ არ შევიყვაროთ ქვეყნიერება . 
 იოანემ დაწერა : „ ნუ გეყვარებათ ქვეყნიერება და ნურც ის , რაც ქვეყნიერებაშია . 
 ვისაც ქვეყნიერება უყვარს , მას მამა არ უყვარს ; ვინაიდან ყველაფერი , რაც ქვეყნიერებაშია — ხორცის სურვილი , თვალთა სურვილი და ქონებით ტრაბახი — მამისგან კი არ არის , არამედ ქვეყნიერებისგან . 
 გადადის ქვეყნიერებაც და მისი სურვილებიც , ღვთის ნების შემსრულებელი კი სამარადისოდ რჩება “ . 
 ჩვენ არ უნდა გვიყვარდეს ეს ქვეყნიერება , რადგან ქვეყნიური ადამიანები ცოდვილი ხორცის სურვილებს არიან აყოლილნი ; ეს კი სრულიად ეწინააღმდეგება იეჰოვა ღმერთის ნორმებს . 
 რის გაკეთება გვმართებს , თუ ვგრძნობთ , რომ გულში ამ ქვეყნიერების სიყვარული შეგვეპარა ? 
 დახმარებისთვის ღმერთს უნდა მივმართოთ , რათა ჩავკლათ საკუთარ თავში ეს სიყვარული და მასთან დაკავშირებული ხორცის სურვილები . 
 თუ ყოველთვის გვემახსოვრება , რომ „ ბოროტი სულები “ ქვეყნიერების უხილავი მპყრობელები არიან და ისინი მართავენ უსამართლო საზოგადოებას , უეჭველია , მაქსიმალურად შევეცდებით , „ დაულაქავებლად დავიცვათ თავი ქვეყნიერებისგან “ . 
 რატომ შეიძლება იმის თქმა , რომ ჩვენ არა ვართ „ ქვეყნიერების ნაწილი “ ? 
 იესომ თავის მოწაფეებთან დაკავშირებით თქვა : „ ისინი არ არიან ქვეყნიერების ნაწილი , როგორც მე არა ვარ ქვეყნიერების ნაწილი “ . 
 სულით ცხებული ქრისტიანები და მათი თანამსახურები ყველაფერს აკეთებენ იმისათვის , რომ გამოყოფილნი იყვნენ ქვეყნიერებისგან , ზნეობრივი და სულიერი სისუფთავე შეინარჩუნონ . 
 ჩვენ ვძულვართ ამ უსამართლო ქვეყნიერებას , რადგან შორს გვიჭირავს თავი მისგან და ‘ სიმართლეს ვქადაგებთ ’ . 
 დღეს ადამიანთა ისეთ საზოგადოებაში ვცხოვრობთ , სადაც ბევრი მრუში , მეძავი , გამომძალველი , კერპთაყვანისმცემელი , ქურდი , მატყუარა და ლოთია . 
 მაგრამ ჩვენ არ ვცოცხლობთ „ ამ ქვეყნიერების სულით “ , რადგან არ გვმართავს მისი ძალა . 
 არ დავუტოვოთ ადგილი ეშმაკს 
 21 , 22 . 
 როგორ შეგვიძლია ეფესოელების 4 : 26 , 27 - ში ჩაწერილი რჩევის გამოყენება ? 
 ნაცვლად იმისა , რომ „ ამ ქვეყნიერების სულით “ ვიყოთ აღძრულნი , ჩვენ ღვთის სული გვხელმძღვანელობს . 
 ღვთის სული ისეთ თვისებებს გვივითარებს , როგორიცაა სიყვარული და თავშეკავება . 
 ეს თვისებები გვეხმარება , გავუძლოთ ეშმაკის თავდასხმებს , რომლებიც ჩვენი რწმენის დასანგრევად არის მიმართული . 
 ეშმაკს სურს , რომ ‘ გავმძვინვარდეთ და ბოროტება ჩავიდინოთ ’ , მაგრამ ღვთის სული გვეხმარება , ‘ მოვეშვათ მრისხანებას და მივატოვოთ გულისწყრომა ’ . 
 თუმცა ზოგჯერ გვაქვს რისხვის სამართლიანი მიზეზი , პავლე გვირჩევს : „ განრისხდით , მაგრამ ნუ შესცოდავთ . 
 მზე ისე ნუ ჩავა , რომ ისევ გაღიზიანებულები იყოთ ; ადგილი არ მისცეთ ეშმაკს “ . 
 თუ გულმოსულები დავრჩებით , განრისხების შედეგად შეიძლება ცოდვა ჩავიდინოთ . 
 როდესაც ასეთ განწყობას ვინარჩუნებთ , ეშმაკს შესაძლებლობას ვაძლევთ , კრებაში უთანხმოება გააღვივოს ან ბოროტების ჩადენისკენ გვიბიძგოს . 
 ამიტომ , დაუყოვნებლივ უნდა მოვაგვაროთ უთანხმოება ღვთისთვის მისაღები სახით . 
 მოდი ყოველთვის ღვთის სულით ვიხელმძღვანელოთ , გამოვიმუშაოთ თავშეკავება და არასოდეს დავუშვათ , რომ თუნდაც სამართლიანი რისხვა მტრობაში , ბოროტებასა და სიძულვილში გადაიზარდოს . 
 რა კითხვებს განვიხილავთ მომდევნო სტატიაში ? 
 ჩვენ განვიხილეთ ეშმაკისთვის დამახასიათებელი ზოგიერთი თვისება , რომელთა გამოვლენასაც უნდა ვერიდოთ . 
 მაგრამ ზოგ მკითხველს შეიძლება დააინტერესოს : უნდა გვეშინოდეს სატანის ? 
 რატომ აქეზებს ის სხვებს ქრისტიანების შესავიწროებლად ? 
 რის გაკეთება შეგვიძლია , რომ არ გავხდეთ ეშმაკის მსხვერპლი ? 
 [ სქოლიოები ] 
 იხილეთ 2005 წლის 15 ნოემბრის „ საგუშაგო კოშკში “ მოცემული სტატიათა სერია „ არსებობს ეშმაკი ? “ 
 როგორ უპასუხებდით ? 
 • რატომ არ უნდა დავწამოთ ცილი სხვას ? 
 • 1 იოანეს 3 : 15 - ის თანახმად , რა არის საჭირო იმისათვის , რომ არ ვიყოთ „ კაცისმკვლელები “ ? 
 • როგორი შეხედულება უნდა გვქონდეს განდგომილებაზე და რატომ ? 
 • რატომ არ უნდა გვიყვარდეს ქვეყნიერება ? 
 [ სურათი 23 გვერდზე ] 
 ჩვენ არასოდეს დავრთავთ ეშმაკს ნებას , ძირი გამოუთხაროს ჩვენს ქრისტიანულ ერთობას . 
 [ სურათები 24 გვერდზე ] 
 რატომ მოგვიწოდებს იოანე , არ შევიყვაროთ ქვეყნიერება ? 
 წინააღმდეგობა გაუწიეთ სატანას და გაიქცევა ! 
 „ დაემორჩილეთ ღმერთს , წინააღმდეგობა გაუწიეთ ეშმაკს და გაიქცევა თქვენგან “ . 
 1 , 2 . 
 ა ) ეშმაკის რომელი თვისება ჩანს კარგად ესაიას მე - 14 თავში ? 
 ბ ) რა კითხვებს განვიხილავთ ? 
 ეშმაკი ქედმაღლობის განსახიერებაა . 
 მისი სიამაყე კარგად ჩანს ღვთის წინასწარმეტყველის , ესაიას სიტყვებში . 
 საუკუნეზე მეტი ხნით ადრე , სანამ ბაბილონი მსოფლიო მპყრობელი გახდებოდა , იეჰოვას ხალხი „ ბაბილონის მეფეზე “ წინასწარმეტყველურად აცხადებდა : „ შენ კი ამბობდი შენს გულში : ცაში ავალ , ღმერთის ვარსკვლავებს [ დავითის საგვარეულო ხაზით მოსულ მეფეებს ] ზემოთ , მაღლა ავწევ ჩემს ტახტს . . . 
 დავემსგავსები უზენაესს ! “ . 
 „ ბაბილონის მეფის “ სიამაყე „ ამ სისტემის ღმერთის “ , სატანის , სულს ირეკლავდა . 
 სატანის ქედმაღლობას ბოლო მოეღება , ისევე როგორც ბაბილონის სამეფო დინასტიას სამარცხვინო სახით მოეღო ბოლო . 
 მაგრამ , სანამ ეშმაკი არსებობს , შეიძლება გაგვიჩნდეს კითხვები : „ უნდა გვეშინოდეს სატანის ? 
 რატომ აქეზებს ის ადამიანებს ქრისტიანების დევნისკენ ? 
 რა შეგვიძლია გავაკეთოთ , რომ არ გავხდეთ ეშმაკის მსხვერპლი ? 
 უნდა გვეშინოდეს ეშმაკის ? 
 3 , 4 . 
 რატომ არ ეშინიათ ცხებულ ქრისტიანებსა და მათ თანამსახურებს ეშმაკის ? 
 იესო ქრისტემ ცხებულ ქრისტიანთა მისამართით მეტად გამამხნევებელი სიტყვები წარმოთქვა : „ ნურაფრის გეშინია , რის გამოც ტანჯვა მოგიწევს . 
 ეშმაკი კვლავ საპყრობილეში ჩააგდებს ზოგიერთ თქვენგანს , რათა ბოლომდე გამოიცადოთ და გასაჭირი გქონდეთ ათ დღეს . 
 სიკვდილამდე ერთგული დარჩი და მოგცემ სიცოცხლის გვირგვინს “ . 
 სულით ცხებულ ქრისტიანებსა და მათ თანამსახურებს , რომელთაც დედამიწაზე ცხოვრების იმედი აქვთ , არ ეშინიათ ეშმაკის . 
 მაგრამ უშიშრობა მათი თანდაყოლილი თვისება არ არის . 
 ისინი იმიტომ არიან უშიშარნი , რომ ღვთისადმი მოკრძალებული შიში აქვთ და ‘ მის ფრთებქვეშ აფარებენ თავს ’ . 
 იესო ქრისტეს უშიშარმა მოწაფეებმა , განსაცდელების მიუხედავად , სიკვდილამდე შეინარჩუნეს ერთგულება . 
 მათ არ ეშინოდათ სატანა ეშმაკის , რადგან იცოდნენ , რომ იეჰოვა არასდროს მიატოვებდა თავის ერთგულებს . 
 მსგავსად ამისა , თანამედროვე დროისთვის დამახასიათებელი სასტიკი დევნების მიუხედავად , ცხებულ ქრისტიანებსა და მათ თანამსახურებს მტკიცედ აქვთ გადაწყვეტილი ღვთისადმი ერთგულების შენარჩუნება . 
 მაგრამ მოციქულმა პავლემ თქვა , რომ ეშმაკს სიკვდილის გამოწვევა შეუძლია . 
 უნდა შეგვაშინოს ამან ? 
 რას ვიგებთ ებრაელების 2 : 14 , 15 - დან ? 
 პავლემ აღნიშნა , რომ იესო ‘ სისხლსა და ხორცს ეზიარა ’ , რათა „ თავისი სიკვდილით ბოლო მოუღოს მას , ვინც სიკვდილს იწვევს , ესე იგი ეშმაკს და გაათავისუფლოს ყოველი , ვინც სიკვდილის შიშით მთელი სიცოცხლე მონობაში იყო “ . 
 სატანამ , რომელიც „ სიკვდილს იწვევს “ , იუდა ისკარიოტელი თავის გავლენაში მოაქცია და იუდეველი წინამძღოლებისა და რომაელების გამოყენებით იესო სიკვდილით დაასჯევინა . 
 მიუხედავად ამისა , იესოს მსხვერპლად გაღებულმა სიცოცხლემ ცოდვილი კაცობრიობა სატანის მონობისგან გაათავისუფლა და მარადიული ცხოვრების შესაძლებლობა მისცა . 
 6 , 7 . 
 რა გაგებით იწვევს სატანა სიკვდილს ? 
 რა გაგებით იწვევს ეშმაკი სიკვდილს ? 
 მას შემდეგ , რაც სატანის ბოროტება საქმეებით გამოვლინდა , მისმა სიცრუემ და გავლენამ ადამიანებში სიკვდილი გამოიწვია . 
 კერძოდ , როდესაც ადამმა შესცოდა , ცოდვა და სიკვდილი შთამომავლობით გადასცა კაცობრიობას . 
 გარდა ამისა , სატანის მიწიერი მსახურები დევნიან იეჰოვას თაყვანისმცემლებს და ზოგჯერ კლავენ კიდეც მათ , როგორც ეს იესო ქრისტეს შემთხვევაში მოხდა . 
 მიუხედავად ამისა , არ უნდა ვიფიქროთ , რომ ეშმაკს შეუძლია ნებისმიერი ადამიანის სიკვდილი გამოიწვიოს , ვის მოკვლასაც მოისურვებს . 
 ღმერთი იცავს თავის ხალხს და არასდროს დართავს სატანას იმის ნებას , რომ დედამიწაზე ყველა ჭეშმარიტი თაყვანისმცემელი მოსპოს . 
 ღმერთი უშვებს თავის მსახურთა დევნას და ეშმაკის თავდასხმების შედეგად ზოგი მსახურის სიკვდილსაც ; მაგრამ წმინდა წერილები აღდგომის შესანიშნავ იმედს აძლევს მათ , რომელთა სახელებიც ღვთის „ სამახსოვრო წიგნშია “ ჩაწერილი — და ეშმაკს არაფრის გაკეთება არ შეუძლია ამის შესაჩერებლად ! . 
 რა მიზნით გვდევნის სატანა ? 
 რატომ დევნის ეშმაკი ღვთის მსახურებს ? 
 მთავარი მიზეზი , რის გამოც ეშმაკი გვდევნის , ღვთისადმი ჩვენი ერთგულებაა . 
 მისი მიზანია , გვაიძულოს , ჩვენი რწმენის საპირისპიროდ ვიმოქმედოთ . 
 ჩვენ ფასდაუდებელი ურთიერთობა გვაქვს ზეციერ მამასთან , ეშმაკს კი ამ ურთიერთობისთვის ძირის გამოთხრა სურს . 
 ამან არ უნდა გაგვაკვირვოს . 
 ედემში იეჰოვამ იწინასწარმეტყველა , რომ სიმბოლურ „ დედაკაცსა “ და „ გველს “ შორის , ასევე ‘ დედაკაცის თესლსა ’ და ‘ გველის თესლს ’ შორის მტრობა იარსებებდა . 
 ბიბლია ეშმაკს „ ძველ გველს “ უწოდებს და , ამავე დროს , გვიმხელს , რომ იგი გააფთრებულია , რადგან მისი დრო იწურება . 
 რადგან ორ „ თესლს “ შორის მტრობა გრძელდება , იეჰოვას ერთგული მსახურები მოელიან ეშმაკის მხრიდან დევნას . 
 იცით , რით არის განპირობებული ასეთი დევნა ? 
 9 , 10 . 
 რა საკამათო საკითხი წამოჭრა ეშმაკმა და როგორ არის ის დაკავშირებული ადამიანებთან ? 
 ეშმაკმა საკამათო საკითხი წამოჭრა , რომელიც იეჰოვას უზენაესობას ეხება . 
 მან აგრეთვე ეჭვქვეშ დააყენა შემოქმედისადმი ადამიანების ერთგულება . 
 სატანამ მართალ მამაკაცს , იობს უბედურება დაატეხა თავს . 
 რატომ ? 
 იეჰოვასადმი მისი უმწიკვლობა რომ შეერყია . 
 იობის ცოლი და მისი სამი ‘ ამაო ნუგეშისმცემელი ’ სატანის განზრახვას ემსახურებოდნენ . 
 როგორც იობის წიგნი გვიჩვენებს , ეშმაკი ღმერთს უმტკიცებდა , რომ არც ერთი ადამიანი არ დარჩებოდა ღვთის ერთგული , თუ მათი გამოცდის უფლებას მისცემდა . 
 მაგრამ იობმა უმწიკვლობა ბოლომდე შეინარჩუნა და ამგვარად გამოააშკარავა სატანის სიცრუე . 
 დღეს ეშმაკი იმ მიზნით დევნის იეჰოვას მოწმეებს , რომ მათი უმწიკვლობა შეარყიოს და თავისი ნათქვამი დაამტკიცოს . 
 ყოველივე ამის ცოდნა გვეხმარება , გავძლიერდეთ და გაბედულება მოვიკრიბოთ . 
 ჩვენი ღმერთი უზენაესი ხელისუფალია და ის დაგვეხმარება უმწიკვლობის შენარჩუნებაში . 
 მოდი ყოველთვის ვეცადოთ იეჰოვას გულის გახარებას უმწიკვლობის დაცვით და საშუალება მივცეთ მას , რომ პასუხი გასცეს ყველაზე დიდ დამცინავს , სატანა ეშმაკს . 
 „ გვიხსენი ბოროტისგან “ 
 რას ნიშნავს სიტყვები „ ნუ შეგვიყვან ცდუნებაში “ ? 
 უმწიკვლობის დაცვა არ არის ადვილი . 
 ამისთვის გულწრფელი ლოცვაა საჭირო . 
 განსაკუთრებით დამხმარეა იესოს მიერ დატოვებული ლოცვის ნიმუში . 
 იესომ ასეთი სიტყვები წარმოთქვა : „ ნუ შეგვიყვან ცდუნებაში , არამედ გვიხსენი ბოროტისგან “ . 
 იეჰოვა არ გვცდის ბოროტებით . 
 წმინდა წერილებში ზოგჯერ ისეთი სიტყვებია ჩაწერილი , რომ თითქოს იეჰოვა იწვევს განსაცდელებს , მაგრამ სინამდვილეში ღმერთი მხოლოდ უშვებს მათ . 
 როდესაც იესოს მიერ დატოვებული ნიმუშის თანახმად ვლოცულობთ , იეჰოვას ვთხოვთ , რომ ცდუნებისას არ მიგვატოვოს . 
 იეჰოვა , უეჭველად , მოგვისმენს , რადგან თვით მისი სიტყვა გვარწმუნებს ამაში : „ ღმერთი ერთგულია და არ დაუშვებს ისეთ ცდუნებას , რომელიც თქვენს შესაძლებლობას აღემატება , და გამოსავალსაც მოგცემთ , რომ მოითმინოთ “ . 
 რატომ ვლოცულობთ , რომ იეჰოვამ ‘ გვიხსნას ბოროტისგან ’ ? 
 მას შემდეგ , რაც იესომ ლოცვაში ცდუნება მოიხსენია , დასძინა : „ გვიხსენი ბოროტისგან “ . 
 ბიბლიის ზოგი თარგმანი მათეს 6 : 13 - ს შემდეგნაირად თარგმნის : „ გვიხსენი ბოროტებისგან “ ( „ მეფე ჯეიმზის თარგმანი “ ) , „ დაგვიცავი ბოროტებისგან “ ( „ თანამედროვე ინგლისური თარგმანი “ ) . 
 ბიბლიაში სიტყვა „ გვიხსენი “ , უმთავრესად , ადამიანებთან მიმართებაში გამოიყენება . 
 მათეს სახარებაში ეშმაკს „ მაცდური “ ეწოდება . 
 ამიტომ მნიშვნელოვანია ვილოცოთ , რომ იეჰოვამ გვიხსნას „ ბოროტისგან “ , სატანა ეშმაკისგან . 
 ის ცდილობს , რომ ღვთის წინააღმდეგ ცოდვა ჩაგვადენინოს . 
 როდესაც ჩვენს ზეციერ მამას მივმართავთ , ‘ გვიხსნას ბოროტისგან ’ , ვთხოვთ ხელმძღვანელობას და დახმარებას , რათა ეშმაკმა ვერ შეძლოს ჩვენი შეცდენა . 
 ნუ გახდებით ეშმაკის მსხვერპლი 
 13 , 14 . 
 რატომ უნდა შეეცვალათ კორინთელებს დამოკიდებულება იმ მამაკაცისადმი , რომელიც უზნეობას სჩადიოდა ? 
 როდესაც პავლე მოუწოდებდა კორინთელ ქრისტიანებს , ყოფილიყვნენ მიმტევებელნი , დაწერა : „ რასაც თქვენ აპატიებთ ვინმეს მთელი გულით , მეც ვაპატიებ . 
 მე კი , თუ ვინმესთვის რამე მიპატიებია მთელი გულით , თქვენი გულისთვის მიპატიებია ქრისტეს სახის წინაშე , რათა სატანამ არ გვაჯობოს , რადგან ჩვენთვის უცნობი არ არის მისი ზრახვები “ . 
 ეშმაკს შეუძლია სხვადასხვა საშუალებით გვაცდუნოს . 
 მაგრამ , რატომ მისცა პავლემ კორინთელებს ასეთი რჩევა ? 
 პავლემ გაკიცხა კორინთელები იმის გამო , რომ უზნეო მამაკაცს კრებაში დარჩენის ნება დართეს . 
 უეჭველია , სატანას გაუხარდებოდა კორინთელთა კრების მიმართ გამოთქმული საყვედური . 
 კორინთელები თვალს ხუჭავდნენ „ ისეთ სიძვაზე , რომლის მსგავსი უცხოტომელებშიც კი არ არის “ . 
 საბოლოოდ , ეს შემცოდველი გაირიცხა კრებიდან . 
 მოგვიანებით ამ მამაკაცმა მოინანია . 
 თუ კორინთელები არ შეიწყალებდნენ და არ აღადგენდნენ მას კრებაში , ეშმაკი სხვა გზით შეიყვანდა მათ შეცდომაში . 
 როგორ ? 
 ისინი სატანის მსგავსად სასტიკნი და შეუბრალებელნი გახდებოდნენ . 
 თუ მომნანიე მამაკაცს ‘ მეტისმეტი ნაღველი შთანთქავდა ’ და მიატოვებდა ღვთის მსახურებას , ამის გამო განსაკუთრებით უხუცესები აგებდნენ პასუხს გულმოწყალე ღმერთის , იეჰოვას , წინაშე . 
 რასაკვირველია , არც ერთ ჭეშმარიტ ქრისტიანს არ სურს , რომ , სატანის მსგავსად , სასტიკი და შეუბრალებელი იყოს . 
 ღვთისგან აღჭურვილნი 
 რა ბრძოლას ვეწევით და რა შემთხვევაში გავიმარჯვებთ ? 
 თუ გვსურს , რომ იეჰოვამ გვიხსნას ეშმაკისგან , ჩვენ სულიერ ბრძოლაში უნდა ჩავებათ ბოროტი სულების წინააღმდეგ . 
 ასეთი ძლიერი მტრების წინააღმდეგ ბრძოლაში იმ შემთხვევაში გავიმარჯვებთ , თუ შემოსილნი ვიქნებით „ ღვთის სრული საჭურვლით “ . 
 ამ საჭურველში „ სიმართლის ჯავშანიც “ შედის . 
 ძველი ისრაელის მეფე საული ღვთისადმი დაუმორჩილებლობას ავლენდა და შედეგად დაკარგა ღვთის წმინდა სული . 
 მაგრამ , თუ სიმართლით ვმოქმედებთ და ვიმოსებით სულიერი აღჭურვილობით , ჩვენ გვექნება ღვთის წმინდა სული და დაცულნი ვიქნებით სატანისა და მისი ბოროტი ანგელოზებისგან . 
 რა უნდა გავაკეთოთ , თუ გვინდა , რომ დაცულნი ვიყოთ ბოროტი სულებისგან ? 
 დაცულნი რომ ვიყოთ ბოროტი სულებისგან , სხვა ყველაფერთან ერთად , რეგულარულად უნდა ვიკითხოთ და შევისწავლოთ ღვთის სიტყვა , ასევე საუკეთესოდ გამოვიყენოთ ‘ ერთგული მმართველის ’ მიერ მოწოდებული პუბლიკაციები . 
 ამგვარად , პავლეს რჩევის თანახმად , გონებას ჯანსაღი სულიერი აზრებით ავივსებთ : „ ძმებო , რაც ჭეშმარიტია , რაც სერიოზულ ყურადღებას იმსახურებს , რაც მართალია , რაც წმინდაა , რაც სიყვარულის ღირსია , რაც მოსაწონია , რაც ზნეობრივი და საქებარია , იმაზე იფიქრეთ “ . 
 რა დაგვეხმარება სასიხარულო ცნობის ეფექტურად ქადაგებაში ? 
 იეჰოვა შესაძლებლობას გვაძლევს , ვიყოთ „ მშვიდობის შესახებ სასიხარულო ცნობის აღჭურვილობით ფეხშემოსილნი “ . 
 ქრისტიანულ შეხვედრებზე რეგულარული მონაწილეობა გვამზადებს იმისათვის , რომ ღვთის სამეფოს შესახებ სასიხარულო ცნობა გავაცხადოთ . 
 რამხელა სიხარულს განვიცდით , როდესაც სხვებს ღვთის ჭეშმარიტებას ვასწავლით , რის შედეგადაც ისინი სულიერ თავისუფლებას პოულობენ ! . 
 „ სულის მახვილი , ანუ ღვთის სიტყვა “ საუკეთესო იარაღია ცრუ სწავლებებისგან თავის დასაცავად და „ სიმაგრეთა დასამხობად “ . 
 როდესაც ღვთის წერილობით სიტყვას , ბიბლიას , დახელოვნებულად ვიყენებთ , ეს გვეხმარება , სხვებს ვასწავლოთ ჭეშმარიტება და , ამავე დროს , დაცულნი ვიყოთ ეშმაკის მახეში გაბმისგან . 
 როგორ შეგვიძლია , ‘ მტკიცედ დავუდგეთ ეშმაკის ხრიკებს ’ ? 
 პავლემ სულიერი საჭურვლის განხილვა ასეთი სიტყვებით დაიწყო : „ გაძლიერდით უფალში და მისი ძალის სიძლიერეში . 
 შეიმოსეთ ღვთის სრული საჭურვლით , რათა მტკიცედ დაუდგეთ ეშმაკის ხრიკებს “ . 
 „ მტკიცედ დგომად “ თარგმნილი ბერძნული სიტყვა ჯარისკაცის მტკიცე პოზიციაზე მიანიშნებს . 
 ჩვენ არ ვთმობთ მტკიცე პოზიციას სულიერ ბრძოლაში , თუმცა სატანა სხვადასხვა მზაკვრულ მეთოდს იყენებს , რათა ძირი გამოუთხაროს ჩვენს ერთობას , შებღალოს ჭეშმარიტი სწავლებები ან ღვთისადმი უმწიკვლობა შეგვირყიოს . 
 მაგრამ დღემდე ეშმაკის თავდასხმები მარცხით თავდება და ის ვერც ვერასდროს მიაღწევს წარმატებას ! 
 * 
 შეეწინააღმდეგეთ ეშმაკს და გაიქცევა 
 რომელია ის ერთ - ერთი საშუალება , რითაც შეგვიძლია მტკიცედ დავუდგეთ ეშმაკს ? 
 ღვთის ხელმძღვანელობით ჩვენ შევძლებთ ეშმაკისა და ბოროტი სულების წინააღმდეგ სულიერ ბრძოლაში გამარჯვებას . 
 ჩვენ არა გვაქვს მიზეზი , ვკანკალებდეთ სატანის შიშით , რადგან მოწაფე იაკობმა დაწერა : „ დაემორჩილეთ ღმერთს , წინააღმდეგობა გაუწიეთ ეშმაკს და გაიქცევა თქვენგან “ . 
 ერთ - ერთი საშუალება , რითაც შეგვიძლია მტკიცედ დავუდგეთ ეშმაკსა და მასთან კავშირში მყოფ ბოროტ სულიერ ქმნილებებს , ის არის , რომ არავითარი კავშირი არ ვიქონიოთ ოკულტიზმთან ან მაგიასთან . 
 წმინდა წერილებში პირდაპირ არის ნათქვამი , რომ იეჰოვას მსახურებმა არ უნდა მიმართონ მარჩიელებს ან არ უნდა ჩაებან ასტროლოგიაში , მკითხაობასა და სპირიტიზმში . 
 თუ ქრისტიანულ საქმიანობაში აქტიურად ვმონაწილეობთ და ძლიერ რწმენას ვავლენთ , არ უნდა შეგვეშინდეს , რომ ჯადოს ან შელოცვის საშუალებით ვინმე შეძლებს ჩვენთვის ზიანის მოყენებას . 
 როგორ შეგვიძლია შევეწინააღმდეგოთ ეშმაკს ? 
 ჩვენ ‘ ეშმაკს იმით ვუწევთ წინააღმდეგობას ’ , რომ ვიცავთ ბიბლიურ პრინციპებს , ჭეშმარიტების თანახმად ვცხოვრობთ და არ ვთმობთ ჩვენს პოზიციას . 
 ქვეყნიერება სატანის ნებას ასრულებს , რადგან ის მისი ღმერთია . 
 ამის გამოა , რომ უარვყოფთ ქვეყნიერებისთვის დამახასიათებელ სიამაყეს , ეგოიზმს , უზნეობას , ძალადობასა და მატერიალიზმს . 
 როცა ეშმაკი უდაბნოში იესოს შეცდენას ცდილობდა , ის გაექცა მას , რადგან ღვთის ძე წმინდა წერილების მეშვეობით შეეწინააღმდეგა . 
 მსგავსად , სატანა ‘ ჩვენგანაც გაიქცევა ’ , თუ ყველაფერში დავემორჩილებით იეჰოვას და ლოცვით ვიქნებით მასზე მინდობილნი . 
 იეჰოვა ღმერთისა და მისი საყვარელი ძის მხარდაჭერით ვერავინ — თვით ეშმაკიც კი — ვერ შეძლებს ჩვენთვის მარადიული ზიანის მოყენებას ! . 
 [ სქოლიოები ] 
 ღვთის სულიერ საჭურველთან დაკავშირებით დაწვრილებითი ინფორმაციისთვის იხილეთ 1992 წლის 15 მაისის „ საგუშაგო კოშკი “ , გვერდები 21 — 23 ( რუს . ) . 
 როგორ უპასუხებდით ? 
 • უნდა გვეშინოდეს სატანა ეშმაკის ? 
 • რატომ დევნის სატანა ქრისტიანებს ? 
 • რატომ ვთხოვთ იეჰოვას „ ბოროტისგან “ ხსნას ? 
 • როგორ მოვიპოვებთ გამარჯვებას სულიერ ბრძოლაში ? 
 [ სურათი 26 გვერდზე ] 
 ქრისტეს უშიშარმა მიმდევრებმა ერთგულება სიკვდილამდე შეინარჩუნეს . 
 [ სურათი 27 გვერდზე ] 
 ეშმაკი ხელს ვერ შეუშლის იეჰოვას მის მეხსიერებაში მყოფი ადამიანების აღდგენაში . 
 [ სურათი 28 გვერდზე ] 
 სთხოვთ ღმერთს ლოცვაში , რომ გიხსნათ „ ბოროტისგან “ ? 
 [ სურათი 29 გვერდზე ] 
 ხართ შემოსილნი „ ღვთის სრული საჭურვლით “ ? 
 მიჰბაძეთ იეჰოვას მოთმინების გამოვლენაში 
 „ იეჰოვა არ აყოვნებს დანაპირების შესრულებას . . . 
 არამედ მომთმენია “ . 
 რა შეუდარებელ ძღვენს სთავაზობს იეჰოვა ადამიანებს ? 
 იეჰოვა ღმერთი ისეთ რამეს გვთავაზობს , რისი მოცემაც სხვას არავის შეუძლია . 
 ეს იმდენად ძვირფასი და მიმზიდველია , რომ მას ვერც ვიყიდით და ვერც დავიმსახურებთ . 
 ეს არის ძღვენი — მარადიული სიცოცხლე სამოთხეში დედამიწაზე . 
 მართლაც , რა შესანიშნავი დრო დადგება ! 
 აღარ იარსებებს მწუხარების გამომწვევი მიზეზები , მაგალითად კონფლიქტები , ძალადობა , სიღარიბე , დანაშაული , ავადმყოფობა და სიკვდილიც კი . 
 ღვთის სამეფოს მმართველობის პერიოდში ადამიანებს შორის სრული სიმშვიდე და ერთობა იქნება გამეფებული . 
 მართლაც , როგორ გვწყურია ასეთ სამოთხეში ცხოვრება ! . 
 რატომ არ გაანადგურა იეჰოვამ აქამდე სატანის ბოროტი ქვეყნიერება ? 
 იეჰოვასაც ძალიან სურს იმ დროის დადგომა , როცა დედამიწას სამოთხედ გადააქცევს . 
 ის ხომ სიმართლისა და სამართლიანობის მოყვარულია . 
 მას არ სიამოვნებს ისეთი ქვეყნიერების ყურება , რომელიც გულგრილობას ავლენს ან მტრულად არის განწყობილი მისი სამართლიანი პრინციპებისადმი , უარყოფს მის ძალაუფლებას და დევნის ღვთის ხალხს . 
 მიუხედავად ამისა , არსებობს მრავალი საფუძვლიანი მიზეზი , თუ აქამდე რატომ არ გაანადგურა ღმერთმა სატანის ბოროტი ქვეყნიერება . 
 ამ მიზეზებში ასევე შედის ღვთის უზენაესობასთან დაკავშირებული საკითხები . 
 ამ საკითხების გადაწყვეტის დროს , იეჰოვა ავლენს განსაკუთრებით მიმზიდველ თვისებას — მოთმინებას — რასაც ბევრი ადამიანი დღეს არ ავლენს . 
 ა ) რას ნიშნავს ბიბლიაში „ მოთმინებად “ ნათარგმნი ბერძნული და ებრაული სიტყვები ? 
 ბ ) რა საკითხებს განვიხილავთ ? 
 ბერძნული სიტყვა , რომელიც „ ახალი ქვეყნიერების თარგმანში “ ინგლისურ ენაზე სამჯერ „ მოთმინებად “ ითარგმნა , სიტყვასიტყვით „ სულის სიგრძეს “ ნიშნავს . 
 ამიტომ ამ თარგმანში ეს სიტყვა ხშირად ითარგმნა „ სულგრძელობად “ , ერთხელ კი — „ მოთმინების გამოვლენად “ . 
 მოთმინებად ნათარგმნი ებრაული და ბერძნული სიტყვები შემწყნარებლობასა და რისხვისგან თავშეკავებასაც გულისხმობს . 
 როგორ ვსარგებლობთ იეჰოვას მიერ გამოვლენილი მოთმინებით ? 
 რა შეგვიძლია ვისწავლოთ იეჰოვა ღმერთისა და მისი ერთგული მსახურების მიერ გამოვლენილი მოთმინებიდან და შემწყნარებლობიდან ? 
 საიდან ვიცით , რომ იეჰოვას მოთმინება უსაზღვრო არ არის ? 
 განვიხილოთ ეს საკითხები . 
 რა მხრივ ავლენს იეჰოვა მოთმინებას ? 
 რა დაწერა პეტრე მოციქულმა იეჰოვას მოთმინებასთან დაკავშირებით ? 
 იეჰოვას მოთმინებასთან დაკავშირებით პეტრე მოციქული წერდა : „ მხედველობიდან ნუ გამოგრჩებათ , საყვარელნო , რომ იეჰოვასთვის ერთი დღე ათასი წელია , ხოლო ათასი წელი — ერთი დღე . 
 იეჰოვა არ აყოვნებს დანაპირების შესრულებას , ზოგიერთებს რომ დაყოვნებად მიაჩნიათ , არამედ მომთმენია თქვენ მიმართ , რადგან არ სურს , რომ ვინმე დაიღუპოს , არამედ სურს , რომ ყველამ მოინანიოს “ . 
 ყურადღება მიაქციეთ ამ მუხლებში მოყვანილ ორ მიზეზს , რაც დაგვეხმარება გავიგოთ , თუ რატომ ავლენს იეჰოვა მოთმინებას . 
 როგორ უყურებს იეჰოვა დროს და როგორ აირეკლება ეს მის მოქმედებებზე ? 
 პირველი მიზეზი ის არის , რომ იეჰოვა ისე არ უყურებს დროს , როგორც ჩვენ . 
 მარადიული ღმერთისთვის ერთი დღე ათასი წელია . 
 ის დროში არაა შეზღუდული ანუ მასზე დრო გავლენას არ ახდენს . 
 მაგრამ ეს არ ნიშნავს , რომ ღმერთი აყოვნებს პრობლემების გადაჭრას . 
 იეჰოვა უსაზღვრო სიბრძნის ღმერთია და ადამიანთა საკეთილდღეოდ მოქმედებს . 
 ამიტომ მან ზუსტად იცის , თუ როდისაა მოქმედების საუკეთესო დრო და მოთმინებით ელოდება შესაბამისი დროის დადგომას . 
 აქედან გამომდინარე , არ უნდა დავასკვნათ , რომ იეჰოვა გულგრილია და მისთვის სულერთია თავისი მსახურების ტანჯვა . 
 ის ‘ თანამგრძნობი ’ ღმერთი და სიყვარულის განსახიერებაა . 
 მას შეუძლია სრულად და სამუდამოდ მოსპოს დროებით დაშვებული ტანჯვით გამოწვეული ყოველგვარი ტკივილი . 
 რა არ უნდა ვიფიქროთ ღმერთის შესახებ და რატომ ? 
 რა თქმა უნდა , ადვილი არ არის , ელოდო იმას , რისი მიღებაც ძალიან გინდა . 
 როცა ადამიანები სწრაფად ვერ ასრულებენ დაპირებებს , სხვებმა შეიძლება დაასკვნან , რომ მათ ამის გაკეთების არავითარი სურვილი არა აქვთ . 
 რა არაგონივრული იქნებოდა , რომ ასეთი რამ გვეფიქრა ღმერთზე ! 
 თუ ღვთის მოთმინებას დაყოვნებაში ავურევთ , დროთა განმავლობაში შეიძლება ეჭვები გაგვიჩნდეს და გულგატეხილობამდე მივიდეთ ; ეს კი სულიერად მოგვადუნებს . 
 უფრო მეტიც , ჩვენ შეიძლება შეცდომაში შეგვიყვანონ „ დამცინავებმა “ , რომელთაც რწმენა არა აქვთ . 
 მათ შესახებ გააფრთხილა პეტრემ პირველი საუკუნის ქრისტიანები . 
 დამცინავები ამბობდნენ : „ სად არის ის დაპირებული დრო , როცა ის მოსული უნდა ყოფილიყო ? 
 მას შემდეგ , რაც ჩვენმა მამა – პაპამ სიკვდილის ძილით დაიძინა , ყველაფერი ისევე რჩება , როგორც ქმნილებათა დასაწყისიდან იყო “ . 
 როგორ არის იეჰოვას მოთმინება დაკავშირებული მის სურვილთან , რომ ადამიანებმა მოინანიონ ? 
 პეტრეს მიერ ნათქვამ სიტყვებში შეგვიძლია ყურადღება გავამახვილოთ მეორე მნიშვნელოვან მიზეზზე . 
 იეჰოვა იმიტომ ითმენს , რომ სურს , ყველამ მოინანიოს . 
 ღმერთი დასჯის მათ , რომლებიც ჯიუტად უარყოფენ თავიანთი ბოროტი გზებიდან მოქცევას . 
 მაგრამ მას არ უნდა ბოროტმოქმედთა სიკვდილი ; პირიქით , სურს , რომ მათ მოინანიონ , მოიქცნენ თავიანთი ბოროტი გზებიდან და იცოცხლონ . 
 როგორც ვხედავთ , ღმერთი მომთმენია და თავის მსახურებს ავალებს , რომ მთელ დედამიწაზე იქადაგონ სასიხარულო ცნობა ხალხის გადასარჩენად . 
 როგორ შეგვიძლია ღვთის მოთმინების დანახვა ისრაელთან დაკავშირებული მისი მოქმედებიდან ? 
 ღვთის მოთმინების დანახვა იქიდანაც შეიძლება , თუ როგორ ექცეოდა ის ძველ დროში მცხოვრებ ისრაელებს . 
 ღმერთი საუკუნეების მანძილზე ითმენდა მათ ურჩობას . 
 თავისი წინასწარმეტყველების მეშვეობით იეჰოვა არაერთხელ აფრთხილებდა მათ : „ მიატოვეთ თქვენი ბოროტი გზა , დაიცავით ჩემი მცნებები და წესები იმ რჯულის მიხედვით , რომელიც შთავაგონე თქვენს მამებს და თქვენც შემოგითვალეთ ჩემს მსახურთა — წინასწარმეტყველთა — პირით “ . 
 რა იყო შედეგი ? 
 სამწუხაროდ , ხალხმა ‘ არ შეისმინა ’ . 
 როგორ ირეკლავდა იესო მამის მოთმინებას ? 
 ბოლოს , იეჰოვამ გამოგზავნა დედამიწაზე თავისი ძე , რომელიც მოუწოდებდა იუდეველებს , შერიგებოდნენ ღმერთს . 
 იესო სრულყოფილად ირეკლავდა მამის მოთმინებას . 
 მან კარგად იცოდა , რომ მალე მოკლავდნენ , ამიტომ გოდებდა : „ იერუსალიმო , იერუსალიმო , წინასწარმეტყველთა დამხოცველო და შენთან გამოგზავნილთა ჩამქოლავო , რამდენჯერ მოვინდომე შენი შვილების შეკრება , როგორც კრუხი იკრებს ფრთებქვეშ თავის წიწილებს , მაგრამ არ ინდომეთ “ . 
 ეს გულში ჩამწვდომი სიტყვები მკაცრი მოსამართლისგან კი არ მომდინარეობს , რომელიც სიამოვნებით დასჯიდა ვინმეს , არამედ მოსიყვარულე მეგობრისგან , რომელიც ადამიანების მიმართ მომთმენია . 
 ზეციერი მამის მსგავსად , იესოს სურდა , რომ ადამიანებს მოენანიებინათ და , ასეთი სახით , გარდაუვალი სასჯელისგან თავი დაეღწიათ . 
 ზოგი დადებითად გამოეხმაურა იესოს გაფრთხილებას და მათ ახ . 
 წ . 
 70 წელს თავი დააღწიეს იმ საშინელ უბედურებას , რომელიც იერუსალიმს დაატყდა . 
 რა მხრივ ვიღებთ სარგებლობას ღვთის მიერ გამოვლენილი მოთმინებიდან ? 
 განა არ იწვევს ღვთის მიერ გამოვლენილი მოთმინება ჩვენს აღტაცებას ? 
 მიუხედავად იმისა , რომ კაცობრიობა ძალიან დიდ ურჩობას ავლენს , იეჰოვა შესაძლებლობას გვაძლევს თითოეულ ჩვენგანს , გავიცნოთ იგი და გვქონდეს გადარჩენის იმედი . 
 პეტრე მოციქული თანაქრისტიანებს წერდა : „ ჩვენი უფლის მოთმინება კი ხსნად მიიჩნიეთ “ . 
 განა მადლიერნი არ უნდა ვიყოთ , რომ იეჰოვას მოთმინებამ გადარჩენის შესაძლებლობა მოგვცა ? 
 განა არ უნდა ვილოცოთ , რომ იეჰოვამ კვლავაც გამოავლინოს მოთმინება ჩვენდამი , რათა განვაგრძოთ მისადმი მსახურება ? . 
 რისკენ აღგვძრავს იმის ცოდნა , რომ იეჰოვა მოთმინებას ავლენს ? 
 იმის ცოდნა , თუ რატომ ითმენს იეჰოვა , დაგვეხმარება , მოთმინებით დაველოდოთ მისგან ხსნას და არასოდეს ვიფიქროთ , რომ ის აგვიანებს დანაპირების შესრულებას ( იერემიას გოდება 3 : 26 ) . 
 ჩვენ ვლოცულობთ ღვთის სამეფოს მოსვლასთან დაკავშირებით და , ამავე დროს , ვენდობით ღმერთს , რადგან მან უკეთ იცის , როდის შეისმინოს ეს ლოცვა . 
 გარდა ამისა , აღძრულები ვართ , მივბაძოთ იეჰოვას და მოთმინება გამოვავლინოთ ჩვენი და – ძმებისადმი და მათდამი , ვისაც ვუქადაგებთ . 
 არც ჩვენ გვინდა , რომ ადამიანები დაიღუპონ , არამედ — მოინანიონ და ჩვენსავით მათაც ჰქონდეთ მარადიული სიცოცხლის იმედი . 
 როგორ ავლენდნენ წინასწარმეტყველები მოთმინებას ? 
 12 , 13 . 
 როგორ ავლენდა წინასწარმეტყველი ესაია მოთმინებას , თუ იაკობის 5 : 10 – ში ჩაწერილ სიტყვებს გავითვალისწინებთ ? 
 იეჰოვას მოთმინებაზე ფიქრი გვეხმარება , დავაფასოთ და განვავითაროთ ეს თვისება . 
 არასრულყოფილი ადამიანისთვის მოთმინების გამომუშავება ადვილი არ არის , მაგრამ ამის მიღწევა შესაძლებელია . 
 ღვთის ადრინდელი მსახურებისგან შეგვიძლია ბევრი რამ ვისწავლოთ . 
 მოწაფე იაკობი წერდა : „ ძმებო , გაუძელით ბოროტებას და მოითმინეთ , იმ წინასწარმეტყველების მსგავსად , რომლებიც იეჰოვას სახელით ლაპარაკობდნენ “ . 
 მანუგეშებელი და გამამხნევებელია იმის ცოდნა , რომ სხვები წარმატებით უმკლავდებოდნენ ისეთ პრობლემებს , რომლებსაც დღეს ვხვდებით . 
 მაგალითად , წინასწარმეტყველ ესაიას ნამდვილად ესაჭიროებოდა დავალების შესასრულებლად მოთმინება . 
 იეჰოვამ უთხრა მას : „ წადი და უთხარი ამ ხალხს : სმენით მოისმენთ და ვერ გაიგებთ , ხედვით დაინახავთ და ვერ მიხვდებით ! 
 გაასუქე ამ ხალხის გული და დაამძიმე მისი ყურები , და დაახუჭვინე მისი თვალი , რათა თვალებით ვერ იხილოს და ყურებით ვერ გაიგონოს , და მისმა გულმა ვერ გაიგოს , და არ შემობრუნდეს და არ განვკურნო “ . 
 ხალხის გულგრილობის მიუხედავად , დაახლოებით 46 წლის განმავლობაში ესაია იეჰოვასგან გამაფრთხილებელ ცნობას მოთმინებით გადასცემდა მათ . 
 მსგავსად ამისა , მოთმინება ჩვენც დაგვეხმარება სასიხარულო ცნობის ქადაგებაში , მიუხედავად იმისა , რომ ბევრი შესაძლოა არ გამოეხმაუროს ამ ცნობას . 
 14 , 15 . 
 რა დაეხმარა იერემიას , რომ გამკლავებოდა განსაცდელებსა და გულგატეხილობას ? 
 რა თქმა უნდა , წინასწარმეტყველები ქადაგების დროს ხალხისგან მხოლოდ გულგრილ დამოკიდებულებას არ ხვდებოდნენ ; მათ ასევე დევნიდნენ . 
 იერემიას ხუნდები დაადეს , ჩასვეს საპატიმროში და ჭაში ჩააგდეს . 
 იერემიას სწორედ ის ადამიანები დევნიდნენ , რომელთა დახმარებაც მას უნდოდა . 
 მაგრამ იერემია არ განაწყენებულა და არც სამაგიერო გადაუხდია მათთვის . 
 ის ათწლეულების განმავლობაში მოთმინებით იტანდა წინააღმდეგობებს . 
 დევნამ და დაცინვამ ვერ გააჩუმა იერემია . 
 დევნა და დაცინვა ვერც ჩვენ გაგვაჩუმებს . 
 რა თქმა უნდა , დროდადრო შეიძლება გულგატეხილობას ვგრძნობდეთ . 
 მსგავსი გრძნობები იერემიასაც ჰქონდა . 
 მან თქვა : „ უფლის სიტყვა შერცხვენად და დაცინვად მექცა მთელ დღეს . 
 აღარ ვახსენებ მას და აღარ ვილაპარაკებ მისი სახელით “ . 
 რა მოხდა შემდეგ ? 
 შეწყვიტა იერემიამ ქადაგება ? 
 ის აგრძელებს : „ ჩემს გულში [ ღვთის სიტყვა ] იყო აგიზგიზებული ცეცხლივით დამწყვდეული ; დავიღალე მისი დაოკებით , მაგრამ ვერ შევძელი “ . 
 როცა იერემიამ ყურადღება ხალხის დაცინვაზე გადაიტანა , მან სიხარული დაკარგა . 
 მაგრამ , როცა დაფიქრდა , თუ რამდენად მნიშვნელოვანი და მიმზიდველი იყო ეს ცნობა , კვლავ სიხარულით განაგრძო ქადაგება . 
 გარდა ამისა , იეჰოვა იერემიასთან იყო „ როგორც მამაცი მებრძოლი “ და განამტკიცებდა მას , რათა ღვთის სიტყვა ენთუზიაზმითა და გაბედულებით ექადაგა . 
 როგორ შეგვიძლია სასიხარულო ცნობის ქადაგებისას სიხარულის შენარჩუნება ? 
 ანიჭებდა იერემიას ქადაგება სიხარულს ? 
 რა თქმა უნდა ! 
 მან იეჰოვას უთხრა : „ შევიგნე მე შენი სიტყვები და შევჭამე ისინი , და შენი სიტყვები სიხარულად მექცა და გულის სიმხიარულედ , რადგან შენი სახელი მქვია მე , უფალო “ . 
 იერემია ხარობდა , რომ მიეცა შესაძლებლობა , ჭეშმარიტი ღმერთის წარმომადგენლად ემსახურა და ექადაგა მისი სიტყვა . 
 ჩვენც გვაქვს სიხარულის მიზეზი . 
 ზეციერი ანგელოზების მსგავსად ვხარობთ , რომ მთელ მსოფლიოში ბევრი ისმენს სამეფოს შესახებ ცნობას , ინანიებს და მარადიული სიცოცხლის გზაზე სიარულს იწყებს . 
 ‘ იობის მოთმინება ’ 
 17 , 18 . 
 როგორ გამოავლინა იობმა მოთმინება და რა იყო შედეგი ? 
 ძველ დროში მცხოვრები წინასწარმეტყველების მოხსენიების შემდეგ მოწაფე იაკობმა დაწერა : „ თქვენ გსმენიათ იობის მოთმინებაზე და გინახავთ , რა გააკეთა იეჰოვამ მისთვის ბოლოს , რა სათუთი გრძნობები აქვს იეჰოვას და რა გულმოწყალეა “ . 
 ამ მუხლში „ მოთმინებად “ ნათარგმნი ბერძნული სიტყვა ოდნავ განსხვავდება იმ ბერძნული სიტყვისგან , რომელიც იაკობის 5 : 10 – შია გამოყენებული და ასევე „ მოთმინებად “ არის ნათარგმნი . 
 ამ ორ სიტყვას შორის არსებული განსხვავების შესახებ ერთი სწავლული წერდა , რომ იაკობის 5 : 10 – ში გამოყენებული ბერძნული სიტყვა ნიშნავს ისეთ მოთმინებას , რომელსაც ადამიანების მხრიდან ცუდად მოპყრობის დროს ვავლენთ ; იაკობის 5 : 11 – ში გამოყენებული სიტყვა კი განსაცდელების დროს გამოვლენილ შეუპოვრობაზე მიუთითებს . 
 იობმა დიდი განსაცდელები გადაიტანა . 
 მან მთელი ქონება დაკარგა . 
 იობს ასევე დაეხოცა შვილები , თავად კი საშინელი სენი შეეყარა . 
 გარდა ამისა , მას ცრუბრალმდებლებმა უთხრეს , რომ იეჰოვა სჯიდა . 
 იობი მოთქვამდა თავისი მდგომარეობის შესახებ და ისიც კი თქვა , რომ ღმერთზე მართალი იყო . 
 მიუხედავად ამისა , მას რწმენა არ დაუკარგავს . 
 იობმა უმწიკვლობა შეინარჩუნა . 
 სატანის მტკიცების მიუხედავად მას ღმერთი არ დაუგმია . 
 რა იყო შედეგი ? 
 იეჰოვამ ‘ აკურთხა იობის უკანასკნელი დღეები პირვანდელზე მეტად ’ . 
 ღმერთმა გამოაჯანმრთელა იობი , გააორმაგა მისი სიმდიდრე და აკურთხა ის ოჯახთან ერთად ბედნიერი ცხოვრებით . 
 მოთმინების გამოვლენა იობს იეჰოვას უკეთესად გაცნობაშიც დაეხმარა . 
 რას ვსწავლობთ იობის მიერ გამოვლენილი მოთმინებიდან ? 
 რას ვსწავლობთ იობის მიერ გამოვლენილი მოთმინებიდან ? 
 იობის მსგავსად შეიძლება ჩვენც დავავადდეთ ან სხვადასხვა განსაცდელი შეგვხვდეს . 
 შესაძლოა ბოლომდე არ გვესმოდეს , რატომ უშვებს იეჰოვა ამა თუ იმ განსაცდელს . 
 მაგრამ შეგვიძლია დარწმუნებულნი ვიყოთ , რომ იეჰოვასადმი ერთგულები თუ ვიქნებით , ის გვაკურთხებს . 
 ღმერთი აჯილდოებს თავის გულმოდგინე მძებნელს . 
 იესომ თქვა : ‘ ბოლომდე მომთმენი გადარჩება ’ . 
 ‘ იეჰოვას დღე მოვა ’ 
 რატომ შეგვიძლია ვიყოთ დარწმუნებულნი , რომ იეჰოვას დღე მოვა ? 
 თუმცა იეჰოვა მომთმენი ღმერთია , ის სამართლიანიც არის და არ დაუშვებს , რომ ბოროტებამ მარადიულად იარსებოს . 
 მის მოთმინებას საზღვარი აქვს . 
 პეტრემ დაწერა : „ [ ღმერთმა ] არ დაინდო ძველი ქვეყნიერება “ . 
 ნოე და მისი ოჯახი გადარჩა , მაგრამ უღმერთოთა ქვეყნიერება წარღვნამ გაანადგურა . 
 იეჰოვამ ასევე მსჯავრი დასდო სოდომსა და გომორას და ფერფლად აქცია ისინი . 
 ამ მაგალითებით ღმერთმა „ აჩვენა უღმერთოებს , თუ რა მოუვათ მომავალში “ . 
 შეგვიძლია დარწმუნებულნი ვიყოთ : „ იეჰოვას დღე . . . 
 მოვა “ . 
 როგორ შეგვიძლია მოთმინების გამოვლენა და რას განვიხილავთ მომდევნო სტატიაში ? 
 დაე მივბაძოთ იეჰოვას მოთმინების გამოვლენაში და დავეხმაროთ სხვებს , მოინანიონ , რათა გადარჩნენ . 
 დაე ასევე მივბაძოთ წინასწარმეტყველთ და მოთმინებით ვაუწყოთ სასიხარულო ცნობა იმ ადამიანებსაც კი , რომლებიც ამ ცნობისადმი გულგრილობას ავლენენ . 
 თუ იობის მსგავსად ჩვენც მოთმინებით ავიტანთ განსაცდელებს და უმწიკვლობას შევინარჩუნებთ , შეგვიძლია დარწმუნებულნი ვიყოთ , რომ იეჰოვა უხვად გვაკურთხებს . 
 სიხარულით მსახურების ყველანაირი მიზეზი გვაქვს , როცა ვხედავთ , როგორ აკურთხებს იეჰოვა თავისი ხალხის ძალისხმევას — მთელ დედამიწაზე იქადაგონ სასიხარულო ცნობა . 
 ამის შესახებ მომდევნო სტატიაში ვისაუბრებთ . 
 გახსოვთ თუ არა ? 
 • რატომ ავლენს იეჰოვა მოთმინებას ? 
 • რას ვსწავლობთ წინასწარმეტყველთა მოთმინებიდან ? 
 • როგორ გამოავლინა იობმა მოთმინება და რა იყო შედეგი ? 
 • საიდან ვიცით , რომ იეჰოვას მოთმინებას საზღვარი აქვს ? 
 [ სურათი 18 გვერდზე ] 
 იესო სრულყოფილად ირეკლავდა მამის მოთმინებას . 
 [ სურათები 20 გვერდზე ] 
 როგორ აკურთხა იეჰოვამ იერემიას მოთმინება ? 
 [ სურათები 21 გვერდზე ] 
 როგორ აკურთხა იეჰოვამ იობის მოთმინება ? 
 ‘ დამოწმება ყველა ხალხისთვის ’ 
 „ იქნებით ჩემი მოწმეები . . . 
 დედამიწის კიდით კიდემდე “ . 
 როდის და სად მოისმინეს მოწაფეებმა პირველად მათეს 24 : 14 - ში ჩაწერილი წინასწარმეტყველება ? 
 იესო ქრისტეს სიტყვები , რომლებიც ჩაწერილია მათეს 24 : 14 - ში , იმდენად ცნობილია , რომ ბევრმა ჩვენგანმა ზეპირადაც კი იცის . 
 მართლაც რა გასაოცარი წინასწარმეტყველებაა ! 
 წარმოიდგინეთ , რა გრძნობა დაეუფლებოდათ იესოს მოწაფეებს , როცა ეს სიტყვები პირველად მოისმინეს . 
 იდგა ახ . 
 წ . 
 33 წელი . 
 დაახლოებით სამი წელი იყო გასული , რაც მოწაფეები იესოსთან იყვნენ . 
 ისინი იერუსალიმში ერთად მივიდნენ . 
 მოწაფეები ხედავდნენ , როგორ ახდენდა იესო სასწაულებს და ისმენდნენ , როგორ ასწავლიდა ის ხალხს . 
 მოწაფეები აღფრთოვანებულები იყვნენ იმ ჭეშმარიტებით , რომელიც იესოსგან გაიგეს , თუმცა იცოდნენ , რომ მათ სიხარულს ყველა არ გაიზიარებდა . 
 იესოს ძლიერი და გავლენიანი მტრები ჰყავდა . 
 რა განსაცდელებთან და სირთულეებთან მოუწევდათ გამკლავება მოწაფეებს ? 
 ზეთისხილის მთაზე იესოსთან ერთად მისი ოთხი მოწაფეც იმყოფებოდა . 
 ისინი ყურადღებით უსმენდნენ იესოს , რომელიც იმ განსაცდელებისა და სირთულეების შესახებ ლაპარაკობდა , რომელთა გადატანაც მათ მოუწევდათ . 
 უფრო ადრე იესომ მოწაფეებს გაუმხილა , რომ მას მოკლავდნენ . 
 ახლა კი იესომ უთხრა მათ , რომ თვითონაც შეხვდებოდნენ სასტიკ წინააღმდეგობებს . 
 მან თქვა : „ გადაგცემენ სატანჯველად და დაგხოცავენ და შეგიძულებთ ყველა ხალხი ჩემი სახელის გამო “ . 
 იესოს ამით ყველაფერი არ უთქვამს . 
 ცრუწინასწარმეტყველნი მრავალს შეცდომაში შეიყვანდნენ . 
 სხვები დაბრკოლდებოდნენ , გასცემდნენ და შეიძულებდნენ ერთმანეთს . 
 „ მრავალს “ კი ღვთისა და მისი სიტყვისადმი სიყვარული გაუნელდებოდა . 
 რატომ არის გასაოცარი მათეს 24 : 14 - ში ჩაწერილი სიტყვები ? 
 განსაცდელებსა და სირთულეებზე საუბრის შემდეგ იესომ წარმოთქვა სიტყვები , რომლებმაც მოწაფეები ალბათ ძალიან გააოცა . 
 მან თქვა : „ ამ სასიხარულო ცნობას სამეფოს შესახებ იქადაგებენ მთელ მსოფლიოში ყველა ხალხისთვის დასამოწმებლად და მაშინ მოვა აღსასრული “ . 
 ‘ ჭეშმარიტების შესახებ დამოწმება ’ , რაც იესომ ისრაელში დაიწყო , უნდა გაგრძელებულიყო და მსოფლიო მასშტაბებისთვის მიეღწია . 
 მართლაც რომ გასაოცარი წინასწარმეტყველებაა ! 
 მოწაფეების მიერ „ ყველა ხალხისთვის “ ჭეშმარიტების ქადაგება რთული საქმე იყო . 
 ამ დავალების შესრულება — თუ გავითვალისწინებთ , რომ მათ ‘ ყველა ხალხი შეიძულებდა ’ — სასწაული იქნებოდა . 
 ამ გრანდიოზული დავალების შესრულებით არა მხოლოდ იეჰოვას უზენაესობა და ძალა გამოვლინდებოდა , არამედ მისი სიყვარული , გულმოწყალება და მოთმინება . 
 გარდა ამისა , ამ საქმიანობაში მონაწილეობით მის მსახურებს რწმენის გამოვლენისა და ერთგულების დამტკიცების შესაძლებლობა მიეცემოდათ . 
 ვის დაევალა დამოწმების საქმიანობა და რა მანუგეშებელი სიტყვები წარმოთქვა იესომ ? 
 უდავოა , იესოს მოწაფეებისთვის ნათელი იყო , რომ წინ გრანდიოზული დავალება ელოდათ . 
 ზეცაში ამაღლებამდე იესო მოწაფეებს გამოეცხადა და უთხრა : „ როცა თქვენზე წმინდა სული გადმოვა , ძალას მიიღებთ და იქნებით ჩემი მოწმეები იერუსალიმში , მთელ იუდეასა და სამარიაში და დედამიწის კიდით კიდემდე “ . 
 რა თქმა უნდა , მათ მალე სხვებიც შეუერთდებოდნენ ამ საქმიანობაში . 
 მიუხედავად ამისა , ისინი ცოტანი იყვნენ . 
 რა მანუგეშებელი უნდა ყოფილიყო იმის გაგება , რომ იეჰოვასგან მიცემული ამ მნიშვნელოვანი დავალების შესრულებაში მათ ღვთის ძლიერი წმინდა სული დაეხმარებოდათ ! 
 რა არ იცოდნენ იესოს მოწაფეებმა დამოწმების საქმიანობასთან დაკავშირებით ? 
 იესოს მოწაფეებმა იცოდნენ , რომ უნდა ექადაგათ სასიხარულო ცნობა და ‘ მოწაფეებად მოემზადებინათ ხალხი ყველა ერიდან ’ . 
 მაგრამ მათ არ იცოდნენ , თუ რა მასშტაბებს მიაღწევდა დამოწმების საქმიანობა და როდის დადგებოდა აღსასრული . 
 ეს არც ჩვენ ვიცით . 
 ეს მხოლოდ იეჰოვამ იცის . 
 როცა სასიხარულო ცნობა იმ ზომით იქნება ნაქადაგები , როგორც იეჰოვა ჩათვლის საჭიროდ , ის გაანადგურებს ამ ბოროტ ქვეყნიერებას . 
 ქრისტიანები მხოლოდ მაშინ დაინახავენ , თუ რა მასშტაბებისთვის უნდა მიეღწია სამქადაგებლო საქმიანობას იეჰოვას განზრახვით . 
 იესოს ადრინდელი მოწაფეები ვერც კი წარმოიდგენდნენ , თუ რა მასშტაბებს მიაღწევდა დამოწმების საქმიანობა უკანასკნელ დღეებში . 
 დამოწმება პირველ საუკუნეში 
 რა მოხდა ახ . 
 წ . 
 33 წლის ორმოცდამეათე დღის დღესასწაულზე და ცოტა ხნის შემდეგ ? 
 პირველ საუკუნეში სამეფოს შესახებ ქადაგება და მოწაფეების მომზადება წარმატებით მიმდინარეობდა . 
 ახ . 
 წ . 
 33 წელს , ორმოცდამეათე დღის დღესასწაულზე , იერუსალიმის ზედა ოთახში დაახლოებით 120 მოწაფე იყო შეკრებილი . 
 მოწაფეებზე გადმოვიდა წმინდა სული , რის შემდეგაც პეტრე მოციქულმა წარმოთქვა შთამბეჭდავი მოხსენება და ახსნა ამ სასწაულებრივი მოვლენის მნიშვნელობა . 
 იმ დღეს დაახლოებით 3 000 - მა ადამიანმა ირწმუნა და მოინათლა . 
 ეს მხოლოდ დასაწყისი იყო . 
 რელიგიური წინამძღოლების მცდელობების მიუხედავად , შეეჩერებინათ სასიხარულო ცნობის ქადაგება , „ იეჰოვა ყოველდღე მატებდა [ მოწაფეებს ] გადარჩენილებს “ . 
 მალე „ მათი რიცხვი ხუთი ათასამდე გაიზარდა “ . 
 ამის შემდეგ , „ უფლის მორწმუნეებს უამრავი კაცი და ქალი ემატებოდა “ . 
 რატომ იყო მნიშვნელოვანი მოვლენა კორნელიუსის ქრისტეს მოწაფედ გახდომა ? 
 კიდევ ერთი მნიშვნელოვანი მოვლენა მოხდა ახ . 
 წ . 
 36 წელს — არაებრაელმა კორნელიუსმა ირწმუნა იესო ქრისტე და მოინათლა . 
 იეჰოვამ ამ ღვთისმოშიშ ადამიანთან გაგზავნა პეტრე და ამით აჩვენა , რომ იესოს დავალება , ‘ მოწაფეებად მოემზადებინათ ხალხი ყველა ერიდან ’ , მხოლოდ სხვა ქვეყნებში მცხოვრებ იუდეველებს არ ეხებოდათ . 
 როგორ იმოქმედა ამან მათზე , რომლებიც სამქადაგებლო საქმეს ხელმძღვანელობდნენ ? 
 როდესაც იუდეაში მყოფმა მოციქულებმა და უხუცესებმა გაიგეს , რომ სასიხარულო ცნობა სხვა ეროვნების ადამიანებმაც — არაებრაელებმაც — მიიღეს , ღმერთი განადიდეს . 
 ამ პერიოდში სამქადაგებლო საქმიანობა იუდეველებს შორისაც წარმატებით მიმდინარეობდა . 
 მოგვიანებით , დაახლოებით ახ . 
 წ . 
 58 წელს , არაებრაელი მოწაფეების გარდა , ‘ რამდენიმე ათასი მორწმუნე იყო იუდეველებს შორის ’ . 
 როგორ მოქმედებს სასიხარულო ცნობა ადამიანებზე ? 
 თუმცა პირველი საუკუნის ქრისტიანთა რიცხობრივი ზრდა შთამბეჭდავია , არ უნდა დაგვავიწყდეს , რომ ამ ციფრების უკან ადამიანები იდგნენ . 
 ბიბლიური შემეცნება , რომელიც ამ ადამიანებმა მოისმინეს , მოქმედია . 
 ღვთის სიტყვამ სრულიად შეცვალა მათი ცხოვრება , ვინც ჭეშმარიტება მიიღო . 
 მათ მიატოვეს წინანდელი ცხოვრება , მოიშორეს ძველი პიროვნება და შეურიგდნენ ღმერთს . 
 მსგავსი მდგომარეობაა დღესაც . 
 მარადიული სიცოცხლის შესანიშნავი იმედი ეძლევა ყველას , ვინც სასიხარულო ცნობას ეხმაურება . 
 ღვთის თანამშრომელნი 
 რა პატივი და პასუხისმგებლობა ჰქონდათ ადრეულ ქრისტიანებს ? 
 ადრეული ქრისტიანები სამქადაგებლო საქმიანობაში მიღწეულ წარმატებებს საკუთარ თავს არ მიაწერდნენ . 
 მათ იცოდნენ , რომ ეს საქმიანობა „ წმინდა სულის ძალით “ სრულდებოდა . 
 მხოლოდ იეჰოვას წყალობა იყო , რომ მოწაფეები რიცხობრივად იზრდებოდნენ . 
 ამავე დროს , პირველი საუკუნის ქრისტიანებმა იცოდნენ , რომ დიდი პატივი და პასუხისმგებლობა იყო „ ღვთის თანამშრომლად “ ყოფნა . 
 ამიტომ , იესოს მოწოდების თანახმად , ისინი ძალიან ცდილობდნენ თავიანთი დავალების შესრულებას . 
 რას აკეთებდნენ ადრეული ქრისტიანები ყველა ხალხისთვის დასამოწმებლად ? 
 პავლე , როგორც „ უცხოტომელთა მოციქული “ , ზღვასა და ხმელეთზე ათასობით კილომეტრს გადიოდა და მცირე აზიასა და საბერძნეთში მრავალ კრებას აფუძნებდა . 
 ის ასევე მოგზაურობდა რომში და შესაძლოა ესპანეთშიც . 
 პეტრე მოციქული კი , რომელსაც მინდობილი ჰქონდა ‘ სასიხარულო ცნობა წინადაცვეთილებისთვის ’ , ამ დროისთვის ბაბილონში ქადაგებდა ; იქ ბევრი იუდეველი ცხოვრობდა . 
 იმ მრავალთა შორის , რომლებიც უფლის საქმეში მონაწილეობდნენ , იყვნენ ქრისტიანი ქალები ტრიფენა და ტრიფოსა . 
 კიდევ ერთი ქრისტიანი ქალის , პერსისის შესახებ კი ნათქვამია , რომ „ ბევრი რამ გააკეთა უფალში “ . 
 როგორ აკურთხა იეჰოვამ მოწაფეების საქმიანობა ? 
 იეჰოვამ უხვად აკურთხა პირველი საუკუნის ქრისტიანების გულმოდგინე მსახურება . 
 იესოს მიერ ქადაგებასთან დაკავშირებული წინასწარმეტყველების წარმოთქმის შემდეგ 30 წელიც არ იყო გასული , როდესაც პავლე მოციქულმა დაწერა , რომ სასიხარულო ცნობა „ ექადაგა ყველა ქმნილებას ცის ქვეშ “ . 
 მოვიდა მაშინ აღსასრული ? 
 გარკვეულწილად , ეს მართლაც ასე იყო . 
 ახ . 
 წ . 
 70 წელს დადგა იუდეველთა სისტემის აღსასრული , როცა რომის ჯარმა იერუსალიმი და მისი ტაძარი გაანადგურა . 
 მაგრამ იეჰოვას განზრახვის თანახმად , სატანის ბოროტი ქვეყნიერების აღსასრულამდე სამქადაგებლო საქმიანობას უფრო დიდი მასშტაბებისთვის უნდა მიეღწია . 
 დამოწმება დღეს 
 როგორ ესმოდათ ბიბლიის მკვლევარებს სამქადაგებლო საქმიანობის მნიშვნელობა ? 
 მეცხრამეტე საუკუნის ბოლოს , რელიგიური განდგომილების დადგომიდან დიდი ხნის შემდეგ , წმინდა თაყვანისმცემლობა აღდგა . 
 ბიბლიის მკვლევარებს ( ასე ეწოდებოდათ მაშინ იეჰოვას მოწმეებს ) კარგად ესმოდათ იესოს მითითება , რომ მოწაფეებად უნდა მოემზადებინათ ხალხი ყველა ერიდან . 
 1914 წელს სამქადაგებლო საქმიანობაში დაახლოებით 5 100 ადამიანი აქტიურად მონაწილეობდა და სასიხარულო ცნობამ 68 ქვეყანასა და ტერიტორიამდე მიაღწია . 
 იმ დროისთვის ბიბლიის მკვლევარებს მათეს 24 : 14 - ში ჩაწერილი წინასწარმეტყველების მნიშვნელობა ბოლომდე არ ესმოდათ . 
 მე - 19 საუკუნის ბოლოს ბიბლია , რომელშიც მოცემულია სასიხარულო ცნობა , ბიბლიური საზოგადოებების ძალისხმევით ბევრ ენაზე ითარგმნა და მთელ მსოფლიოში გავრცელდა . 
 ამიტომ რამდენიმე ათეული წლის მანძილზე ბიბლიის მკვლევარები თვლიდნენ , რომ სასიხარულო ცნობა უკვე ექადაგა ხალხებს ყველა ერიდან . 
 13 , 14 . 
 რა იყო ნათქვამი ღვთის განზრახვასთან დაკავშირებით 1928 წლის „ საგუშაგო კოშკში “ ? 
 თანდათანობით იეჰოვას წყალობით ბიბლიის მკვლევარები უფრო მეტად ჩასწვდნენ ღვთის განზრახვას . 
 1928 წლის 1 დეკემბრის „ საგუშაგო კოშკში “ ასეთი სიტყვები იყო ნათქვამი : „ განა შეიძლება ითქვას , რომ ბიბლიების გავრცელებით უკვე შესრულდა სამქადაგებლო საქმიანობასთან დაკავშირებული წინასწარმეტყველება ? 
 რა თქმა უნდა , არა . 
 თუმცა ბიბლიის მრავალი ეგზემპლარი უკვე გავრცელდა , ღვთის მოწმეთა პატარა ჯგუფმა კვლავ უნდა განაგრძოს ლიტერატურის ბეჭდვა , რომელშიც ახსნილი იქნება ღვთის განზრახვა . 
 ამასთანავე მათ უნდა მიაკითხონ იმ ადამიანებს , რომლებსაც უკვე აქვთ ეს ბიბლიები . 
 სხვაგვარად ადამიანები ვერ გაიგებენ , რომ მესიანურმა სამეფომ უკვე დაიწყო მმართველობა “ . 
 „ საგუშაგო კოშკის “ იმავე გამოცემაში ნათქვამი იყო : « 1920 წელს . . . 
 ბიბლიის მკვლევარები უკეთესად ჩასწვდნენ მათეს 24 : 14 - ში მოცემული უფლის წინასწარმეტყველების მნიშვნელობას . 
 მათ გაიგეს , რომ „ სასიხარულო ცნობა “ , რომელიც ნაქადაგები უნდა ყოფილიყო მთელ მსოფლიოში ყველა ხალხისთვის დასამოწმებლად , მოიცავდა არა სამეფოს დამყარების შესახებ ცნობას , არამედ იმას , რომ მესიანურმა მეფემ უკვე დაიწყო მეფობა » . 
 რა მასშტაბებს მიაღწია სამქადაგებლო საქმიანობამ 1920 - იანი წლებიდან ? 
 „ მოწმეთა პატარა ჯგუფი “ 1920 - იანი წლებიდან გაიზარდა . 
 შემდგომ ათწლეულებში მათ შეუერთდა „ სხვა ცხვრებისგან “ შემდგარი „ უამრავი ხალხი “ . 
 დღეს 235 ქვეყანასა და ტერიტორიაზე 6 613 829 მაუწყებელი ქადაგებს . 
 მართლაც რა სასწაულებრივად სრულდება წინასწარმეტყველება ! 
 ასეთი მასშტაბებით ჯერ არასდროს ყოფილა ნაქადაგები „ სასიხარულო ცნობა სამეფოს შესახებ “ . 
 იეჰოვას ამდენ ერთგულ მსახურს არასოდეს უცხოვრია დედამიწაზე . 
 რა გაკეთდა გასულ სამსახურებრივ წელს ? 
 ( იხილეთ 27 — 30 გვერდებზე მოცემული ცხრილი ) . 
 მოწმეთა ეს დიდი ჯგუფი გულმოდგინედ მსახურობდა 2005 სამსახურებრივი წლის განმავლობაში . 
 235 ქვეყანასა და ტერიტორიაზე სამქადაგებლო საქმიანობას მათ მილიარდ საათზე მეტი დაუთმეს . 
 მილიონობით განმეორებითი მონახულება გაკეთდა და მილიონობით ბიბლიის შესწავლა ჩატარდა . 
 ეს ყოველივე შესრულდა იეჰოვას მოწმეთა მიერ , რომლებიც დიდ დროსა და ძალებს ახმარენ ღვთის სიტყვის ქადაგებას . 
 იეჰოვა წმინდა სულით კვლავაც აძლიერებს თავის მსახურებს , რათა შესრულდეს მისი ნება . 
 გულმოდგინედ დამოწმება 
 როგორ ეხმაურებიან იეჰოვას მოწმეები იესოს სიტყვებს სასიხარულო ცნობის ქადაგებასთან დაკავშირებით ? 
 დაახლოებით 2 000 წელი გავიდა მას შემდეგ , რაც იესომ სამქადაგებლო საქმიანობასთან დაკავშირებით წინასწარმეტყველება წარმოთქვა . 
 მიუხედავად ამისა , ღვთის ხალხი კვლავ ენთუზიაზმით ქადაგებს . 
 ჩვენ ვიცით , რომ კეთილი საქმეების კეთების დროს მოთმინების გამოვლენით იეჰოვას ისეთ თვისებებს ვირეკლავთ , როგორიცაა სიყვარული , გულმოწყალება და მოთმინება . 
 იეჰოვას მსგავსად , არც ჩვენ გვინდა , ვინმე დაიღუპოს , არამედ , გვსურს , რომ ადამიანებმა მოინანიონ და ღმერთს შეურიგდნენ . 
 ღვთის წმინდა ‘ სულით ანთებული ’ მოწმეები გულმოდგინედ განაგრძობენ სასიხარულო ცნობის ქადაგებას დედამიწის კიდეებამდე . 
 ამის შედეგად მთელ მსოფლიოში ადამიანები იღებენ ჭეშმარიტებას და იეჰოვას სიყვარულით აღსავსე ხელმძღვანელობას მიჰყვებიან . 
 განვიხილოთ ზოგიერთი შემთხვევა . 
 18 , 19 . 
 რომელი შემთხვევები შეგიძლიათ მოიყვანოთ იმასთან დაკავშირებით , რომ სასიხარულო ცნობას დადებითად ეხმაურებიან ? 
 ჩარლზს დასავლეთ კენიაში თამბაქოს პლანტაცია ჰქონდა . 
 მან 1998 წელს 8 ტონაზე მეტი თამბაქო გაყიდა და ის თამბაქოს საუკეთესო მომყვანად აღიარეს . 
 ამ პერიოდში ჩარლზმა ბიბლიის შესწავლა დაიწყო . 
 მალე მან გაიგო , რომ თამბაქოს მოყვანით დაარღვევდა იესოს კანონს მოძმის სიყვარულთან დაკავშირებით . 
 როცა ჩარლზი მიხვდა , რომ „ საუკეთესო თამბაქოს მომყვანი “ „ საუკეთესო მკვლელის “ ტოლფასი იყო , მან თამბაქოს ნარგავები გაანადგურა . 
 ჩარლზმა სულიერად წინ წაიწია , მოინათლა და ახლა კრებაში პიონერად და მომსახურედ მსახურობს . 
 უდავოა , რომ გლობალური სამქადაგებლო საქმიანობით იეჰოვა ‘ არყევს ’ ხალხებს და მისთვის ‘ საწადელნი ’ მის ორგანიზაციაში მოდიან . 
 პედრო , რომელიც პორტუგალიაში ცხოვრობს , 13 წლის ასაკში შევიდა სასულიერო სემინარიაში . 
 მას სურდა გამხდარიყო მისიონერი და სხვებისთვის ბიბლია ესწავლებინა . 
 მალე მან დატოვა სემინარია იმიტომ , რომ იქ ბიბლიას თითქმის არ ასწავლიდნენ . 
 ექვსი წლის შემდეგ , მან ლისაბონის უნივერსიტეტში ფსიქოლოგიის ფაკულტეტზე დაიწყო სწავლა . 
 პედრო ცხოვრობდა დეიდასთან , რომელიც იეჰოვას მოწმე იყო . 
 დეიდა ეუბნებოდა მას , რომ ბიბლიის შესწავლა დაეწყო . 
 ამ დროისთვის პედროს უკვე ეჭვი ეპარებოდა ღვთის არსებობაში და ვერ გადაეწყვიტა , ღირდა თუ არა ბიბლიის შესწავლა . 
 მან რჩევისთვის თავის პროფესორს მიმართა , რომელიც ფსიქოლოგიას ასწავლიდა . 
 პროფესორმა უთხრა , რომ ფსიქოლოგიის მიხედვით , ადამიანი , რომელიც გადაწყვეტილებას ვერ იღებს , საკუთარ თავს ვნებს . 
 ამის შემდეგ პედრომ ბიბლიის შესწავლა დაიწყო . 
 ის ახლახან მოინათლა და თავად ეხმარება სხვებს ბიბლიის შესწავლაში . 
 რატომ გვიხარია , რომ დამოწმების საქმიანობა ასეთ მასშტაბებს აღწევს ? 
 ჩვენთვის ცნობილი არაა , თუ რა მასშტაბებს მიაღწევს დამოწმების საქმიანობა . 
 არც დღე და საათი ვიცით , თუ როდის მოვა აღსასრული . 
 ჩვენ მხოლოდ ის ვიცით , რომ ეს დღე მალე დადგება . 
 გვიხარია , რომ დღეს სასიხარულო ცნობის ქადაგება ასეთ მასშტაბებს აღწევს . 
 ეს კი იმის ერთ - ერთი მტკიცებაა , რომ მალე ადამიანურ მმართველობებს ღვთის სამეფო შეცვლის . 
 ყოველ წელს მილიონობით ადამიანს შესაძლებლობა ეძლევა , გამოეხმაუროს სასიხარულო ცნობას , რაც იეჰოვა ღმერთს განადიდებს . 
 დაე ვიყოთ გადაწყვეტილებით აღსავსენი , შევინარჩუნოთ ერთგულება და მსოფლიო საძმოსთან ერთად განვაგრძოთ ყველა ხალხისთვის დამოწმება ! 
 ასე მოქმედებით ჩვენს თავსაც ვიხსნით და ჩვენს მსმენელებსაც . 
 გახსოვთ თუ არა ? 
 • რატომ არის მათეს 24 : 14 - ში მოცემული წინასწარმეტყველება გასაოცარი ? 
 • რას აკეთებდნენ ადრეული ქრისტიანები , რომ ექადაგათ სასიხარულო ცნობა და რა შედეგები მოჰყვა მათ ძალისხმევას ? 
 • როგორ გაიგეს ბიბლიის მკვლევარებმა , რომ აუცილებელი იყო ყველა ხალხისთვის დამოწმება ? 
 • გასულ სამსახურებრივ წელს იეჰოვას მოწმეთა საქმიანობიდან განსაკუთრებით რამ მიიპყრო თქვენი ყურადღება ? 
 [ ცხრილი 27 - 30 გვერდებზე ] 
 იეჰოვას მოწმეების 2005 სამსახურებრივი წლის მსოფლიო ანგარიში 
 ( იხილეთ პუბლიკაცია ) 
 [ რუკა / სურათები 25 გვერდზე ] 
 სასიხარულო ცნობის საქადაგებლად პავლე ზღვასა თუ ხმელეთზე ათასობით კილომეტრს გადიოდა . 
 [ სურათი 24 გვერდზე ] 
 იეჰოვამ პეტრეს დაავალა , რომ კორნელიუსისა და მისი ოჯახისთვის დაემოწმებინა . 
 ღვთის განზრახვის შესასრულებლად ხელმძღვანელობის გაწევა 
 „ [ ღმერთი ] ყველაფერს თავისი ნებისამებრ ამოქმედებს “ . 
 რატომ აქვს იეჰოვას მოწმეთა ყველა კრებას შეხვედრა 2006 წლის 12 აპრილს ? 
 ორიათას ექვსი წლის 12 აპრილს , ოთხშაბათ საღამოს , უფლის გახსენების საღამოს აღსანიშნავად დაახლოებით 16 მილიონი ადამიანი შეიკრიბება . 
 თითოეული შეხვედრის ადგილას მაგიდაზე იდება უფუარი პური , რომელიც ქრისტეს სხეულის სიმბოლოა და წითელი ღვინო , რომლითაც მის მიერ დაღვრილი სისხლია წარმოდგენილი . 
 წარმოთქმული იქნება მოხსენება იესოს სიკვდილის გახსენების საღამოს მნიშვნელობის შესახებ . 
 ამ მოხსენების ბოლო ნაწილში ჩამოატარებენ ამ სიმბოლოებს — თავიდან პურს , შემდეგ კი ღვინოს . 
 იეჰოვას მოწმეთა ზოგ კრებაში ერთი ან მეტი დამსწრე მიიღებს ამ სიმბოლოებს . 
 უმეტეს კრებებში კი დამსწრეთაგან არავინ მიიღებს მათ . 
 რატომ არის , რომ სიმბოლოებს იღებს ქრისტიანთა ასე მცირე რაოდენობა , ანუ ისინი , რომელთაც ზეციერი ცხოვრების იმედი აქვთ , ხოლო უმრავლესობა , რომელთაც მიწიერი ცხოვრების იმედი აქვთ , არ იღებს ? 
 2 , 3 . 
 ა ) როგორ განაგრძობდა იეჰოვა შემოქმედებას თავისი განზრახვის შესაბამისად ? 
 ბ ) რა მიზნით შექმნა იეჰოვამ დედამიწა და ადამიანები ? 
 იეჰოვა არის განზრახვების ღმერთი . 
 განზრახვის შესასრულებლად , ის „ ყველაფერს თავისი ნებისამებრ ამოქმედებს “ . 
 ღმერთმა თავდაპირველად თავისი მხოლოდშობილი ძე შექმნა . 
 შემდეგ ამ ძის მეშვეობით იეჰოვამ შექმნა სულიერი ძეები და ფიზიკური სამყარო , მათ შორის დედამიწა და მასზე მცხოვრები ადამიანები . 
 იეჰოვას დედამიწა არ შეუქმნია საცდელ ადგილად , საიდანაც ადამიანებს ზეცაში სულიერ ძეთა ოჯახის შესავსებად წაიყვანდა , როგორც ამას ქრისტიანული სამყაროს ეკლესიები ასწავლიან . 
 დედამიწის შექმნისას იეჰოვას კონკრეტული მიზანი ჰქონდა ; მან იგი „ დასასახლებლად გამოსახა “ . 
 იეჰოვამ დედამიწა ადამიანებისთვის და ადამიანები დედამიწისთვის შექმნა . 
 მთელი პლანეტა უნდა გამხდარიყო სამოთხე , რომელზეც სამართლიანი ადამიანები დასახლდებოდნენ ; მათ უნდა დაემუშავებინათ მიწა და მოევლოთ თავიანთი პლანეტისთვის . 
 ადამიანთა პირველ წყვილს არასდროს ჰქონია იმის პერსპექტივა , რომ საბოლოოდ ზეცაში წასულიყვნენ . 
 იეჰოვას განზრახვას დაბრკოლება ექმნება 
 როგორ შეექმნა იეჰოვას უზენაეს მმართველობას დაბრკოლება კაცობრიობის ისტორიის გარიჟრაჟზე ? 
 ღვთის ერთმა სულიერმა ძემ ბოროტად გამოიყენა ღვთიური ძღვენი — ნების თავისუფლება — და გადაწყვიტა , წინ აღდგომოდა იეჰოვას განზრახვის შესრულებას . 
 მან დაარღვია სიმშვიდე , რომლითაც იეჰოვას უზენაესი მმართველობის მორჩილი ყველა ქმნილება სარგებლობს . 
 სატანამ ადამიანთა პირველი წყვილი ღვთისგან დამოუკიდებლობის გზაზე დააყენა . 
 სატანამ ეჭვი იეჰოვას სიძლიერეში კი არ შეიტანა , არამედ იმაში , თუ როგორ ავლენდა იეჰოვა უზენაესობას ; ასე რომ , ეშმაკი საკამათოს ხდიდა იეჰოვას უფლებას , ყოფილიყო მმართველი . 
 ამგვარად , იეჰოვას უზენაესი მმართველობის შესახებ უმნიშვნელოვანესი საკამათო საკითხი აქ , დედამიწაზე , კაცობრიობის ისტორიის გარიჟრაჟზე წამოიჭრა . 
 კიდევ რა საკამათო საკითხი წამოიჭრა და ვისთან დაკავშირებით ? 
 სატანამ იობის დღეებში წამოჭრა მეორე საკითხიც , რომელიც მჭიდროდ უკავშირდება უზენაესი მმართველობის შესახებ ძირითად საკამათო საკითხს . 
 მან ეჭვქვეშ დააყენა იეჰოვას იმ ქმნილებათა აღძვრები , რომლებიც მას ემორჩილებოდნენ და ემსახურებოდნენ . 
 სატანის სიტყვებიდან გამომდინარე , ისინი ამას ეგოისტური მიზნით აკეთებდნენ და , თუ გამოცდის წინაშე დადგებოდნენ , ღმერთს ზურგს შეაქცევდნენ . 
 ეს საკამათო საკითხი ადამიანებთან დაკავშირებით იყო წამოჭრილი , მაგრამ იგი ეხებოდა ღვთის სულიერ ძეებსაც , თვით იეჰოვას მხოლოდშობილ ძესაც კი . 
 როგორ აღმოჩნდა იეჰოვა თავისი განზრახვისა და სახელის ერთგული ? 
 იეჰოვამ , რომელიც თავისი განზრახვის ერთგულია და საკუთარი სახელის მნიშვნელობის თანახმად მოქმედებს , საკუთარი თავი წინასწარმეტყველად და მხსნელად იქცია * . 
 მან სატანას უთხრა : „ ჩამოვაგდებ მტრობას შენსა და დედაკაცს შორის , და შენს თესლსა და მის თესლს შორის : ის თავს გაგიჭეჭყავს და შენ მას ქუსლს დაუგესლავ “ . 
 „ ქალის “ ანუ თავისი ორგანიზაციის ზეციერი ნაწილის მეშვეობით იეჰოვა პასუხს გასცემდა სატანას და ადამის შთამომავლებს გათავისუფლებისა და სიცოცხლის იმედს მისცემდა . 
 „ თავისი ნების წმინდა საიდუმლო “ 
 პავლე მოციქულის მეშვეობით , რა გვამცნო იეჰოვამ თავის განზრახვასთან დაკავშირებით ? 
 ეფესოში მცხოვრებ ქრისტიანთათვის მიწერილ წერილში მოციქული პავლე კარგად ხსნის , თუ როგორ ხელმძღვანელობს იეჰოვა თავისი განზრახვის შესრულებას . 
 ის წერს : „ გვამცნო თავისი ნების წმინდა საიდუმლო , რომელიც მოსაწონია მისთვის , და გადაწყვიტა , განაგოს დანიშნული დროების გასრულებამდე , კერძოდ , ქრისტეში კვლავ მოუყაროს თავი ყველაფერს , რაც ზეცაშია და რაც დედამიწაზეა “ . 
 იეჰოვას დიდებული განზრახვაა , გაერთიანებულ სამყაროში ცხოვრობდნენ ქმნილებები , რომლებიც სიყვარულით დაემორჩილებიან მის უზენაეს მმართველობას . 
 ამგვარად განიწმინდება მისი სახელი ; დამტკიცდება , რომ სატანა მატყუარაა და შესრულდება ღვთის ნება „ როგორც ზეცაში , ისე დედამიწაზე “ . 
 რაზე მიუთითებს ბერძნული სიტყვა , რომელიც თარგმნილია როგორც „ განაგოს “ ? 
 იეჰოვას განზრახვა , „ რომელიც მოსაწონია მისთვის “ , შესრულდებოდა იმის წყალობით , რომ იგი ხელმძღვანელობას გაუწევდა ანუ ‘ განაგებდა ’ მის განხორციელებას . 
 პავლემ აქ გამოიყენა სიტყვა , რომელიც სიტყვასიტყვით „ ოჯახის გაძღოლას “ ნიშნავს . 
 ის მიუთითებს არა მთავრობაზე , მაგალითად მესიანურ სამეფოზე , არამედ იმაზე , თუ როგორ ხდება ხელმძღვანელობის გაწევა * . 
 იეჰოვა შესანიშნავად უხელმძღვანელებდა თავისი განზრახვის შესრულებას ; განზრახვისა , რომელშიც საუკუნეების განმავლობაში თანდათანობით „ წმინდა საიდუმლოს “ გამხელაც შევიდოდა . 
 როგორ გაამჟღავნა იეჰოვამ თანდათანობით თავისი ნების შესახებ წმინდა საიდუმლო ? 
 მთელი რიგი შეთანხმებების საშუალებით იეჰოვამ თანდათანობით ნათელი გახადა , თუ როგორ შესრულდებოდა მისი განზრახვა ედემის ბაღში აღთქმულ „ თესლთან “ ანუ შთამომავალთან დაკავშირებით . 
 აბრაამთან დადებული შეთანხმებით ცხადი გახდა , რომ აღთქმული შთამომავალი დედამიწას აბრაამის ხაზიდან მოევლინებოდა და მისი საშუალებით ‘ იკურთხებოდა დედამიწის ყოველი ხალხი ’ . 
 ამ შეთანხმებიდან ისიც ჩანდა , რომ შთამომავლის ძირითად ნაწილთან სხვებიც იქნებოდნენ დაკავშირებული . 
 ხორციელ ისრაელთან კანონის საფუძველზე დადებული შეთანხმებიდან გამოჩნდა , რომ იეჰოვას განზრახვაში შედიოდა , ჰყოლოდა „ მღვდელთა სამეფო “ . 
 დავითთან დადებული შეთანხმებით ცხადი გახდა , რომ შთამომავალი სამეფოს მარადიული მეთაური იქნებოდა . 
 მას შემდეგ , რაც კანონის საფუძველზე დადებულმა შეთანხმებამ ისრაელები მესიამდე მიიყვანა , იეჰოვამ თავისი განზრახვის შესრულების სხვა მხარეებიც ცხადყო . 
 ის ადამიანები , რომლებიც შთამომავლის ძირითად ნაწილთან იქნებოდნენ დაკავშირებულნი , შექმნიდნენ ნაწინასწარმეტყველებ „ მღვდელთა სამეფოს “ და მათთან , როგორც ახალ სულიერ „ ისრაელთან “ , დაიდებოდა „ ახალი შეთანხმება “ * . 
 10 , 11 . 
 ა ) როგორ ცხადყო იეჰოვამ , ვინ იქნებოდა ნაწინასწარმეტყველები შთამომავალი ? 
 ბ ) რატომ მოვიდა დედამიწაზე ღვთის მხოლოდშობილი ძე ? 
 ღვთის განზრახვის შესასრულებლად ხელმძღვანელობის გაწევისას , დადგა დრო , როდესაც დედამიწას ნაწინასწარმეტყველები შთამომავალი უნდა მოვლენოდა . 
 იეჰოვამ ანგელოზი გაბრიელი გაგზავნა მარიამთან , რათა მისთვის ემცნო , რომ გაუჩნდებოდა ძე , რომლისთვისაც იესო უნდა დაერქმია . 
 ანგელოზმა მარიამს უთხრა : „ ის დიდი იქნება და უზენაესის ძე დაერქმევა . 
 იეჰოვა ღმერთი მას დავითის , მამამისის ტახტს მისცემს და ის მარადიულად იმეფებს იაკობის სახლზე . 
 მის სამეფოს ბოლო არ ექნება “ . 
 ამგვარად ცხადი გახდა , ვინ იქნებოდა აღთქმული შთამომავალი . 
 დედამიწაზე უნდა მოსულიყო იეჰოვას მხოლოდშობილი ძე და უნდა გამოცდილიყო . 
 სატანას გამოწვევაზე სრულყოფილი პასუხის გაცემა მის ხელში იქნებოდა . 
 დარჩებოდა ის მამის ერთგული ? 
 ეს წმინდა საიდუმლოს ნაწილი იყო . 
 მოციქულმა პავლემ იესოს როლის შესახებ მოგვიანებით აღნიშნა : « ღვთისადმი ერთგულების წმინდა საიდუმლო , უეჭველად , დიდია : „ ის გამოცხადდა ხორცში , მართლად იქნა აღიარებული სულში , ეჩვენა ანგელოზებს , მასზე იქადაგეს ყველა ხალხში , ირწმუნეს ქვეყნიერებაში და აყვანილ იქნა დიდებაში “ » . 
 დიახ , იესომ სიკვდილამდე ურყევი ერთგულებით საბოლოო პასუხი გასცა სატანის გამოწვევას . 
 მაგრამ წმინდა საიდუმლოს სხვა დეტალები ჯერ კიდევ უცნობი იყო . 
 „ სამეფოს წმინდა საიდუმლო “ 
 12 , 13 . 
 ა ) რა შედის „ ღვთის სამეფოს წმინდა საიდუმლოში “ ? 
 ბ ) რა იყო საჭირო იმისთვის , რომ იეჰოვას ადამიანთა განსაზღვრული რაოდენობა ზეცაში საცხოვრებლად შეერჩია ? 
 გალილეაში ქადაგების დროს იესომ აღნიშნა , რომ წმინდა საიდუმლო მჭიდროდ იყო დაკავშირებული მესიანურ მთავრობასთან . 
 მან თავის მოწაფეებს უთხრა : « თქვენ ნება გაქვთ მოცემული , გაიგოთ ზეციერი სამეფოს [ „ ღვთის სამეფოს “ , მარკოზი 4 : 11 ] წმინდა საიდუმლოები » . 
 ამ საიდუმლოებში შედიოდა 144 000 ადამიანისგან შემდგარი „ მცირე სამწყსოს “ წევრების არჩევა , რათა ისინი ღვთის ძესთან ერთად ყოფილიყვნენ შთამომავლის ნაწილი და მასთან ერთად ზეციდან ემმართველათ . 
 ვინაიდან ადამიანები დედამიწაზე საცხოვრებლად იყვნენ შექმნილნი , ზეცაში ზოგიერთი ადამიანის წასასვლელად საჭირო იყო , იეჰოვას ისინი „ ახალ ქმნილებებად “ შეექმნა . 
 მოციქული პეტრე , რომელსაც ზეციერი ცხოვრების ეს განსაკუთრებული იმედი ჰქონდა , წერდა : „ კურთხეულია ღმერთი , ჩვენი უფლის იესო ქრისტეს მამა , რომელმაც დიდი გულმოწყალებით გვშობა ხელახლა , რათა იესო ქრისტეს მკვდრეთით აღდგომის მეშვეობით ცოცხალი იმედი გვქონოდა და მიგვეღო უხრწნელი , წაუბილწველი და უჭკნობელი მემკვიდრეობა . 
 ის ზეცაში ინახება თქვენთვის “ . 
 ა ) როგორ შეეხო ‘ ღვთის სამეფოს შესახებ წმინდა საიდუმლო ’ არაებრაელებს ? 
 ბ ) რა გვაძლევს „ ღვთის სიღრმეების “ გაგების შესაძლებლობას ? 
 მომავალ სამეფო მთავრობასთან დაკავშირებულ წმინდა საიდუმლოში ისიც შედიოდა , რომ ზეცაში ქრისტესთან ერთად მეფობისთვის მოწოდებულ მცირერიცხოვან ადამიანთა შორის ღმერთი არაებრაელებსაც აირჩევდა . 
 პავლემ ამ საკითხთან დაკავშირებით იეჰოვას „ განმგებლობა “ — ანუ ის , თუ როგორ უხელმძღვანელებდა თავისი განზრახვის შესრულებას — შემდეგნაირად ახსნა : „ სხვა თაობებში ადამიანთა ძეებისთვის არ გამხდარა ცხადი ეს საიდუმლო , როგორც ახლა გაუმჟღავნდათ სულით მის წმინდა მოციქულებსა და წინასწარმეტყველებს , რომ უცხოტომელები თანამემკვიდრეები , ერთი სხეულის ნაწილები და დანაპირების მოზიარე უნდა იყვნენ ჩვენთან ერთად სასიხარულო ცნობის მეშვეობით ქრისტე იესოსთან ერთობაში “ . 
 წმინდა საიდუმლოს ეს ნაწილი გაუმჟღავნდათ „ წმინდა მოციქულებს “ . 
 მსგავსად ამისა , წმინდა სულის დახმარების გარეშე ჩვენ ვერ გავიგებდით „ ღვთის სიღრმეებს “ . 
 15 , 16 . 
 რატომ აირჩია იეჰოვამ ადამიანები ქრისტეს თანამმართველებად ? 
 ბიბლიაში ნათქვამია , რომ ზეციერ სიონის მთაზე კრავთან ერთად დგას „ ას ორმოცდაოთხი ათასი “ , რომლებიც „ დედამიწიდან ნაყიდნი “ არიან „ როგორც პირველი ნაყოფი ღვთისა და კრავისთვის “ , იესო ქრისტესთვის . 
 იეჰოვამ მხოლოდშობილი ზეციერი ძე შეარჩია იმისათვის , რომ აღთქმული შთამომავლის ძირითადი ნაწილი ყოფილიყო , მაგრამ რატომ აირჩია მან ქრისტეს თანამმართველებად ადამიანები ? 
 მოციქული პავლე ხსნის , რომ ღმერთმა ისინი „ მისი [ ღვთის ] განზრახვით “ „ თავისი ნება - სურვილისამებრ “ აირჩია . 
 იეჰოვას მიზანია , განწმინდოს თავისი დიდებული და წმინდა სახელი და ყველასთვის აშკარა გახადოს , რომ აქვს უფლება , იყოს უზენაესი მმართველი . 
 თავისი შეუდარებელი სიბრძნით „ განმგებლობისას “ , ანუ მოვლენათა განვითარების ხელმძღვანელობისას , იეჰოვამ საკუთარი ძე გამოგზავნა დედამიწაზე , სადაც ის ბოლომდე გამოიცადა . 
 გარდა ამისა , იეჰოვას განზრახული ჰქონდა , თავისი ძის მესიანურ მთავრობაში ყოფილიყვნენ ის ადამიანებიც , რომლებიც სიკვდილამდე უერთგულებდნენ ღვთის უზენაეს მმართველობას . 
 რატომ არის ჩვენთვის სასიხარულო იმის ცოდნა , რომ ქრისტე და მისი თანამმართველები ერთ დროს ადამიანები იყვნენ ? 
 თავისი ძის დედამიწაზე გამოგზავნით და მესიანურ მთავრობაში იესოსთან ერთად მმართველობისთვის ადამიანების არჩევით იეჰოვამ ადამის შთამომავლების მიმართ დიდი სიყვარული გამოავლინა . 
 როგორ შეიძლებოდა ამას სარგებლობა მოეტანა იეჰოვას სხვა ერთგული ადამიანებისთვისაც აბელიდან მოყოლებული ? 
 კაცობრიობის მიმართ იეჰოვას თავდაპირველი განზრახვის შესასრულებლად საჭირო იქნებოდა ცოდვისა და სიკვდილის მონებად დაბადებულ არასრულყოფილ ადამიანთა სულიერი და ფიზიკური გამოჯანსაღება და სრულყოფილებამდე მიყვანა . 
 რა მანუგეშებელია ყველასთვის , ვისაც დედამიწაზე მარადიული ცხოვრების იმედი აქვს , იმის ცოდნა , რომ ღვთის სამეფოს მეფე მათ მიმართ სიყვარულსა და სიკეთეს გამოავლენს ისევე , როგორც ის ამ თვისებებს დედამიწაზე მსახურებისას თავისი მოწაფეების მიმართ ავლენდა ! . 
 და რა გამამხნევებელია , რომ ზეცაში ქრისტეს თანამმართველი მეფე - მღვდლები იქნებიან ის მორწმუნე ადამიანები , რომლებიც ერთ დროს თავად ებრძოდნენ სისუსტეებს და ისეთივე სირთულეებს ხვდებოდნენ , როგორიც ჩვენ გვაქვს . 
 იეჰოვას განზრახვის შესრულებას ხელს ვერაფერი შეუშლის 
 18 , 19 . 
 რატომ არის პავლეს მიერ ეფესოელების 1 : 8 — 11 - ში ჩაწერილი სიტყვები ახლა უფრო ნათელი ჩვენთვის და რას განვიხილავთ მომდევნო სტატიაში ? 
 ახლა ჩვენ უკეთესად გვესმის პავლეს მიერ ცხებული ქრისტიანებისთვის მიწერილი იმ სიტყვების მნიშვნელობა , რომლებიც ეფესოელების 1 : 8 — 11 - შია ჩაწერილი . 
 პავლემ თქვა , რომ იეჰოვამ ცხებულებს ამცნო „ თავისი ნების წმინდა საიდუმლო “ , კერძოდ კი ის , რომ ისინი ქრისტესთან ერთად „ მემკვიდრეებად “ არიან დანიშნულნი და „ განწესებულნი იმისი განზრახვით , ვინც ყველაფერს თავისი ნებისამებრ ამოქმედებს “ . 
 ჩვენ გვესმის , რომ ეს შეესაბამება იეჰოვას საოცარ ხელმძღვანელობას , რომლის მიზანიც ღვთიური განზრახვის შესრულებაა . 
 ეს ინფორმაცია აგრეთვე გვეხმარება , გავიგოთ , უფლის გახსენების საღამოზე დამსწრე ქრისტიანთაგან რატომ იღებს სიმბოლოებს მხოლოდ შეზღუდული რაოდენობა . 
 მომდევნო სტატიიდან დავინახავთ , რას ნიშნავს ქრისტეს სიკვდილის გახსენების საღამო ზეციერი იმედის მქონე ქრისტიანთათვის . 
 აგრეთვე გავიგებთ , რატომ უნდა იყვნენ დედამიწაზე ცხოვრების იმედის მქონე მილიონები დაინტერესებულნი იმით , თუ რას ასიმბოლოებს გახსენების საღამო . 
 [ სქოლიოები ] 
 ღვთის სახელი სიტყვასიტყვით ნიშნავს „ აქცევინებს “ . 
 თავისი განზრახვის სისრულეში მოსაყვანად იეჰოვას შეუძლია იქცეს იმად , რადაც უნდა . 
 პავლეს სიტყვები ცხადყოფს , რომ ეს „ განმგებლობა “ , ანუ ხელმძღვანელობა , მის დღეებში უკვე მოქმედებდა , მაშინ როდესაც წმინდა წერილები მიუთითებს , რომ მესიანური სამეფო 1914 წლამდე არ დამყარებულა . 
 ღვთის განზრახვის შესრულებასთან დაკავშირებული ამ შეთანხმებების შესახებ დაწვრილებითი ინფორმაციის ნახვა შეგიძლიათ 1989 წლის 1 თებერვლის „ საგუშაგო კოშკში “ , გვერდები 10 — 15 ( ინგლ . ) . 
 გასამეორებლად 
 • რატომ შექმნა იეჰოვამ დედამიწა და ადამიანები ? 
 • რატომ იყო აუცილებელი , რომ იეჰოვას მხოლოდშობილი ძე გამოცდილიყო დედამიწაზე ? 
 • რატომ აირჩია იეჰოვამ ქრისტეს თანამმართველებად ადამიანები ? 
 ვიაროთ გზაზე , რომელიც უფრო და უფრო ნათდება 
 „ მართალთა გზა დილის ნათელივითაა : უფრო და უფრო ნათდება დღის დადგომამდე “ . 
 1 , 2 . 
 იეჰოვასგან მომდინარე სულიერი სინათლის მატებასთან ერთად რა ცვლილებები ხდება მის ხალხში ? 
 ვის შეუძლია უკეთესად აღწეროს , რა გავლენას ახდენს მზის ამოსვლა სიბნელეზე , თუ არა სინათლის წყაროს — იეჰოვა ღმერთს ? . 
 ‘ როდესაც ცისკარი მოიცავს ქვეყნის კიდეებს , — ამბობს ღმერთი , — დედამიწა იცვლება როგორც თიხა საბეჭდავის ქვეშ , და ბევრი რამ თითქოს სამოსელით იმოსება ’ . 
 რაც უფრო მეტად ეფინება მზის სხივები დედამიწას , მით უფრო გამოკვეთილად და ნათლად ჩანს ყველაფერი , სწორედ ისე , როგორც რბილ თიხაზე იკვეთება ბეჭედზე ამოტვიფრული გამოსახულება . 
 იეჰოვა არის სულიერი სინათლის წყაროც . 
 მიუხედავად იმისა , რომ მსოფლიო წყვდიადშია , ჭეშმარიტი ღმერთი განაგრძობს თავისი ხალხისთვის სინათლის მოფენას . 
 რა შედეგი მოაქვს ამას ? 
 ბიბლიაში ნათქვამია : „ მართალთა გზა დილის ნათელივითაა : უფრო და უფრო ნათდება დღის დადგომამდე “ . 
 იეჰოვასგან მომდინარე მეტი და მეტი სინათლე კვლავაც უნათებს ღვთის ხალხს გზას . 
 შედეგად , მათში ხდება ორგანიზაციასთან , ბიბლიურ სწავლებებსა და ქრისტიანულ ქცევასთან დაკავშირებული ცვლილებები . 
 სინათლის მატება და ორგანიზაციული ცვლილებები 
 რა არის აღთქმული ესაიას 60 : 17 – ში ? 
 ესაიას მეშვეობით იეჰოვამ იწინასწარმეტყველა : „ სპილენძის ნაცვლად მოვიტან ოქროს და რკინის ნაცვლად მოვიტან ვერცხლს , ხეების ნაცვლად — სპილენძს და ქვების ნაცვლად — რკინას “ . 
 როგორც შედარებით ნაკლებად ღირებული ლითონის უკეთესით შეცვლა არის გაუმჯობესების მაჩვენებელი , ისე იეჰოვას მოწმეები განიცდიან ორგანიზაციულ საკითხებში გაუმჯობესებას „ ამ სისტემის აღსასრულის “ ჟამს ანუ „ ბოლო დღეებში “ . 
 რა ღონისძიება გატარდა 1919 წელს და რა სარგებლობა მოიტანა ამან ? 
 ბოლო დღეების დასაწყისში ბიბლიის მკვლევარების ( ასე ეწოდებოდათ მაშინ იეჰოვას მოწმეებს ) კრებებში უხუცესებისა და დიაკვნების არჩევა დემოკრატიული გზით ხდებოდა . 
 მაგრამ ზოგ უხუცესს არ ჰქონდა ქადაგების სულისკვეთება . 
 ზოგიც არა მარტო თვითონ იკავებდა თავს ქადაგებისგან , არამედ სხვებსაც უკარგავდა მსახურებაში მონაწილეობის ხალისს . 
 ასე რომ , 1919 წელს თითოეულ კრებაში ახალი ღონისძიება გატარდა — დაინიშნა სამსახურებრივი ხელმძღვანელი . 
 ამ ხელმძღვანელს კრება კი აღარ ირჩევდა , არამედ ის თეოკრატიული გზით ინიშნებოდა — დანიშნულება მოდიოდა ღვთის ხალხის ფილიალიდან . 
 სამსახურებრივი ხელმძღვანელის პასუხისმგებლობაში შედიოდა სამქადაგებლო საქმიანობის ორგანიზება , ტერიტორიების დანაწილება და მსახურებაში მონაწილეობისკენ კრების წევრების მოწოდება . 
 ეს ცვლილება უდიდესი ბიძგი იყო მომდევნო წლებში სამქადაგებლო საქმიანობის გასააქტიურებლად . 
 რა ცვლილებები მოხდა XX საუკუნის 20 – იან წლებში ? 
 შემდეგ , 1922 წელს , სიდარ – პოინტში ( ოჰაიო , აშშ ) ჩატარებულ ბიბლიის მკვლევართა კონგრესზე ყველას მოუწოდეს : „ აუწყეთ , აუწყეთ , აუწყეთ მეფისა და მისი სამეფოს შესახებ “ . 
 1927 წლისთვის კვირა დღე გამოყვეს , როგორც ყველაზე მოსახერხებელი დღე კარდაკარ მსახურებაში მონაწილეობისთვის . 
 რატომ მაინც და მაინც კვირა ? 
 იმიტომ , რომ ამ დღეს ხალხის უმეტესობა ისვენებდა და სახლში იყო . 
 დღეს იეჰოვას მოწმეები მსგავს სულისკვეთებას ავლენენ და ცდილობენ ხალხთან იმ დროს მივიდნენ , როდესაც ყველაზე მეტია იმის ალბათობა , რომ ისინი სახლში იქნებიან ; მაგალითად , გამოსასვლელ დღეებში და საღამოობით . 
 რა რეზოლუცია მიიღეს 1931 წელს და როგორ იმოქმედა ამან სამეფოს შესახებ ქადაგების საქმეზე ? 
 ღვთის ხალხმა სამეფოს შესახებ საქადაგებლად კიდევ უფრო დიდი სტიმული მიიღო 1931 წლის 26 ივლისს , კვირას , ნაშუადღევს , როდესაც პირველად კოლუმბუსში ( ოჰაიო , აშშ ) კონგრესზე , ხოლო შემდეგ მთელ მსოფლიოში , რეზოლუცია მიიღეს . 
 ამ რეზოლუციის ერთ – ერთ მონაკვეთში ნათქვამი იყო : „ ჩვენ , იეჰოვა ღმერთის მსახურებს , დავალებული გვაქვს , ღვთის სახელით შევასრულოთ მსახურება და დავემორჩილოთ მის მითითებას — ვიქადაგოთ იესო ქრისტეს შესახებ და ხალხს ვაუწყოთ , რომ იეჰოვა არის ჭეშმარიტი და ყოვლისშემძლე ღმერთი . 
 ამიტომ სიხარულით ვიღებთ სახელს , რომელიც თავად ჩვენმა უფალმა ღმერთმა გვიწოდა და გვსურს , რომ გვიცნობდნენ სახელით — იეჰოვას მოწმეები “ . 
 რა თვალნათლივ ცხადყოფდა ეს სახელი მის მატარებელთა ძირითად საქმიანობას ! 
 დიახ , იეჰოვას თავისი ყველა მსახურისთვის ჰქონდა საქმე , რომელშიც მათ მონაწილეობა უნდა მიეღოთ . 
 ცხადია , ამას ღვთის ხალხი ენთუზიაზმით გამოეხმაურა ! 
 რა ცვლილება მოხდა 1932 წელს და რატომ ? 
 მრავალმა უხუცესმა თავმდაბლობა გამოავლინა და მთელი გულით ქადაგებდა . 
 ზოგ ადგილას კრების მიერ არჩეული უხუცესები მნიშვნელოვან წინააღმდეგობას უწევდნენ იმ აზრს , რომ კრებაში ყველას უნდა მიეღო მონაწილეობა სამქადაგებლო მსახურებაში . 
 მაგრამ მალე შემდგომი ორგანიზაციული ცვლილება გატარდა . 
 1932 წელს კრებებმა „ საგუშაგო კოშკის “ საშუალებით მიიღეს მითითება , შეეწყვიტათ უხუცესებისა და დიაკვნების დემოკრატიული გზით არჩევა . 
 ნაცვლად ამისა , ირჩევდნენ სამსახურებრივ კომიტეტს , რომელიც სულიერი მამაკაცებისგან შედგებოდა ; ეს მამაკაცები მონაწილეობდნენ სამქადაგებლო საქმიანობაში . 
 ამგვარად , ზედამხედველობა ეკისრებოდა მათ , ვინც აქტიურად იღებდა მონაწილეობას მსახურებაში . 
 შედეგად , სამქადაგებლო საქმიანობამ წინ წაიწია . 
 სინათლის მატება და შემდგომი ცვლილებები 
 რა ცვლილება მოხდა 1938 წელს ? 
 მართალთა გზა ‘ უფრო და უფრო ნათდებოდა ’ . 
 1938 წელს დემოკრატიული არჩევნები სრულიად შეწყდა . 
 კრებაში ყველა მსახური „ ერთგული და გონიერი მონის “ ხელმძღვანელობით თეოკრატიული გზით ინიშნებოდა . 
 ეს ცვლილება მზადყოფნით მიიღო პრაქტიკულად ყველა კრებამ და სამქადაგებლო საქმიანობას კვლავაც მოჰქონდა უხვი ნაყოფი . 
 რა ცვლილებები გატარდა 1972 წელს და რატომ შეიძლება ითქვას , რომ ეს წინ გადადგმული ნაბიჯი იყო ? 
 კრებისთვის ზედამხედველობის გაწევის საქმეში კიდევ ერთი ცვლილება მოხდა 1972 წლის 1 ოქტომბერს . 
 მთელ მსოფლიოში იეჰოვას მოწმეთა კრებებში დაინიშნა უხუცესთა საბჭო . 
 ამ დროიდან უკვე ეს საბჭო ხელმძღვანელობდა კრებას და არა მხოლოდ ერთი მსახური , ანუ ზედამხედველი . 
 ეს ახალი ღონისძიება ძალიან დიდი სტიმული იყო მოწიფული მამაკაცებისთვის , ესწრაფათ იმისკენ , რომ კრების ხელმძღვანელობისთვის საჭირო მოთხოვნების შესაბამისნი ყოფილიყვნენ . 
 შედეგად , მეტ ძმას მიეცა შესაძლებლობა , მიეღო გამოცდილება კრებაში პასუხისმგებლობების შესრულებასთან დაკავშირებით . 
 ეს ძმები დიდი კურთხევა აღმოჩნდნენ იმ მრავალი ახლის დამწყემსვის საქმეში , რომლებმაც ბიბლიური ჭეშმარიტება მიიღეს ! 
 რა ღონისძიება გატარდა 1976 წელს ? 
 შეიქმნა ექვსი კომიტეტი , რომლებშიც ხელმძღვანელი საბჭოს წევრები მსახურობდნენ და 1976 წლის 1 იანვრიდან ორგანიზაციისა და მთელს დედამიწაზე ყველა კრების საქმიანობას ეს კომიტეტები ხელმძღვანელობდა . 
 ეს ყოველმხრივ დიდი კურთხევა იყო სამეფოს საქმიანობის წინ წასაწევად , რადგან ამგვარად „ ბევრი მრჩეველი “ იღებდა მონაწილეობას ხელმძღვანელობაში . 
 რა ცვლილება მოხდა 1992 წელს და რატომ ? 
 კიდევ ერთი ცვლილება მოხდა 1992 წელს . 
 ეს ცვლილება შეიძლება შევადაროთ იმას , რაც ბაბილონის ტყვეობიდან ისრაელებისა და სხვა ხალხების დაბრუნების შემდეგ მოხდა . 
 მაშინ ისრაელებს ტაძარში სამსახურის გასაწევად არ ჰყავდათ საკმარისი რაოდენობით ლევიანები . 
 ამიტომ არაისრაელ ნეთინიმებს ლევიანების დასახმარებლად მეტი რამ დაევალათ . 
 შესაბამისად , ერთგული და გონიერი მონის კლასის დასახმარებლად , რომელსაც დედამიწაზე სამეფოს მზარდ მოთხოვნილებებზე უნდა ეზრუნა , 1992 წელს „ სხვა ცხვრებიდან “ ზოგს დამატებითი პასუხისმგებლობები დაეკისრა . 
 ისინი ხელმძღვანელი საბჭოს კომიტეტების დამხმარეებად დაინიშნენ . 
 როგორ დანიშნა იეჰოვამ მშვიდობა ჩვენს ზედამხედველად ? 
 რა შედეგები გამოიღო ყოველივე ამან ? 
 „ გავაბატონებ შენზე მშვიდობას და შენს ზედამხედველად — სიმართლეს “ , — ამბობს იეჰოვა . 
 დღეს იეჰოვას ხალხს შორის „ მშვიდობა “ სუფევს და მათ ზედამხედველად „ სიმართლეა “ ; ეს კი მათ ღვთის მსახურებისკენ აღძრავს . 
 ისინი კარგად არიან ორგანიზებულნი , რათა იქადაგონ სამეფოს შესახებ და მოწაფეები მოამზადონ . 
 იეჰოვა ნათელს ჰფენს ბიბლიურ სწავლებებს 
 როგორ გაანათა XX საუკუნის 20 – იან წლებში იეჰოვამ თავისი ხალხის გზა ბიბლიურ სწავლებებთან დაკავშირებით ? 
 იეჰოვა თანდათანობით უნათებდა გზას თავის ხალხს ბიბლიურ სწავლებებთან დაკავშირებითაც . 
 ამის მაგალითია გამოცხადების 12 : 1 — 9 . 
 იქ მოხსენიებულია სამი სიმბოლური სახე — ორსული „ ქალი “ , რომელიც მშობიარობს , „ დრაკონი “ და „ ძე , ვაჟი “ . 
 იცით , რას ასიმბოლოებს თითოეული მათგანი ? 
 ამის შესახებ საუბარი იყო 1925 წლის 1 მარტის „ საგუშაგო კოშკის “ სტატიაში „ ერის დაბადება “ . 
 ამ სტატიის საშუალებით ღვთის ხალხმა უკეთესად გაიგო წინასწარმეტყველება სამეფოს დაბადების შესახებ . 
 ამ საკითხის ღრმად განხილვის შედეგად ნათელი გახდა , რომ არსებობს ორი ორგანიზაცია — იეჰოვასი და სატანის . 
 შემდეგ , 1927 – 1928 წლებში ღვთის ხალხმა გაიგო , რომ შობისა და დაბადების დღეების აღნიშვნა არაბიბლიური იყო და შეწყვიტეს ამის კეთება . 
 რომელ ბიბლიურ სწავლებებს მოეფინა ნათელი XX საუკუნის 30 – იან წლებში ? 
 მეოცე საუკუნის 30 – იან წლებში სამ ბიბლიურ სწავლებას მოეფინა მეტი ნათელი . 
 წლების განმავლობაში ბიბლიის მკვლევარებმა იცოდნენ , რომ „ უამრავი ხალხი “ , რომელთა შესახებაც გამოცხადების 7 : 9 — 17 – შია საუბარი , განსხვავდებოდა 144 000 – ისგან , რომლებიც ქრისტესთან ერთად მეფეებად და მღვდლებად იმსახურებდნენ . 
 მაგრამ მათ ნათლად არ ესმოდათ , თუ ვინ იყო უამრავი ხალხი . 
 როგორც განთიადისას მზის სხივების მოფენა გამოკვეთს საგნების ფორმასა და ფერს , ისე 1935 წელს ცხადი გახდა , რომ უამრავი ხალხი ის ადამიანები იყვნენ , რომლებიც „ დიდ გასაჭირს “ გადაიტანდნენ და დედამიწაზე მარადიულად ცხოვრების პერსპექტივა ექნებოდათ . 
 იმავე წელს , მოგვიანებით , ნათელი გახდა ერთი საკითხი . 
 იგი ეხებოდა მრავალ ქვეყანაში მცხოვრებ სასკოლო ასაკის იეჰოვას მოწმეებს . 
 მაშინ მსოფლიოში წინა პლანზე იწევდა პატრიოტიზმი და იეჰოვას მოწმეები მიხვდნენ , რომ დროშისთვის სალმის მიცემა , უბრალოდ , ფორმალიზმი არ იყო . 
 მომდევნო წელს განიმარტა კიდევ ერთი ბიბლიური სწავლება იმასთან დაკავშირებით , რომ ქრისტე ძელზე მოკვდა და არა ჯვარზე . 
 როდის და როგორ გაესვა ხაზი სისხლის სიწმინდეს ? 
 მეორე მსოფლიო ომის შემდეგ ( რომლის დროსაც ჩვეულებრივი მოვლენა იყო დაჭრილი ჯარისკაცებისთვის სისხლის გადასხმა ) ნათელი მოეფინა სისხლის სიწმინდის საკითხს . 
 1945 წლის 1 ივლისის „ საგუშაგო კოშკი “ მოუწოდებდა „ იეჰოვას ყველა მოწმეს , ვისაც სურდა სამართლიან ახალ ქვეყნიერებაში მარადიულად ცხოვრება , პატივი ეცათ სისხლის სიწმინდისთვის და ამ მნიშვნელოვან საკითხში ღვთის სამართლიანი მოთხოვნების შესაბამისად მოქცეულიყვნენ “ . 
 როდის გამოიცა „ წმინდა წერილების ახალი ქვეყნიერების თარგმანი “ და რომელი ორი განსაკუთრებული თავისებურებით ხასიათდება იგი ? 
 ათას ცხრაას ორმოცდაექვს წელს ცხადი გახდა , რომ საჭირო იყო ბიბლიის ახალი თარგმანი , რომელიც გაკეთდებოდა უკანასკნელი აღმოჩენების საფუძველზე და დამახინჯებული არ იქნებოდა ქრისტიანული სამყაროს სწავლებების გავლენით . 
 ბიბლიის თარგმანზე მუშაობა 1947 წლის დეკემბერში დაიწყეს . 
 1950 წელს ინგლისურ ენაზე გამოიცა „ ქრისტიანულ – ბერძნული წერილების ახალი ქვეყნიერების თარგმანი “ . 
 ინგლისურ ენაზე ებრაული წერილები თანდათანობით , ხუთ ტომად გამოიცა . 
 მისი გამოქვეყნება 1953 წლიდან დაიწყო . 
 ბოლო ტომი 1960 წელს , ანუ თარგმნის გაკეთების დაწყებიდან 12 წელზე მეტი ხნის შემდეგ გამოიცა . 
 „ წმინდა წერილების ახალი ქვეყნიერების თარგმანი “ მთლიანად ერთ ტომად 1961 წელს გამოქვეყნდა . 
 ეს თარგმანი , რომელიც მრავალ ენაზეა ხელმისაწვდომი , ზოგიერთი განსაკუთრებული თავისებურებით გამოირჩევა . 
 მასში აღდგენილია ღვთის სახელი — იეჰოვა . 
 გარდა ამისა , ის დედნიდან ზედმიწევნით არის ნათარგმნი , რაც საშუალებას გვაძლევს , თანდათანობით მეტად ჩავწვდეთ ღვთიურ ჭეშმარიტებას . 
 როგორ გაიზარდა სინათლის ნათება 1962 წელს ? 
 ათას ცხრაას სამოცდაორ წელს ნათელი მოეფინა , თუ ვინ იყვნენ რომაელების 13 : 1 – ში მოხსენიებული ‘ უმაღლესი ხელისუფალნი ’ და რა დონემდე უნდა დაემორჩილოს მათ ქრისტიანი . 
 ისეთი ბიბლიური ადგილების ღრმად გამოკვლევამ , როგორიცაა რომაელების მე – 13 თავი , ტიტეს 3 : 1 , 2 და 1 პეტრეს 2 : 13 , 17 , ნათელი გახადა , რომ გამოთქმა ‘ უმაღლესი ხელისუფალნი ’ ეხება არა იეჰოვა ღმერთსა და იესო ქრისტეს , არამედ ადამიანთა მთავრობებს . 
 რომელ ბიბლიურ სწავლებებს მოეფინა ნათელი XX საუკუნის 80 – იან წლებში ? 
 მომდევნო წლებში მართალთა გზა კვლავ უფრო და უფრო ნათდებოდა . 
 1985 წელს ნათელი მოეფინა საკითხს , თუ რას ნიშნავს „ სასიცოცხლოდ “ მართლად და ღვთის მეგობრად აღიარება . 
 1987 წელს დაწვრილებით აიხსნა ქრისტიანული საიუბილეო წლის მნიშვნელობა . 
 როგორ აძლევდა იეჰოვა მზარდ სულიერ სინათლეს თავის ხალხს გასულ წლებში ? 
 ათას ცხრაას ოთხმოცდათხუთმეტ წელს უფრო ნათლად იქნა გაგებული „ ცხვრების “ „ თხებისგან “ გამოყოფის საკითხი . 
 1998 წელს დაწვრილებით აიხსნა ტაძრის შესახებ ეზეკიელის ხილვა , რომელიც უკვე სრულდება . 
 1999 წელს ნათელი მოეფინა საკითხს , თუ როდის და როგორ ‘ იდგებოდა გამაპარტახებელი სისაძაგლე წმინდა ადგილზე ’ . 
 2002 წელს უფრო ღრმად იქნა განხილული , რას ნიშნავს ღვთისთვის „ სულითა და ჭეშმარიტებით “ თაყვანისცემა . 
 რომელ სხვა სფეროში დაიხვეწა ღვთის ხალხი ? 
 ორგანიზაციასა და ბიბლიურ სწავლებებთან დაკავშირებული ცვლილებების გარდა , მოხდა ქრისტიანულ ქცევასთან დაკავშირებული საკითხების დახვეწაც . 
 მაგალითად , 1973 წელს აიხსნა , რომ თამბაქოს მოწევა ‘ ხორცის წაბილწვაა ’ და სერიოზულ დარღვევად უნდა ჩაითვალოს . 
 ათი წლის შემდეგ , 1983 წლის 15 ივლისის „ საგუშაგო კოშკში “ ახსნილი იყო ჩვენი დამოკიდებულება ცეცხლსასროლი იარაღის გამოყენებასთან დაკავშირებით . 
 ეს მხოლოდ რამდენიმე მაგალითია იმისა , თუ როგორ მატულობს ჩვენს დროში სინათლე . 
 განვაგრძოთ სიარული გზაზე , რომელიც უფრო და უფრო ნათდება 
 როგორი აზროვნება დაგვეხმარება ვიაროთ გზაზე , რომელიც უფრო და უფრო ნათდება ? 
 „ ცვლილების მიღება და შესაბამისად მოქმედება შეიძლება რთული იყოს “ , — აღიარებს ერთი უხუცესი , რომელიც დიდი ხანია , რაც მსახურობს . 
 რა დაეხმარა მას , მიეღო მრავალი ცვლილება , რომლებიც იმ 48 წლის განმავლობაში მოხდა , რაც ის სამეფოს მაუწყებელია ? 
 იგი გვპასუხობს : « მთავარია სწორი აზროვნება . 
 ცვლილებების მიღებაზე უარის თქმა ნიშნავს , დარჩე ერთ ადგილას , მაშინ როდესაც ორგანიზაცია წინ მიდის . 
 თუ ცვლილების მიღება მიჭირს , ვფიქრობ პეტრეს მიერ იესოსთვის ნათქვამ სიტყვებზე : „ უფალო ვისთან უნდა წავიდეთ ? 
 შენა გაქვს მარადიული სიცოცხლის სიტყვები “ . 
 შემდეგ საკუთარ თავს ვეკითხები : „ სად უნდა წავიდე ? 
 ამ წუთისოფლის სიბნელეში ? “ 
 ეს მეხმარება , მტკიცედ ჩავეჭიდო იეჰოვას ორგანიზაციას » . 
 რა სარგებლობა მოაქვს ჩვენთვის სინათლეში სიარულს ? 
 მსოფლიო მართლაც უკუნ სიბნელეშია გახვეული . 
 იეჰოვა განაგრძობს თავისი ხალხისთვის სინათლის მოფენას . 
 შედეგად ქვეყნიერებასა და ღვთის ხალხს შორის უფსკრული უფრო და უფრო ფართოვდება . 
 რაში გვეხმარება ეს სინათლე ? 
 როგორც ჩაბნელებულ გზაზე არსებული ორმოს განათება არ მოსპობს ამ გზაზე ორმოს , ისე ღვთის სიტყვიდან სინათლე არ სპობს სირთულეებს . 
 მაგრამ ღვთისგან მომდინარე სინათლე ნამდვილად გვეხმარება , ავირიდოთ ეს სირთულეები , რათა განვაგრძოთ სიარული გზაზე , რომელიც უფრო და უფრო ნათდება . 
 ამიტომ მოდი კვლავაც მთელი ყურადღება მივაპყროთ იეჰოვას წინასწარმეტყველურ სიტყვას „ როგორც ლამპარს , რომელიც ანათებს სიბნელეში “ . 
 გახსოვთ თუ არა ? 
 • რა ორგანიზაციული ცვლილებები მოახდინა იეჰოვამ თავის ხალხში ? 
 • რა ცვლილებები მოხდა სინათლის მატებასთან ერთად ბიბლიურ სწავლებებთან დაკავშირებით ? 
 • რა ცვლილებების მოწმე ხართ პირადად თქვენ და რა დაგეხმარათ მათ მიღებაში ? 
 • რატომ გსურთ , კვლავაც იაროთ გზაზე , რომელიც უფრო და უფრო ნათდება ? 
 [ სურათები 27 გვერდზე ] 
 1922 წელს სიდარ – პოინტში ჩატარებულმა კონგრესმა ბიბლიის მკვლევარებს ძალები შემატა ღვთის საქმის შესასრულებლად . 
 [ სურათი 29 გვერდზე ] 
 1950 წელს ნ . 
 ჰ . 
 ნორმა გამოაცხადა , რომ გამოიცა „ ქრისტიანულ - ბერძნული წერილების ახალი ქვეყნიერების თარგმანი “ . 
 [ საავტორო უფლებები დაცულია 26 გვერდზე ] 
 © 2003 BiblePlaces.com . 
 სასარგებლო დასვენება გამომაცოცხლებელია 
 „ ჭამთ , სვამთ თუ სხვა რამეს აკეთებთ , ყველაფერი ღვთის სადიდებლად აკეთეთ “ . 
 1 , 2 . 
 რატომ შეიძლება სიამოვნების მომგვრელი მხიარულება ღვთის ძღვნად ჩაითვალოს , მაგრამ რა გაფრთხილებას გვაძლევს ბიბლია ? 
 ბუნებრივია , ისეთი რამის კეთების სურვილი გვქონდეს , რაც სიამოვნებას გვანიჭებს . 
 ჩვენს ბედნიერ ღმერთს , იეჰოვას , სურს , რომ სიცოცხლით დავტკბეთ . 
 ამისთვის ის უამრავ საშუალებას გვთავაზობს . 
 ბრძენმა მეფე სოლომონმა დაწერა : „ ვიცი , რომ არ არის . . . 
 იმაზე უკეთესი , ვიდრე მხიარულება . . . 
 და თუ რომელიმე ადამიანი ჭამს და სვამს და ხედავს სიკეთეს მთელ თავის ნაშრომში , ეს ღვთის საჩუქარია “ . 
 ნამდვილად გამომაცოცხლებელია , როცა ადამიანის მხიარულების მიზეზი მის მიერ გაკეთებული კარგი საქმეებია . 
 ასეთ დროს განსაკუთრებით სასიამოვნოა ოჯახის წევრებთან და მეგობრებთან შეკრება . 
 ასეთი მხიარულება შეიძლება „ ღვთის საჩუქრად “ , ძღვნად ჩაითვალოს . 
 ცხადია , ეს იმის უფლებას არ გვაძლევს , რომ ასეთმა წვეულებებმა გაუკონტროლებელი სახე მიიღოს . 
 ბიბლია განსჯის უზომო სმას , გაუმაძღრობას , უზნეობას და გვაფრთხილებს , რომ ამის მოქმედნი „ ვერ დაიმკვიდრებენ ღვთის სამეფოს “ . 
 რა დაგვეხმარება სულიერი სიფხიზლის შენარჩუნებასა და იმაში , რომ მუდამ გვახსოვდეს იეჰოვას დიდი დღე ? 
 დღეს ძნელად ასატან დროში ვცხოვრობთ . 
 ამიტომ ზოგჯერ ქრისტიანისთვის რთულია გონიერების გამოვლენა , რომ დღევანდელი გახრწნილი ქვეყნიერებისთვის დამახასიათებელი ჩვევები არ გადაიღოს . 
 როგორც ნაწინასწარმეტყველები იყო , დღევანდელი თაობა იმდენად არის ‘ სიამოვნებათა მოყვარული , ვიდრე ღვთისა ’ , რომ მათ არ ანაღვლებთ „ დიდი გასაჭირი “ , რომელიც კარზეა მომდგარი . 
 იესომ გააფრთხილა თავისი მიმდევრები : „ დაუკვირდით საკუთარ თავს , რომ გული არ დაგიმძიმდეთ გადამეტებული ჭამა - სმითა და ცხოვრებისეული საზრუნავით და მოულოდნელად არ დაგატყდეთ ის დღე როგორც მახე “ . 
 ჩვენ , როგორც ღვთის მსახურებს , გადაწყვეტილი გვაქვს , ყურად ვიღოთ იესოს გაფრთხილება . 
 დღევანდელი უღვთო ადამიანებისგან განსხვავებით , ყველანაირად ვცდილობთ , სულიერად ვიფხიზლოთ და მუდამ გვახსოვდეს იეჰოვას დიდი დღე . 
 ა ) რატომ არის რთული ქრისტიანისთვის შესაფერისი გართობისა და დასვენების შერჩევა ? 
 ბ ) ეფესოელების 5 : 15 , 16 - ის თანახმად , რომელი რჩევის გათვალისწინება გვსურს ? 
 გახრწნილი ქვეყნიერებისთვის დამახასიათებელი ჩვევებისგან თავშეკავება იოლი იმიტომ არ არის , რომ ეშმაკმა ის მიმზიდველი და ადვილად ხელმისაწვდომი გახადა . 
 ეს განსაკუთრებით რთულია გართობისა და დასვენების შერჩევისას . 
 ქვეყნიერების მიერ შემოთავაზებული გართობისა და დასვენების უმეტესი სახეობა გამიზნულია „ ხორციელი სურვილების “ აღსაძვრელად . 
 დღეს საზოგადოებრივ ადგილებში ხალხი ხშირად ერთობა ზიანის მომტანი გართობით . 
 ასეთმა გართობამ შეიძლება ჩვენს სახლებშიც ადვილად შემოაღწიოს პრესის , ტელევიზიისა და ინტერნეტის საშუალებით . 
 ამიტომ , ღვთის სიტყვა ქრისტიანებს გონივრულ რჩევას აძლევს : „ მაშ , კარგად დაუკვირდით , რომ ისე კი არ იაროთ როგორც უგუნურებმა , არამედ როგორც ბრძენებმა , გამოისყიდეთ თქვენთვის ხელსაყრელი დრო , რადგან დღეები ბოროტია “ . 
 თუ ნამდვილად გავითვალისწინებთ ამ რჩევას , მხოლოდ მაშინ ვიქნებით დარწმუნებულნი , რომ საზიანო გართობა ვერ გვაცდუნებს და დროს ვერ წაგვართმევს . 
 დიახ , ის ვერ დაგვინგრევს იეჰოვასთან ურთიერთობას , რაც განადგურებამდე მიგვიყვანდა ! . 
 რა არის ჩვენთვის ნამდვილად გამომაცოცხლებელი ? 
 რადგან ქრისტიანებს გადატვირთული გრაფიკი აქვთ , ესმით , რომ განტვირთვის მიზნით აუცილებელია გართობა და დასვენება . 
 ეკლესიასტეს 3 : 4 ამბობს , რომ არის „ ჟამი სიცილისა “ და „ ჟამი ცეკვისა “ . 
 ასე რომ , ბიბლია გართობას დროის ფუჭად ხარჯვად არ მიიჩნევს . 
 მაგრამ ის გამომაცოცხლებელი უნდა იყოს და არა საზიანო . 
 მან ხელი არ უნდა შეგვიშალოს სულიერ საქმიანობებში . 
 მოწიფულმა ქრისტიანებმა საკუთარი გამოცდილებიდან იციან , რომ გაცემას უდიდესი ბედნიერება მოაქვს . 
 ისინი იეჰოვას ნების შესრულებას ცხოვრებაში პირველ ადგილზე აყენებენ . 
 მათთვის ნამდვილად გამომაცოცხლებელია იესოს ‘ ადვილად სატარებელი უღლის ’ ტარება . 
 სათანადო გართობის არჩევა 
 6 , 7 . 
 რა დაგეხმარებათ იმის განსაზღვრაში გართობის რომელი სახეობაა ქრისტიანისთვის მისაღები ? 
 როგორ გავიგოთ გართობის რომელი სახეობაა ქრისტიანისთვის მისაღები ? 
 ამ საკითხში შვილებს მშობლები ან , საჭიროების შემთხვევაში , კრების უხუცესები დაეხმარებიან . 
 აუცილებელი არ არის კონკრეტულად დაგვისახელონ რომელი წიგნი , ფილმი , თამაში , ცეკვა ან სიმღერაა მიუღებელი . 
 პავლემ თქვა , რომ მოწიფულები „ იყენებენ აღქმის უნარს და გაწაფული აქვთ ის კარგისა და ცუდის გასარჩევად “ . 
 ბიბლია სახელმძღვანელო პრინციპებს გვთავაზობს . 
 გართობის შერჩევაში ღვთის სიტყვით განსწავლული სინდისი დაგეხმარებათ , თუ მოუსმენთ მის ხმას . 
 იესომ თქვა , რომ „ ხე ნაყოფით იცნობა “ . 
 ქრისტიანი უნდა მოერიდოს გართობას , რომელიც ძალადობის , უზნეობის ან სპირიტიზმის სულს ირეკლავს . 
 ასევე მიუღებელია გართობა , თუ ის საფრთხეს უქმნის ქრისტიანის ჯანმრთელობას ან სიცოცხლეს ; ამასთანავე , თუ მას მოჰყვება ეკონომიკური ზარალი , გულგატეხილობა ან , თუ ის ვინმეს დააბრკოლებს . 
 მოციქულმა პავლემ გაგვაფრთხილა , რომ , თუ ჭრილობას ვაყენებთ ძმის სინდისს , ვცოდავთ . 
 მან დაწერა : „ როცა ამგვარად სცოდავთ თქვენი ძმების წინააღმდეგ და ჭრილობას აყენებთ მათ სუსტ სინდისს , ქრისტეს წინააღმდეგ სცოდავთ . 
 ამიტომ , თუ საჭმელი აბრკოლებს ჩემს ძმას , საერთოდ არ შევჭამ ხორცს , რომ არ დავაბრკოლო ჩემი ძმა “ . 
 რა საშიშროება არსებობს ელექტრონული თამაშებით გართობისა და ვიდეოფილმების ყურების დროს ? 
 დღეს მაღაზიები უამრავ გასართობს გვთავაზობს ელექტრონული თამაშებისა და ვიდეოფილმების სახით . 
 ზოგმა შეიძლება ისინი უწყინარ გართობად მიიჩნიოს , მაგრამ ბოლო დროს გართობის ასეთი საშუალებები სულ უფრო მეტად ირეკლავს ისეთ სულს , რასაც ბიბლია განსჯის . 
 რასაკვირველია , გართობა უწყინარი ვერ იქნება , თუ თამაშის წესები მოთამაშისგან ვინმეს დასახიჩრებას , მოკვლას ან უზნეობის ჩადენას მოითხოვს . 
 იეჰოვას სძულს „ ძალადობის მოყვარული “ . 
 თუ გართობის რომელიმე სახეობა სიხარბისკენ აღგძრავთ , აგრესიულს გხდით , ემოციურად გფიტავთ ან ძვირფას დროს გართმევთ , დაფიქრდით , რამდენად ზიანის მომტანი იქნება ის თქვენი სულიერობისთვის , და სწრაფად მოახდინეთ ცვლილებები . 
 სასარგებლო გართობა — როგორ ? 
 9 , 10 . 
 როგორ შეუძლიათ გამჭრიახ ადამიანებს გართობა - დასვენების მოთხოვნილების დაკმაყოფილება ? 
 ზოგჯერ ქრისტიანები კითხვას სვამენ : „ რომელია მისაღები გართობა , მაშინ როცა ქვეყნიერების მიერ შემოთავაზებული გართობების უმეტესობა ეწინააღმდეგება ბიბლიის ნორმებს ? “ 
 დარწმუნებული იყავით , რომ შესაძლებელია სიამოვნების მომგვრელი გასართობი საშუალების პოვნა , თუმცა ეს ძალისხმევას მოითხოვს . 
 საჭიროა ფიქრი და კარგი დაგეგმვა , განსაკუთრებით მშობლების მხრიდან . 
 ბევრი ქრისტიანი სასიამოვნო და გამომაცოცხლებელ გასართობ საშუალებებს პოულობს ოჯახურ წრესა და კრების წევრების გარემოცვაში . 
 მშვიდად და აუჩქარებლად ვახშმობის დროს დღის განმავლობაში მომხდარი შემთხვევების მოყოლა ან ბიბლიურ თემებზე მსჯელობა ძალიან გამამხნევებელი და სასიამოვნოა . 
 შეიძლება პიკნიკებისა და ლაშქრობების მოწყობა , ქრისტიანისთვის მისაღებ თამაშებში მონაწილეობა ან ბუნებაში ღამისთევით წასვლა და კარვებში ცხოვრება . 
 ასეთი სასარგებლო გართობა - დასვენება სასიამოვნო და ძალების აღმდგენია . 
 უხუცესი და მისი მეუღლე , რომლებმაც სამი შვილი აღზარდეს , საკუთარ გამოცდილებას გვიზიარებენ : „ შვილებს პატარაობიდანვე ვეკითხებოდით , სად სურდათ არდადეგებზე წასვლა . 
 ზოგჯერ მათ ახლო მეგობრის წამოყვანის უფლებას ვრთავდით , რაც მათ დასვენებას უფრო სასიამოვნოს ხდიდა . 
 მხედველობიდან არ გვრჩებოდა ჩვენი შვილების ცხოვრებაში მომხდარი მნიშვნელოვანი მოვლენები . 
 დროდადრო კრებიდან ოჯახებსა და მეგობრებს ვეპატიჟებოდით . 
 ამ დროს საჭმელს ეზოში ერთად ვამზადებდით და სხვადასხვა თამაშებს ვთამაშობდით . 
 ხანდახან ქალაქგარეთ მთებში მივდიოდით . 
 ასეთ დროს კარგი შესაძლებლობა გვეძლეოდა , იეჰოვას შემოქმედებაზე უფრო მეტად გვეფიქრა “ . 
 11 , 12 . 
 ა ) რის გაკეთება შეიძლება სხვების გასამხნევებლად , როდესაც დასვენებას გეგმავთ ? 
 ბ ) როგორი სახის შეკრებებია ბევრისთვის დაუვიწყარი ? 
 შეგიძლიათ გაიფართოოთ ნაცნობების წრე და , როდესაც სასარგებლო დასვენებას გეგმავთ , სხვებიც გაიხსენოთ ? 
 ქვრივებს , დაუქორწინებლებს ან მარტოხელა მშობლიან ოჯახებს შესაძლოა გამხნევება სჭირდებათ . 
 შეგიძლიათ ისინიც დაპატიჟოთ , რომლებმაც ახლახან დაიწყეს კრების შეხვედრებზე დასწრება , თუმცა ამ დროს სიფრთხილე გმართებთ , რომ მათ სხვებზე უარყოფითად არ იმოქმედონ . 
 თუ ფიზიკურად დაუძლურებულებს უჭირთ სახლიდან გამოსვლა , შეიძლება ორგანიზება გაეწიოს მათთან საჭმლის მიტანას და ერთად სადილობას . 
 ბევრისთვის დაუვიწყარია მეგობრული შეხვედრები , სადაც ერთმანეთს უყვებიან , ვინ როგორ გახდა ქრისტიანი ან რა ეხმარებათ მათ ღვთისადმი ერთგულების შენარჩუნებაში . 
 შეგიძლიათ ისაუბროთ ბიბლიურ თემებზე , რაშიც ყველას შეუძლია მიიღოს მონაწილეობა , მათ შორის ბავშვებსაც . 
 ასეთი შეკრებები ყველასთვის სასარგებლო და გამომაცოცხლებელია და თავს არავინ გრძნობს უხერხულად ან არასრულფასოვნად . 
 სტუმართმოყვარეობის რა მაგალითი დაგვიტოვეს იესომ და პავლემ ? 
 იესომ სტუმართმოყვარეობასთან დაკავშირებით კარგი მაგალითი დაგვიტოვა . 
 ასეთ შემთხვევებს ის სხვებისთვის სულიერი ფასეულობების გასაზიარებლად იყენებდა . 
 მისი პირველი მოწაფეები მის მაგალითს ბაძავდნენ . 
 პავლე მოციქულმა დაწერა : „ ვინაიდან ძალიან მსურს თქვენი ნახვა , რათა გიწილადოთ სულიერი ძღვენი თქვენს განსამტკიცებლად , უფრო სწორად , რათა გავამხნეოთ ერთმანეთი ჩვენ - ჩვენი რწმენით “ . 
 მსგავსადვე , ჩვენი შეკრებები ერთმანეთის გამხნევებას უნდა მოემსახუროს . 
 შეხსენებები და გაფრთხილებები 
 რატომ არ არის რეკომენდებული დიდი შეკრებები ? 
 რეკომენდებული არ არის დიდი შეკრებები , რადგან ამ დროს რთულია მეთვალყურეობის გაწევა . 
 დროდადრო რამდენიმე ოჯახმა შეიძლება ერთად მოაწყოს პიკნიკი ან ისინი ისეთი თამაშებით გაერთონ , რომლებშიც არ იქნება მეტოქეობის სული . 
 ყოველივე ამან ხელი არ უნდა შეუშალოს სულიერ საქმეებს . 
 თუ ასეთ შეკრებას უხუცესები , მომსახურეები ან სხვა მოწიფული ქრისტიანები ესწრებიან , ეს დადებითად იმოქმედებს სხვებზე და შეკრება უფრო მეტად იქნება გამომაცოცხლებელი . 
 რატომ არის სათანადო მეთვალყურეობის გაწევა საჭირო , როცა სტუმრებს ვეპატიჟებით ? 
 მათ , ვინც ორგანიზებას უწევს და - ძმების ერთად შეკრებას , არ უნდა უგულებელყონ სათანადო მეთვალყურეობის გაწევის აუცილებლობა . 
 მართალია სტუმართმოყვარეობის გამოვლენა სიამოვნებას განიჭებთ , მაგრამ განა თავს ცუდად არ იგრძნობდით , თუ გაიგებდით , რომ თქვენი სტუმარი რაღაცამ დააბრკოლა ? 
 ეს კი იმიტომ მოხდა , რომ თქვენ რაღაც ვერ გაითვალისწინეთ . 
 განვიხილოთ მეორე რჯულის 22 : 8 - ში ჩაწერილი პრინციპი . 
 ებრაელს , რომელიც სახლს ააშენებდა , ბანისთვის , სადაც სტუმრებთან ერთად იკრიბებოდნენ , მოაჯირი უნდა გაეკეთებინა . 
 რატომ ? 
 „ რათა სისხლი არ დაედოს შენს სახლს , თუ იქიდან ვინმე გადმოვარდება “ , — ნათქვამია ბიბლიაში . 
 მსგავსადვე , თქვენც უნდა იზრუნოთ თქვენი სტუმრების ფიზიკურ და სულიერ უსაფრთხოებაზე , ოღონდ ეს არაგონივრული შეზღუდვების დადგენის გარეშე უნდა გააკეთოთ . 
 რა მხრივ უნდა გამოავლინოს სიფრთხილე მასპინძელმა , თუ სუფრაზე ალკოჰოლური სასმელების მიტანას აპირებს ? 
 დიდი სიფრთხილე გმართებთ , თუ სუფრაზე ალკოჰოლური სასმელების მიტანას აპირებთ . 
 ბევრ ქრისტიან მასპინძელს მხოლოდ იმ შემთხვევაში მიაქვს სუფრაზე ალკოჰოლური სასმელები , თუ თავად გააკონტროლებს , რა რაოდენობით დალევენ მას სტუმრები . 
 არ უნდა იყოს დაშვებული , რომ ვინმე დაბრკოლდეს ან ვინმემ ზომაზე მეტი დალიოს . 
 სხვადასხვა მიზეზების გამო , ზოგმა სტუმარმა შეიძლება თავი შეიკავოს სპირტიანი სასმელებისგან . 
 ბევრ ქვეყანაში კანონით დადგენილია ასაკი , როდიდანაც ნებადართულია ალკოჰოლური სასმელების მიღება . 
 ქრისტიანები მაშინაც ემორჩილებიან კეისრის მიერ დადგენილ კანონს , როცა ის ზედმეტად მკაცრი ეჩვენებათ . 
 ა ) მუსიკის შერჩევისას რატომ უნდა გამოავლინოს მასპინძელმა გარჩევის უნარი ? 
 ბ ) რომელია ქრისტიანისთვის მიუღებელი ცეკვები ? 
 მასპინძელი დარწმუნებული უნდა იყოს , რომ მუსიკა , ცეკვა ან გართობის სხვა სახეობა ქრისტიანული ნორმების შესაბამისად იქნება შერჩეული . 
 ადამიანებს ერთმანეთისგან განსხვავებული მუსიკალური გემოვნება აქვთ . 
 დღეს მუსიკის უამრავი სახეობა არსებობს , მაგრამ ბევრ მათგანში ძალადობა , უზნეობა და დაუმორჩილებლობის სულია განდიდებული . 
 საჭიროა გარჩევის უნარი . 
 ქრისტიანისთვის მისაღებ მუსიკაში მაინცდამაინც წყნარი მუსიკა არ იგულისხმება . 
 ის არ უნდა იყოს უზნეო ტექსტის შემცველი და უხამსი გრძნობების აღმძვრელი , ძალიან მაღალ ხმაზე აწეული ან არანორმალური რიტმის მქონე . 
 ნუ მიანდობთ მუსიკის შერჩევას მას , ვისაც არ ესმის , რომ მნიშვნელოვანია ხმის სიმაღლის რეგულირება . 
 აშკარაა , რომ ქრისტიანისთვის მიუღებელია გამომწვევი ცეკვები , მაგალითად ისეთი , რომელშიც თეძოებისა და მკერდის მოძრაობაა ჩართული . 
 როგორ შეუძლიათ მშობლებს შვილების დაცვა ? 
 ქრისტიანმა მშობლებმა წინასწარ უნდა გაარკვიონ , თუ რა იგეგმება იმ შეკრებაზე , სადაც მათი შვილები იქნებიან . 
 ხშირ შემთხვევაში გონივრულია , მშობელი თან გაჰყვეს შვილებს . 
 სამწუხაროდ , ზოგმა მშობელმა ნება დართო შვილებს , წასულიყვნენ წვეულებაზე , რომელსაც არავინ აკონტროლებდა . 
 შედეგად კი რამდენიმე მოზარდმა უზნეობა ან ცუდი საქციელი ჩაიდინა . 
 ‘ ახალგაზრდულ სურვილებს რომ გაექცნენ ’ მშობლების დახმარებას ისინიც საჭიროებენ , რომლებიც უკვე სრულწლოვანები გახდნენ და გარკვეულწილად ნდობასაც იმსახურებენ . 
 რის ცოდნა დაგვეხმარება , კონცენტრირება იმაზე მოვახდინოთ , რასაც ‘ უპირველესად უნდა ვეძებდეთ ’ ? 
 სასარგებლო და გამომაცოცხლებელი გართობა - დასვენება ჩვენს ცხოვრებას უფრო სასიამოვნოს ხდის . 
 იეჰოვა არ გვიკრძალავს ამ სიამოვნებას , თუმცა ჩვენთვის ისიც ცნობილია , რომ გართობა ვერ დაგვეხმარება ზეცაში სულიერი განძის დაგროვებაში . 
 იესო დაეხმარა თავის მოწაფეებს იმის გაგებაში , რომ ‘ უპირველესად სამეფოსა და [ ღვთის ] სიმართლის ’ ძიება იყო უფრო მნიშვნელოვანი , ვიდრე ჭამა - სმა ან ჩაცმა . 
 ამ ყველაფერს „ უცხოტომელები ეძებენ მთელი მონდომებით “ . 
 რა კურთხევებით შეუძლიათ გაიხარონ იეჰოვას ერთგულმა მსახურებმა ? 
 დიახ , „ ვჭამთ , ვსვამთ თუ სხვა რამეს ვაკეთებთ “ , ყველაფერი „ ღვთის სადიდებლად “ შეგვიძლია ვაკეთოთ . 
 გამოვავლინოთ მადლიერება და ზომიერად გამოვიყენოთ ის უამრავი რამ , რასაც გულუხვი ღმერთი გვაძლევს ჩვენდა გასახარად . 
 სამოთხეში , რომელიც ძალიან მალე იქნება , მუდამ გვექნება იმის შესაძლებლობა , რომ სრულად გავიხაროთ იეჰოვას მიერ გამოვლენილი გულუხვობით ; ასევე მათთან ურთიერთობით , რომლებიც ემორჩილებიან მის მოთხოვნებს . 
 გახსოვთ თუ არა ? 
 • რატომ არის დღეს რთული ქრისტიანისთვის სასარგებლო გართობისა და დასვენების შერჩევა ? 
 • რომელია გართობა - დასვენების ზოგი სახეობა , რომელიც ქრისტიანი ოჯახებისთვისაა მისაღები ? 
 • სასარგებლო გართობის დროს რა შეხსენებები და გაფრთხილებები უნდა გვახსოვდეს ? 
 [ სურათი 18 გვერდზე ] 
 შეარჩიეთ სასარგებლო გართობა . 
 [ სურათები 19 გვერდზე ] 
 რა სახის გართობებს ერიდებიან ქრისტიანები ? 
 „ იფხიზლეთ ყველაფერში “ 
 « გულუბრყვილოს [ „ გამოუცდელს “ , აქ ] სწამს ყოველი სიტყვა , გონიერი კი აკვირდება თავის ნაბიჯს » . 
 1 , 2 . 
 ა ) რას გვასწავლის სოდომში მომხდარი ლოტის შემთხვევა ? 
 ბ ) რა იგულისხმება სიტყვაში „ სიფხიზლე “ . 
 როდესაც აბრაამმა ლოტს შესთავაზა , აერჩია ადგილი დასასახლებლად , მან არჩევანი წყალუხვ და ‘ უფლის სამოთხის ’ მსგავს მხარეზე შეაჩერა . 
 ერთი შეხედვით , ის იდეალური ადგილი იყო , რადგან „ ამოირჩია ლოტმა თავისთვის იორდანეს მთელი ხეობა “ და სოდომის მახლობლად კარავში ოჯახთან ერთად დასახლდა . 
 მაგრამ , გარეგნულმა შეფასებამ ლოტი შეცდომაში შეიყვანა , რადგან „ მკვიდრნი სოდომისა ბოროტები იყვნენ და ძალზე სცოდავდნენ ღვთის წინაშე “ . 
 ამ ყველაფერს შედეგად ის მოჰყვა , რომ ლოტის ოჯახმა მძიმე დანაკარგი განიცადა . 
 ბოლოს კი ლოტს და მის ქალიშვილებს არასასურველ პირობებში , გამოქვაბულში , მოუწიათ ცხოვრება . 
 ის , რაც ლოტის თვალში გარეგნულად ძალიან კარგი ჩანდა , სრულიად საპირისპირო აღმოჩნდა . 
 ლოტის ისტორიიდან ღვთის დღევანდელ მსახურებს ბევრი რამის სწავლა შეუძლიათ . 
 გადაწყვეტილების მიღებამდე უნდა დავფიქრდეთ იმ საშიშროებებზე , რომლებიც შეიძლება ამას მოჰყვეს . 
 ამასთანავე , ფრთხილად უნდა ვიყოთ , რომ არ შეგვაცდინოს გარეგნულმა ფაქტორებმა . 
 ღვთის სიტყვა მართებულად მოგვიწოდებს : „ იფხიზლეთ ყველაფერში “ . 
 ბიბლიის მკვლევარ რ . 
 ს . 
 ჰ . 
 ლენსკის აზრით , სიფხიზლე „ გონების მშვიდი , სტაბილური მდგომარეობაა , როცა შეგვიძლია ავწონდავწონოთ და სწორად შევაფასოთ არსებული გარემოება და , ასეთნაირად , სწორი გადაწყვეტილებები მივიღოთ “ . 
 განვიხილოთ რამდენიმე სიტუაცია , როდესაც ჩვენი მხრიდან სიფხიზლის გამოვლენაა საჭირო . 
 საქმიანი წინადადების შემოთავაზებისას 
 რატომ არის სიფხიზლის გამოვლენა საჭირო , თუ ბიზნესში პარტნიორობას გვთავაზობენ ? 
 დავუშვათ , კარგი რეპუტაციის მქონე პიროვნება , შესაძლოა თანაქრისტიანი , ბიზნესში პარტნიორობას გთავაზობთ . 
 ის ენთუზიაზმით საუბრობს მომავალ წარმატებებზე და მოგიწოდებთ , სწრაფად დათანხმდეთ მის წინადადებას , რათა ეს შანსი ხელიდან არ გაუშვათ . 
 შეიძლება იფიქროთ , რომ , თუ შემოთავაზებულ წინადადებას მიიღებთ , თქვენს ოჯახს უკეთესი ცხოვრების შესაძლებლობა მიეცემა . 
 შესაძლოა ისიც დაასკვნათ , რომ სულიერი ინტერესებისთვის უფრო მეტი დრო დაგრჩებათ . 
 მაგრამ იგავების 14 : 15 გვაფრთხილებს : « გულუბრყვილოს [ „ გამოუცდელს “ , აქ ] სწამს ყოველი სიტყვა , გონიერი კი აკვირდება თავის ნაბიჯს » . 
 ხშირად ახალ საქმეს იმდენად ენთუზიაზმით იწყებენ , რომ მხედველობიდან რჩებათ ფულის დაკარგვის ალბათობა , პრობლემები , რომლებმაც შეიძლება შიგადაშიგ იჩინოს თავი , და წინასწარგანუჭვრეტელი ფაქტორები . 
 მართლაც , რამდენად მნიშვნელოვანია ასეთ დროს სიფხიზლის გამოვლენა ! 
 როგორ შეგვიძლია ‘ დავაკვირდეთ ჩვენს ნაბიჯებს ’ საქმიანი წინადადების შემოთავაზებისას ? 
 გონიერი ადამიანი კარგად აწონ – დაწონის შემოთავაზებულ წინადადებას და ისე მიიღებს გადაწყვეტილებას . 
 ხშირად ასეთი მიდგომისას იმ საშიშროებების დანახვაც შეიძლება , რომლებიც ერთი შეხედვით არ ჩანს . 
 განვიხილოთ ასეთი შემთხვევა . 
 დავუშვათ , ვინმე რაიმე საქმის წამოსაწყებად ფულს გთხოვთ და გეუბნებათ , რომ ვალს მაღალი პროცენტით დაგიბრუნებთ . 
 შეიძლება მიმზიდველი წინადადებაა , მაგრამ ღირს გარისკვა ? 
 თანახმაა მსესხებელი , ფული უკან იმ შემთხვევაშიც დაგიბრუნოთ , თუ საქმე კარგად ვერ წაუვა ? 
 თუ ვალის დაბრუნება ბიზნესის წარმატებაზე იქნება დამოკიდებული ? 
 სხვა სიტყვებით რომ ვთქვათ , შეგიძლიათ შეეგუოთ ფულის დაკარგვას , თუ მსესხებელს ბიზნესი ჩაუვარდება ? 
 ჰკითხეთ საკუთარ თავს : „ რატომ მომმართა ფულის სასესხებლად მე , ნაცვლად იმისა , რომ ბანკიდან აეღო კრედიტი ? 
 ბანკი ეჭვის თვალით ხომ არ უყურებს მის გეგმებს ? “ 
 ასეთ კითხვებზე დაფიქრება დაგეხმარებათ , რეალურად შეაფასოთ შემოთავაზებული წინადადება . 
 ა ) რა გონივრული ნაბიჯი გადადგა იერემიამ , როცა მინდორი იყიდა ? 
 ბ ) საქმიანი გარიგებისას რატომ არის კარგი ხელშეკრულების წერილობითი სახით გაფორმება ? 
 როდესაც წინასწარმეტყველმა იერემიამ მინდორი იყიდა თავისი ბიძაშვილისგან , რომელიც იეჰოვას თაყვანისმცემელი იყო , მოწმეების თვალწინ ნასყიდობის საბუთი შეადგინა . 
 გონიერი პიროვნება იზრუნებს იმაზე , რომ ნებისმიერი საქმიანი გარიგება , თუნდაც ეს ახლო ნათესავებთან და თანამორწმუნეებთან იყოს დადებული , ოფიციალურად , წერილობითი სახით გააფორმოს * . 
 ასეთი დოკუმენტი , რომელშიც გასაგებად იქნება ახსნილი ხელშეკრულების პირობები , თავიდან აგაცილებთ გაუგებრობებს და ერთიანობის შენარჩუნებაში დაგეხმარებათ . 
 ხოლო , როცა ხელშეკრულება არ არის გაფორმებული , ზოგჯერ იეჰოვას მოწმეებს შორის პრობლემები წამოიჭრება . 
 სამწუხაროდ , ასეთმა პრობლემებმა შეიძლება გული გვატკინოს , გაგვანაწყენოს და სულიერობაც კი დაგვაკარგვინოს . 
 რატომ უნდა დავიცვათ თავი სიხარბისგან ? 
 ქრისტიანებმა სიხარბისგანაც უნდა დაიცვან თავი . 
 სარფიანი მოგების მოლოდინმა ადამიანს შეიძლება თვალები აუხვიოს და მან ვეღარ დაინახოს საფრთხე , რომელიც სარისკო საქმეს მოჰყვება . 
 ასეთ მახეში ისინიც კი გაებნენ , რომლებსაც სერიოზული პასუხისმგებლობები ეკისრათ იეჰოვას ორგანიზაციაში . 
 ღვთის სიტყვა გვაფრთხილებს : « იცხოვრეთ ფულის სიყვარულის გარეშე და დასჯერდით იმას , რაც გაქვთ , რადგან მან თქვა : „ არასოდეს დაგტოვებ და არ მიგატოვებ “ » . 
 შემოთავაზებულ წინადადებაზე ფიქრისას ქრისტიანმა საკუთარ თავს უნდა ჰკითხოს : „ ნამდვილად აუცილებელია ამ საქმეში ჩაბმა ? “ 
 უბრალო ცხოვრებითა და იეჰოვას მსახურებაზე კონცენტრირებით თავიდან ავიცილებთ „ ყოველგვარ ბოროტებას “ . 
 დაუქორწინებლობით გამოწვეული სირთულეები 
 ა ) რა სირთულეებს ხვდება ბევრი დაუქორწინებელი ქრისტიანი ? 
 ბ ) როგორ ვლინდება ღვთისადმი ჩვენი ერთგულება ცხოვრების თანამგზავრის არჩევისას ? 
 იეჰოვას ბევრ მოწმეს ძალიან სურს დაქორწინება , მაგრამ ცხოვრების შესაფერის თანამგზავრს ჯერ არ შეხვედრია . 
 ზოგ ქვეყანაში საზოგადოება დიდ ზეწოლას ახდენს დაუქორწინებლებზე . 
 თანამორწმუნეებს შორის ცხოვრების თანამგზავრის პოვნა შეიძლება არც ისე იოლია . 
 მიუხედავად ამისა , ქრისტიანებს ესმით , რომ ბიბლიური მითითებისადმი მორჩილებით , დაქორწინდნენ მხოლოდ „ უფალში “ , იეჰოვასადმი ერთგულებას ავლენენ . 
 დაუქორწინებელმა ქრისტიანებმა საზოგადოების ზეწოლასა და ცდუნებას რომ გაუძლონ , ყველაფერში უნდა იფხიზლონ . 
 რა ზეწოლას განიცდიდა სულამითი და როგორ შეიძლება ქრისტიანი და დღესაც აღმოჩნდეს მსგავსი პრობლემის წინაშე ? 
 ბიბლიის წიგნში „ ქებათა ქება “ მოხსენიებულია სოფელში მცხოვრები ერთი უბრალო გოგონა , სულამითი , რომელმაც მეფის ყურადღება მიიპყრო . 
 ქალიშვილის გულის მოგებას მეფე სიმდიდრით , პრესტიჟითა და საქებარი სიტყვებით ცდილობს . 
 მაგრამ სულამითს სხვა მამაკაცი უყვარს . 
 შეიძლება ასეთ სიტუაციაში ქრისტიანი დაც აღმოჩნდეს . 
 თანამშრომელმა ან თქვენმა უფროსმა შესაძლოა კომპლიმენტებით აგავსოთ და თქვენი გულისთვის უკან არაფერზე დაიხიოს . 
 ის შეიძლება ყოველთვის თქვენთან ყოფნის შესაძლებლობებს ეძებდეს . 
 უფრთხილდით ასეთ „ სასიამოვნო ყურადღებას “ . 
 მართალია , ასეთი ყურადღების მიზეზი ყოველთვის რომანტიკული გრძნობები ან ხორციელი სურვილების დაკმაყოფილება არ არის , მაგრამ ხშირ შემთხვევაში ეს ასეა . 
 სულამითის მსგავსად , იყავით „ ზღუდე “ . 
 მტკიცედ უარყავით არასასურველი ყურადღება . 
 თანამშრომლებს თავიდანვე უთხარით , რომ იეჰოვას მოწმე ხართ და მათთან დასამოწმებლად შესაძლებლობები ეძებეთ . 
 ეს თქვენთვის დამცავ „ ზღუდესავით “ იქნება . 
 რომელია ზოგი ის საშიშროება , რომელიც ინტერნეტით გაცნობას მოჰყვება ? 
 ( იხილეთ აგრეთვე ჩარჩო 25 – ე გვერდზე ) . 
 დღეს პოპულარობით სარგებლობს ინტერნეტის ვებ – საიტები , რომლებიც დაუქორწინებლებს ცხოვრების თანამგზავრის პოვნაში ეხმარება . 
 ზოგი თვლის , რომ მხოლოდ ამ გზით შეიძლება იმ ადამიანის გაცნობა , რომელსაც სხვანაირად ვერასოდეს შეხვდებოდა . 
 თუმცა , უცნობ ადამიანთან ურთიერთობის გაბმას სერიოზული საშიშროებები მოჰყვება . 
 ინტერნეტში რთულია სიმართლის ტყუილისგან გარჩევა . 
 სინამდვილეში , ყველა არ არის იეჰოვას მოწმე , ვინც ამას აცხადებს . 
 ამას გარდა , ინტერნეტით სწრაფად შეიძლება ვინმეს მიმართ გრძნობები განგვივითარდეს ; ამან კი შესაძლოა განსჯის უნარი დაგვაკარგვინოს . 
 ინტერნეტით იქნება თუ სხვა საშუალებით , არაგონივრულია იმ ადამიანთან დაახლოება , რომლის შესახებაც თითქმის არაფერი იცით . 
 როგორ შეუძლიათ თანამორწმუნეებს დაუქორწინებლების გამხნევება ? 
 იეჰოვას „ სათუთი გრძნობები აქვს “ თავისი მსახურების მიმართ . 
 მან იცის , რომ ქრისტიანებს , რომლებიც მათგან დამოუკიდებელი მიზეზების გამო დაუქორწინებლები არიან , დროდადრო გულგატეხილობა ეუფლებათ . 
 ის აფასებს მათ ერთგულებას . 
 როგორ შეუძლიათ სხვებს დაუქორწინებლების გამხნევება ? 
 ყოველთვის უნდა შევაქოთ ისინი ღვთისადმი მორჩილებისა და თავგანწირული სულისკვეთებისთვის . 
 ასევე შეგვიძლია ისინი გამამხნევებელ შეხვედრებზე დავპატიჟოთ . 
 ბოლოს როდის გააკეთეთ ეს ? 
 გარდა ამისა , შეგვიძლია ვილოცოთ და ვთხოვოთ იეჰოვას , რომ დაეხმაროს მათ სულიერი სიმტკიცის შენარჩუნებასა და სიხარულით მსახურებაში . 
 მათ მიმართ გამოვლენილი გულწრფელი ინტერესით ვაჩვენებთ , რომ ღვთის ეს ერთგული მსახურები ჩვენთვის ისეთივე ძვირფასნი არიან , როგორიც იეჰოვასთვის . 
 ჯანმრთელობასთან დაკავშირებული პრობლემების პირისპირ 
 რა სირთულეებს ვაწყდებით ჯანმრთელობასთან დაკავშირებული სერიოზული პრობლემების დროს ? 
 მართლაც დამამწუხრებელია , როდესაც ჯანმრთელობასთან დაკავშირებულ სერიოზულ პრობლემებს ვხვდებით ან , როცა ჩვენს ახლობლებს უწევთ რაიმე ავადმყოფობასთან ბრძოლა . 
 ეფექტური მკურნალობის ძიებისას მნიშვნელოვანია ბიბლიური პრინციპების გათვალისწინება . 
 მაგალითად , ქრისტიანები ემორჩილებიან ბიბლიურ მითითებას და თავს იკავებენ სისხლის გადასხმისგან ; ასევე ერიდებიან დიაგნოზის დასმისა და მკურნალობის ისეთ მეთოდებს , რომლებიც სპირიტიზმთანაა დაკავშირებული . 
 თუმცა მას , ვინც სათანადოდ ვერ ერკვევა მედიცინაში , შეიძლება გაუჭირდეს მკურნალობის მეთოდის შერჩევა . 
 რა დაგვეხმარება ვიფხიზლოთ ყველაფერში ? 
 როგორ შეუძლია ქრისტიანს შეინარჩუნოს გაწონასწორებული თვალსაზრისი მკურნალობის მეთოდების შერჩევისას ? 
 ბიბლიისა და ბიბლიაზე დაფუძნებული პუბლიკაციების გამოკვლევით „ გონიერი . . . 
 აკვირდება თავის ნაბიჯს “ . 
 იმ ქვეყნებში , სადაც საავადმყოფოებისა და ექიმების სიმცირეა , მკურნალობის ერთადერთი ხელმისაწვდომი საშუალება შეიძლება ტრადიციული მედიცინა იყოს , რაშიც ბალახებით მკურნალობა იგულისხმება . 
 თუ არჩევანს ასეთ მკურნალობაზე შეაჩერებთ , უნდა დაფიქრდეთ შესაძლო საშიშროებებზე * . 
 მაგალითად , შეიძლება საჭირო გახდეს იმის გარკვევა , მიმართავს თუ არა ადგილობრივი ექიმბაში სპირიტიზმს . 
 მკურნალობა იმ რწმენას ხომ არ ეფუძნება , რომ ავადმყოფობისა და სიკვდილის მიზეზი ღმერთების ან წინაპართა სულების განაწყენებაა ? 
 ან ჩვენს ავადმყოფობას ჯადოს ხომ არ აბრალებენ , რომელიც მტრებმა გაგვიკეთეს ? 
 წამლის მომზადების პროცედურაში მსხვერპლშეწირვა , მაგიური ლოცვები ან სპირიტიზმთან დაკავშირებული სხვა რიტუალები ხომ არ არის ჩართული ? . 
 ასეთი გამოკვლევა დაგვეხმარება , ყურად ვიღოთ ბიბლიური რჩევა : „ ყველაფერი შეამოწმეთ ; კარგს ჩაეჭიდეთ “ * . 
 ასეთნაირად , მკურნალობასთან დაკავშირებით გაწონასწორებულ თვალსაზრისს შევინარჩუნებთ . 
 13 , 14 . 
 ა ) როგორ შეგვიძლია კეთილგონიერების გამოვლენა საკუთარ ჯანმრთელობაზე ზრუნვისას ? 
 ბ ) რატომ არის კეთილგონიერება საჭირო ჯანმრთელობასა და სამედიცინო საკითხებზე მსჯელობისას ? 
 კეთილგონიერება ცხოვრების ნებისმიერ სფეროში უნდა გამოვავლინოთ , მათ შორის ჯანმრთელობაზე ზრუნვისას . 
 თუ ჩვენს ჯანმრთელობაზე ზომიერების ფარგლებში ვზრუნავთ , ცხადვყოფთ , რომ ვაფასებთ ღვთის ძვირფას ძღვენს — სიცოცხლეს . 
 როცა ჯანმრთელობასთან დაკავშირებულ პრობლემებს ვაწყდებით , ცხადია , შესაბამის ზომებს ვიღებთ . 
 თუმცა , ისიც გვახსოვს , რომ სრულყოფილი ჯანმრთელობის მიღწევა შეუძლებელია მანამ , სანამ „ ხალხების განსაკურნავად “ ღვთის დანიშნული დრო არ დადგება . 
 ფრთხილად უნდა ვიყოთ , რომ ჯანმრთელობაზე გადამეტებულ ფიქრს უფრო მნიშვნელოვანი — სულიერი ინტერესები არ შევწიროთ . 
 გაწონასწორება და კეთილგონიერება მაშინაც გვმართებს , როცა სხვებთან ჯანმრთელობაზე ან სამედიცინო საკითხებზე ვმსჯელობთ . 
 ასეთი საკითხები ჩვენი მსჯელობის ძირითად თემად არ უნდა იქცეს კრების შეხვედრებსა და კონგრესებზე . 
 გარდა ამისა , მკურნალობასთან დაკავშირებული ჩვენი გადაწყვეტილება ხშირად ბიბლიურ პრინციპებთან , სინდისთან და იმასთან არის დაკავშირებული , თუ როგორი ურთიერთობა გვაქვს იეჰოვასთან . 
 ამიტომ , სიყვარულის გამოვლენა არ იქნება , თუ თანამორწმუნეს თავს მოვახვევთ ჩვენს პირად აზრს ან ვაიძულებთ , უარყოს საკუთარი სინდისის ხმა . 
 მართალია , რჩევებისთვის შეგვიძლია მოწიფულ ქრისტიანებს მივმართოთ , მაგრამ თითოეულმა ‘ თავისი სატარებელი უნდა ატაროს ’ და გადაწყვეტილება თავად მიიღოს , რადგან „ ყოველი ჩვენგანი საკუთარი თავისთვის აგებს პასუხს ღვთის წინაშე “ . 
 სტრესთან გამკლავებისას 
 როგორ შეიძლება იმოქმედოს ჩვენზე სტრესულმა სიტუაციამ ? 
 სტრესის დროს იეჰოვას ერთგული მსახურიც კი შეიძლება არაგონივრულად მოიქცეს ან მან არასათანადოდ ილაპარაკოს . 
 მძიმე განსაცდელისას იობმა რაღაც მომენტში წონასწორობა დაკარგა . 
 ამის გამო , მას აზროვნების შეცვლა მოუწია . 
 მიუხედავად იმისა , რომ „ მოსე იყო კაცი ძალზე თავმდაბალი , დედამიწის ზურგზე მცხოვრებ ყველა ადამიანთაგან “ , ერთხელ ის განრისხდა და დაუფიქრებლად ილაპარაკა . 
 დავითმა სამაგალითო თავშეკავება გამოავლინა და არ მოკლა მეფე საული , მაგრამ , როცა ნაბალმა შეურაცხყო და მისი მსახურები გალანძღა , ის გამწარდა და განსჯის უნარი დაკარგა . 
 განსჯის უნარი მას მხოლოდ მაშინ დაუბრუნდა , როცა საქმეში აბიგაილი ჩაერია . 
 შედეგად დავითმა სისხლისღვრას აარიდა თავი . 
 რა დაგვეხმარება რისხვისგან თავშეკავებაში ? 
 ჩვენც შეიძლება აღმოვჩნდეთ სტრესულ სიტუაციაში და განსჯის უნარი დავკარგოთ . 
 თუ დავითის მსგავსად ყურადღებით ავწონ - დავწონით სხვების ნათქვამს , შეიძლება თავიდან ავიცილოთ განრისხება და ცოდვის ჩადენა . 
 ღვთის სიტყვა გვირჩევს : „ თუ აღშფოთდებით , ნუ შესცოდავთ . 
 გულში თქვით , თქვენს საწოლში , და ჩუმად იყავით “ . 
 გონივრულია , ბოლომდე მოვითმინოთ და როცა დავმშვიდდებით , მერე მივიღოთ გადაწყვეტილება . 
 შეგვიძლია იეჰოვას მივმართოთ მხურვალე ლოცვით „ და ღვთის მშვიდობა , რომელიც ნებისმიერ აზრს აღემატება , დაიცავს [ ჩვენს ] გულებსა და გონებას ქრისტე იესოს მეშვეობით “ . 
 ღვთის მშვიდობა დაგვამშვიდებს და დაგვეხმარება , ვიფხიზლოთ ყველაფერში . 
 ყველაფერში რომ ვიფხიზლოთ , რატომ უნდა ვიყოთ იეჰოვაზე დაიმედებულნი ? 
 მართალია , ძალიან ვცდილობთ , გონივრულად მოვიქცეთ და თავიდან ავიცილოთ საშიშროებები , მაგრამ შეცდომებს მაინც ყველა ვუშვებთ . 
 გაუთვითცნობიერებლად დამღუპველი ნაბიჯიც კი შეიძლება გადავდგათ . 
 გარდა ამისა , ადამიანებს არც უნარი გვაქვს და არც უფლება , იეჰოვასგან დამოუკიდებლად ვიაროთ და სწორად წარვმართოთ ჩვენი ნაბიჯები . 
 რამდენად მადლიერნი ვართ , რომ იეჰოვა გვარწმუნებს : „ გასწავლი შენ და დაგაყენებ სწორ გზაზე , რომლითაც ივლი , თვალს დავიჭერ შენზე “ . 
 დიახ , იეჰოვას დახმარებით შევძლებთ , ყველაფერში ვიფხიზლოთ . 
 [ სქოლიოები ] 
 წერილობითი ხელშეკრულების გაფორმებასთან დაკავშირებით დამატებითი ინფორმაციისთვის იხილეთ 1997 წლის 1 აგვისტოს ჟურნალი „ საგუშაგო კოშკი “ , გვერდები 30 , 31 ; 1987 წლის 15 აპრილის „ საგუშაგო კოშკი “ , გვერდები 16 , 17 ( რუს . ) 
 და 1983 წლის 8 თებერვლის „ გამოიღვიძეთ ! “ , გვერდები 13 — 15 ( ინგლ . ) . 
 სასარგებლო ინფორმაციის ნახვა შეგიძლიათ 1994 წლის 15 დეკემბრის „ საგუშაგო კოშკში “ , გვ . 
 19 — 22 ( რუს . ) . 
 ასეთი მიდგომა ასევე სასარგებლო იქნება მათთვის , რომლებიც განიხილავენ ზოგიერთი დაავადების მკურნალობის სადავო ალტერნატიულ ვარიანტებს . 
 როგორ უპასუხებდით ? 
 როგორ შეგვიძლია ვიფხიზლოთ 
 • საქმიანი წინადადებების შემოთავაზებისას ? 
 • ცხოვრების თანამგზავრის არჩევისას ? 
 • ჯანმრთელობასთან დაკავშირებული პრობლემების პირისპირ ? 
 • სტრესთან გამკლავებისას ? 
 [ ჩარჩო 25 გვერდზე ] 
 შეგიძლიათ ენდოთ ? 
 ინტერნეტის ვებ - საიტებზე , რომლებიც დაუქორწინებლებს ცხოვრების თანამგზავრის პოვნაში ეხმარება , წაიკითხავთ : 
 „ ჩვენი დიდი მცდელობის მიუხედავად , პიროვნებების ნამდვილი ვინაობის დადგენის გარანტიას არ ვიძლევით “ . 
 „ ჩვენი მომსახურება არ იძლევა იმის გარანტიას , რომ ამ საიტზე არსებული ინფორმაცია ზუსტი , სრული და სასარგებლო იქნება “ . 
 „ მოცემულ საიტზე შემოთავაზებული შეხედულებები , რჩევები , წინადადებები ან სხვა სახის ინფორმაცია ჩვენგან არ მომდინარეობს . . . 
 და ყოველთვის საიმედო არ არის “ . 
 [ სურათი 23 გვერდზე ] 
 „ გონიერი . . . 
 აკვირდება თავის ნაბიჯს “ . 
 [ სურათები 24 გვერდზე ] 
 როგორ შეუძლიათ ქრისტიან ქალებს , მიბაძონ სულამითს ? 
 [ სურათი 26 გვერდზე ] 
 „ ყველაფერი შეამოწმეთ ; კარგს ჩაეჭიდეთ “ . 
 „ თითოეული თავის სატარებელს ატარებს “ 
 „ ყოველი ჩვენგანი საკუთარი თავისთვის აგებს პასუხს ღვთის წინაშე “ . 
 რა პასუხისმგებლობა აიღო საკუთარ თავზე სამმა ახალგაზრდა ებრაელმა ? 
 ბაბილონში გადასახლებული სამი ებრაელი ახალგაზრდა მნიშვნელოვანი გადაწყვეტილების წინაშე დგას . 
 ამ გადაწყვეტილებაზე მათი სიცოცხლეა დამოკიდებული . 
 თაყვანს სცემენ ისინი უზარმაზარ კერპს , რაც ქვეყნის კანონის თანახმად მოითხოვება ? 
 თუ უარს განაცხადებენ და ცეცხლით გავარვარებულ ღუმელში მოხვედრას ამჯობინებენ ? 
 შადრაქს , მეშაქსა და ყაბედ - ნეგოს იმის დროც კი არა აქვთ , რომ ვინმეს რჩევა ჰკითხონ ; თუმცა ამას არც საჭიროებენ . 
 ყოველგვარი ყოყმანის გარეშე ისინი აცხადებენ : „ იცოდე , მეფეო , ჩვენ მაინც არ ვემსახურებით შენს ღმერთებს და თაყვანს არ ვცემთ იმ ოქროს კერპს , შენ რომ აღმართე “ . 
 სამივე ებრაელმა საკუთარ თავზე აიღო პასუხისმგებლობის ტვირთი . 
 ფაქტობრივად , ვინ მიიღო პილატეს ნაცვლად გადაწყვეტილება იესო ქრისტეს დასჯასთან დაკავშირებით , და გათავისუფლდა თუ არა ამით რომაელი მმართველი პასუხისმგებლობისგან ? 
 დაახლოებით ექვსი საუკუნის შემდეგ უფლებამოსილი პირი ისმენს ერთი მამაკაცის წინააღმდეგ წაყენებულ ბრალდებებს . 
 საქმის განხილვის შემდეგ ის რწმუნდება ბრალდებულის უდანაშაულობაში . 
 ამის მიუხედავად , ხალხის ბრბო მის სიკვდილით დასჯას მოითხოვს . 
 ის ცდილობს , ბრბოს აზრი შეაცვლევინოს , მაგრამ ბოლოს თავიდან იხსნის პასუხისმგებლობას და დათმობაზე მიდის . 
 ეს ადამიანი ხელებს იბანს და აცხადებს : „ მე უდანაშაულო ვარ ამ კაცის სისხლში “ . 
 შემდეგ ის ბრალდებულს ბოძზე გასაკრავად გადასცემს . 
 დიახ , ნაცვლად იმისა , რომ პონტიუს პილატეს საკუთარ თავზე აეღო გადაწყვეტილების მიღების პასუხისმგებლობა იესო ქრისტეს დასჯასთან დაკავშირებით , ეს მან სხვებს დააკისრა . 
 რაც უნდა საგულდაგულოდ დაებანა პილატეს ხელები , მას მაინც მიუძღოდა ბრალი უსამართლო განაჩენის გამოტანაში . 
 რატომ არ უნდა იღებდნენ სხვები ჩვენ მაგივრად გადაწყვეტილებებს ? 
 რის თქმა შეიძლება თქვენზე ? 
 როცა გადაწყვეტილების მიღების წინაშე დგებით , სამი ებრაელის მსგავსად მოქმედებთ თუ სხვებს რთავთ ნებას , თქვენ მაგივრად მიიღონ გადაწყვეტილება ? 
 გადაწყვეტილებების მიღება ადვილი არ არის . 
 სწორი გადაწყვეტილების მიღება მოწიფულობას მოითხოვს . 
 მაგალითად , არასრულწლოვან შვილებთან დაკავშირებით გადაწყვეტილებები მშობლებმა უნდა მიიღონ . 
 განსაკუთრებით რთულ სიტუაციებში არ არის ადვილი გადაწყვეტილების მიღება , რადგან ამ დროს უამრავი ფაქტორის გათვალისწინებაა საჭირო . 
 მაგრამ გადაწყვეტილების მისაღებად პასუხისმგებლობის საკუთარ თავზე აღება არ უნდა მივიჩნიოთ ისეთ მძიმე „ ტვირთად “ , რომ „ სულიერად გამოცდილებს “ დავაკისროთ მისი ზიდვა . 
 ეს ის ტვირთია , რომელზეც „ ყოველი ჩვენგანი საკუთარი თავისთვის აგებს პასუხს ღვთის წინაშე “ . 
 „ თითოეული თავის სატარებელს ატარებს “ , — ნათქვამია ბიბლიაში . 
 როგორ შეგვიძლია ცხოვრებაში გონივრული გადაწყვეტილებების მიღება ? 
 უპირველესად , უნდა ვაღიაროთ , რომ ჩვენი შესაძლებლობები შეზღუდულია და გავიგოთ , თუ რას ვსაჭიროებთ ამ მხრივ . 
 უმთავრესი მოთხოვნა 
 რას გვასწავლის პირველი წყვილის დაუმორჩილებლობა გადაწყვეტილებების მიღებასთან დაკავშირებით ? 
 კაცობრიობის ისტორიის დასაწყისში პირველი წყვილის მიერ მიღებულმა გადაწყვეტილებამ დამღუპველი შედეგები მოიტანა . 
 მათ კეთილისა და ბოროტის შეცნობის ხიდან ჭამეს ნაყოფი . 
 რატომ მიიღეს მათ ასეთი გადაწყვეტილება ? 
 ბიბლიაში ნათქვამია : „ იხილა დედაკაცმა , რომ ხე კარგი ჩანდა საჭმელად და საამო იყო თვალისთვის და მიმზიდველი იყო შესაცნობად “ . 
 ევამ „ მოწყვიტა მისგან ნაყოფი და შეჭამა და მისცა აგრეთვე თავის კაცს , და მანაც შეჭამა “ . 
 მისი არჩევანი ეგოისტური სურვილებით იყო განპირობებული . 
 ადამიც შეუერთდა მას . 
 შედეგად ცოდვა და სიკვდილი „ გავრცელდა ყველა ადამიანზე “ . 
 ადამისა და ევას დაუმორჩილებლობა გვასწავლის იმას , რომ ადამიანებს შეზღუდული შესაძლებლობები აქვთ : ღვთის ხელმძღვანელობის გარეშე ადამიანი ხშირ შემთხვევაში არასწორ გადაწყვეტილებებს იღებს . 
 როგორ გვხელმძღვანელობს იეჰოვა და რა არის საჭირო იმისათვის , რომ ვისარგებლოთ მისი დახმარებით ? 
 რა სასიხარულოა , რომ იეჰოვა ღმერთი არ გვტოვებს ხელმძღვანელობის გარეშე ! 
 ბიბლიაში ნათქვამია : « შენი ყურები მოისმენენ სიტყვას , ნათქვამს შენს უკან : „ აი გზა , მას გაჰყევით “ , როცა მარჯვნივ წახვალთ ან მარცხნივ » . 
 იეჰოვა თავისი სიტყვის , ბიბლიის , მეშვეობით გველაპარაკება . 
 ჩვენ კი გვმართებს წმინდა წერილების შესწავლა და საფუძვლიანი ცოდნის მიღება . 
 სწორი გადაწყვეტილებების მისაღებად გვესაჭიროება მოწიფულთათვის განკუთვნილი „ მაგარი საჭმელი “ . 
 ჩვენ აგრეთვე ‘ ვიყენებთ აღქმის უნარს ’ და ვცდილობთ ‘ გავწაფოთ ის კარგისა და ცუდის გასარჩევად ’ . 
 ჩვენი აღქმის უნარი იმ შემთხვევაში გაიწაფება , თუ ღვთის სიტყვიდან ნასწავლს ცხოვრებაში გამოვიყენებთ . 
 რა არის საჭირო იმისთვის , რომ სწორად რეაგირებდეს ჩვენი სინდისი ? 
 გადაწყვეტილების მიღებისას მნიშვნელოვან როლს ასრულებს სინდისი . 
 ეს თანდაყოლილი უნარი სიტუაციის შეფასების შესაძლებლობას გვაძლევს ; ის ‘ ხან ბრალს გვდებს და ხან გვამართლებს ’ . 
 სინდისი სწორად რომ რეაგირებდეს , საჭიროა მივიღოთ ღვთის სიტყვის საფუძვლიანი ცოდნა და გავწაფოთ ის ამ ცოდნის გამოყენებით . 
 გაუწაფავი სინდისი ადვილად შეიძლება მოექცეს ადგილობრივი წეს - ჩვეულებების გავლენაში . 
 გარემომ და გარშემომყოფი ადამიანების შეხედულებებმაც შეიძლება არასწორი კურსით წაგვიყვანოს . 
 რა მოხდება , თუ გამუდმებით უგულებელვყოფთ სინდისის ხმას და ვარღვევთ ღვთის ნორმებს ? 
 დროთა განმავლობაში ჩვენი სინდისი შეიძლება ‘ დაიდაღოს ’ ანუ გაუხეშებული კანის მსგავსად უგრძნობი გახდეს . 
 ღვთის სიტყვით გაწაფული სინდისი კი საიმედო ხელმძღვანელობას გაგვიწევს . 
 რა არის მნიშვნელოვანი გონივრული გადაწყვეტილებების მისაღებად ? 
 ამრიგად , გონივრული გადაწყვეტილებების მიღება და პასუხისმგებლობის საკუთარ თავზე აღება რომ შევძლოთ , მნიშვნელოვანია , გვქონდეს ღვთის სიტყვის საფუძვლიანი ცოდნა და ვეცადოთ მის გამოყენებას . 
 გადაწყვეტილების ნაჩქარევად მიღების ნაცვლად , დრო უნდა გამოვყოთ ბიბლიურ პრინციპებზე დასაფიქრებლად და გამოვიყენოთ ისინი განსჯის უნარის გამოვლენით . 
 მაშინაც კი , თუ შადრაქის , მეშაქისა და ყაბედ - ნეგოს მსგავსად , ისეთ სიტუაციაში აღმოვჩნდებით , როცა სწრაფად იქნება საჭირო გადაწყვეტილების მიღება , ჩვენ სწორად ვიმოქმედებთ , თუ გვექნება ღვთის სიტყვის საფუძვლიანი ცოდნა და გაწაფული სინდისი . 
 იმის გასაგებად , თუ როგორ გვეხმარება მოწიფულობისკენ სწრაფვა სწორი გადაწყვეტილებების მიღებაში , დავფიქრდეთ ორ ცხოვრებისეულ საკითხზე . 
 ვისთან გვექნება ურთიერთობა ? 
 8 , 9 . 
 ა ) რომელი პრინციპებიდან ჩანს , რომ საჭიროა თავი ავარიდოთ ცუდ საზოგადოებას ? 
 ბ ) გულისხმობს თუ არა ცუდი საზოგადოება მხოლოდ უზნეო ადამიანებს ? 
 ახსენით . 
 „ ნუ შეცდებით , — დაწერა პავლე მოციქულმა . — ცუდი საზოგადოებანი ხრწნიან კარგ ჩვევებს “ . 
 იესო ქრისტემ თავის მოწაფეებს უთხრა : „ ქვეყნიერების ნაწილი არა ხართ “ . 
 როდესაც ამ პრინციპებს ვეცნობით , კარგად გვესმის , რომ საჭიროა , თავი ავარიდოთ ახლო ურთიერთობას მრუშებთან , მეძავებთან , ქურდებთან , ლოთებთან და მსგავს ადამიანებთან . 
 რაც უფრო მეტად ვწვდებით ბიბლიურ ჭეშმარიტებას , მით უფრო გვესმის , რომ ასეთ ადამიანებთან ტელევიზორის , კომპიუტერის ან წიგნების საშუალებით ურთიერთობა ზიანის მომტანია . 
 იმავეს თქმა შეიძლება ინტერნეტის ვებ - ჩეთებში „ მზაკვრებთან “ ურთიერთობაზე . 
 რის თქმა შეიძლება იმ ადამიანებთან ახლო ურთიერთობაზე , რომლებიც შესაძლოა ზნეობრივად სუფთა ცხოვრებას ეწევიან , მაგრამ ჭეშმარიტი ღვთისადმი რწმენა არა აქვთ ? 
 ბიბლიაში ნათქვამია : „ მთელი ქვეყნიერება ბოროტის ძალაუფლებაშია “ . 
 ჩვენ უნდა გვესმოდეს , რომ ცუდ საზოგადოებაში არ იგულისხმება მხოლოდ უზნეო ადამიანები ან ისინი , რომლებსაც ცხოვრების ასეთი წესის მიმართ შემწყნარებლური დამოკიდებულება აქვთ . 
 ამიტომ გონივრულია , თუ ახლო ურთიერთობას მხოლოდ იმ ადამიანებთან ვავითარებთ , რომლებსაც იეჰოვა უყვართ . 
 რა გვეხმარება ქვეყნიერებასთან ურთიერთობისას ბრძნული გადაწყვეტილებების მიღებაში ? 
 რასაკვირველია , ქვეყნიერებასთან კონტაქტის სრულიად გაწყვეტა შეუძლებელია და ეს არც მოგვეთხოვება . 
 მაგალითად , ქრისტიანულ მსახურებაში , სკოლასა თუ სამსახურში გვიწევს ურთიერთობა ადამიანებთან , რომლებიც არ არიან იეჰოვას თაყვანისმცემლები . 
 ასეთი ურთიერთობა უფრო მეტად მათ აქვთ , რომელთა მეუღლეებიც არ იზიარებენ ქრისტიანულ რწმენას . 
 მაგრამ , როდესაც ჩვენი აღქმის უნარი გაწაფულია , გვესმის , რომ ერთია , ქვეყნიერებასთან აუცილებლობით გამოწვეული ურთიერთობა გვქონდეს და სულ სხვაა ქვეყნიერებასთან ვიმეგობროთ . 
 ამგვარად , როცა საკითხი შეეხება , მაგალითად , სპორტულ ღონისძიებებში , ცეკვებში ან თანამშრომლების მიერ გამართულ წვეულებებში მონაწილეობას , შევძლებთ ბრძნული გადაწყვეტილებების მიღებას . 
 სამსახურის არჩევა 
 უპირველესად , რა უნდა გავითვალისწინოთ სამუშაოს არჩევისას ? 
 ბიბლიური პრინციპების გონივრულად გამოყენება გვეხმარება შევასრულოთ ჩვენი ვალდებულება — ‘ ვიზრუნოთ ოჯახის წევრებზე ’ . 
 უპირველესად დავფიქრდეთ , როგორ სამუშაოს ვირჩევთ და რა უნდა გავითვალისწინოთ ასეთ დროს . 
 ისეთი სამუშაოს არჩევა , რომელიც აშკარად არღვევს ბიბლიურ პრინციპებს , არასწორი იქნება . 
 ამიტომ ჭეშმარიტი ქრისტიანები უარს ამბობენ ისეთ სამუშაოზე , რომელიც დაკავშირებულია კერპთაყვანისმცემლობასთან , ქურდობასთან , სისხლის ბოროტად გამოყენებასთან და სხვა არაბიბლიურ ქმედებებთან . 
 ჩვენ არ უნდა მოვიტყუოთ მაშინაც კი , როცა ამის გაკეთებას ჩვენგან დამსაქმებელი მოითხოვს . 
 12 , 13 . 
 რომელ სხვა ფაქტორებს უნდა მიექცეს ყურადღება სამუშაოს არჩევისას ? 
 რის თქმა შეიძლება , თუ გარკვეული სამუშაოს შესრულებით პირდაპირ არ ირღვევა ბიბლიური მოთხოვნა ? 
 ჭეშმარიტების ღრმად წვდომა და აღქმის უნარის გაუმჯობესება გვეხმარება სხვა ფაქტორების დანახვაშიც . 
 რა შეიძლება ითქვას , თუ სამუშაო დაკავშირებულია ისეთ საქმესთან , რომელიც ღვთის პრინციპებს არ შეესაბამება , მაგალითად , კაზინოში სატელეფონო ზარებზე პასუხის გაცემა ? 
 გარდა ამისა , მხედველობაში უნდა იქნეს მიღებული სამუშაო ადგილი და ორგანიზაცია , რომელიც გასცემს ხელფასს . 
 მაგალითად , თუ ქრისტიანი მხატვარია , უნდა თქვას თანხმობა ისეთ სამუშაოზე , რომელშიც შედის ქრისტიანული სამყაროს ეკლესიების მოხატვა , რითაც ცრუ რელიგიას დაუჭერდა მხარს ? . 
 რას ვიტყვით იმ შემთხვევაზე , თუ თავად დამსაქმებელი აფორმებს ხელშეკრულებას ცრუ თაყვანისმცემლობის ადგილების მოხატვაზე ? 
 ამ შემთხვევაში უნდა გავითვალისწინოთ , მაგალითად ის , თუ რამდენად უფლებამოსილნი ვართ და რა ზომით მივიღებთ მასში მონაწილეობას . 
 რა შეიძლება ითქვას ისეთ სამუშაოზე , როგორიცაა ფოსტის დატარება , მათ შორის ისეთ ადგილებში , სადაც არასწორ საქმიანობას ეწევიან ? 
 უნდა იმოქმედოს ასეთ შემთხვევაში ჩვენს გადაწყვეტილებაზე მათეს 5 : 45 - ში ჩაწერილმა პრინციპმა ? 
 სერიოზულად უნდა ვიფიქროთ იმაზეც , თუ როგორ იმოქმედებს ყოველდღიური სამუშაო ჩვენს სინდისზე . 
 სამუშაოს არჩევასთან დაკავშირებით გადაწყვეტილების მიღების პასუხისმგებლობა საკუთარ თავზე რომ ავიღოთ , უნდა გავწაფოთ აღქმის უნარი და განვსწავლოთ ღვთისგან ნაბოძები სინდისი . 
 „ ყველა შენს გზაზე შეიცანი იგი “ 
 რა უნდა გავაკეთოთ გადაწყვეტილებების მიღებამდე ? 
 რა შეიძლება ითქვას ისეთ გადაწყვეტილებებზე , როგორიცაა ქვეყნიური განათლების მიღება და ამ თუ იმ მკურნალობის მეთოდის არჩევა ? 
 რა გადაწყვეტილების მიღების წინაშეც უნდა ვიდგეთ , მნიშვნელოვანია ვიპოვოთ შესაბამისი ბიბლიური პრინციპები და გამოვიყენოთ ისინი განსჯის უნარის გამოვლენით . 
 „ დაენდე უფალს მთელი შენი გულით და შენს გონებას ნუ დაეყრდნობი , — ამბობს ძველი ისრაელის მეფე სოლომონი . — ყველა შენს გზაზე შეიცანი იგი და ის გაასწორებს შენს ბილიკებს “ . 
 რის სწავლა შეგვიძლია პირველი საუკუნის ქრისტიანებისგან გადაწყვეტილებების მიღებასთან დაკავშირებით ? 
 ხშირად ჩვენი არჩევანი სხვებზე ახდენს გავლენას , ამიტომ ესეც გასათვალისწინებელია . 
 მაგალითად , პირველი საუკუნის ქრისტიანები საკვებთან დაკავშირებულ შეზღუდვებს , რაც მოსეს კანონით მოითხოვებოდა , მეტად აღარ ექვემდებარებოდნენ . 
 მათ შეეძლოთ ეჭამათ საკვები , რომელიც მოსეს კანონის თანახმად უწმინდურად ითვლებოდა . 
 მაგრამ ცხოველის ხორცის შესახებ , რომელსაც კავშირი ჰქონდა საკერპო ტაძართან , პავლე მოციქულმა თქვა : „ თუ საჭმელი აბრკოლებს ჩემს ძმას , საერთოდ არ შევჭამ ხორცს , რომ არ დავაბრკოლო ჩემი ძმა “ . 
 პავლემ მოუწოდა პირველ ქრისტიანებს , გაეთვალისწინებინათ სხვების სინდისი და არ დაებრკოლებინათ ისინი . 
 ჩვენ არ უნდა მივიღოთ ისეთი გადაწყვეტილებები , რომლებიც სხვებს ‘ დააბრკოლებდა ’ . 
 ეძებეთ ღვთის სიბრძნე 
 როგორ გვეხმარება ლოცვა გადაწყვეტილებების მიღებისას ? 
 სწორი გადაწყვეტილებების მიღებაში ფასდაუდებელ დახმარებას გვიწევს ლოცვა . 
 „ თუ რომელიმე თქვენგანს სიბრძნე აკლია , — ამბობს მოწაფე იაკობი , — სთხოვდეს ღმერთს , რომელიც ყველას უხვად და დაუყვედრებლად აძლევს , და მიეცემა “ . 
 ჩვენ გულდაჯერებით უნდა მივმართოთ იეჰოვას ლოცვით და ვთხოვოთ სიბრძნე , რომელიც სწორი გადაწყვეტილებების მიღებაში დაგვეხმარება . 
 როდესაც ჭეშმარიტ ღმერთს ჩვენს საწუხარს ვუზიარებთ და მის ხელმძღვანელობას ვეძებთ , წმინდა სულს შეუძლია დაგვეხმაროს განხილული ბიბლიური მუხლების უკეთ გაგებასა და შესაბამისი მუხლების გახსენებაში . 
 როგორ შეუძლიათ სხვებს დაგვეხმარონ გადაწყვეტილებების მიღებისას ? 
 შეუძლიათ სხვებს დაგვეხმარონ გადაწყვეტილებების მიღებაში ? 
 დიახ . 
 იეჰოვა კრებაში მოწიფული ქრისტიანების საშუალებითაც გვეხმარება . 
 ჩვენ შეგვიძლია რჩევა ვკითხოთ მათ განსაკუთრებით მაშინ , თუ სერიოზული გადაწყვეტილების წინაშე ვდგავართ . 
 იმ ქრისტიანებს , რომლებიც ღრმად წვდებიან სულიერ საკითხებს და მდიდარი ცხოვრებისეული გამოცდილებაც აქვთ , შეუძლიათ ჩვენი ყურადღება დამატებით ბიბლიურ პრინციპებზე გაამახვილონ . 
 ეს ჩვენს გადაწყვეტილებაზე სასიკეთო გავლენას მოახდენს და დაგვეხმარება , ‘ შევამოწმოთ , რა უფრო მნიშვნელოვანია ’ . 
 მაგრამ აუცილებელია სიფრთხილის გამოვლენა : ჩვენ მაგივრად სხვები არ უნდა იღებდნენ გადაწყვეტილებას . 
 პასუხისმგებლობის ტვირთი თავად უნდა ავიღოთ საკუთარ თავზე . 
 ყოველთვის სასურველი შედეგი მოაქვს სწორ გადაწყვეტილებას ? 
 ყოველთვის სასურველი შედეგი მოაქვს სწორად მიღებულ გადაწყვეტილებას ? 
 ყოველთვის სასურველ შედეგს მოიტანს ისეთი გადაწყვეტილებები , რომლებიც ბიბლიურ პრინციპებს ემყარება და განსწავლული სინდისის კარნახით არის მიღებული ? 
 დიახ , საბოლოო ჯამში ასეთი გადაწყვეტილებები კარგ შედეგს მოიტანს . 
 თუმცა გარკვეული პერიოდის მანძილზე შეიძლება სირთულეებს შევხვდეთ . 
 შადრაქმა , მეშაქმა და ყაბედ - ნეგომ იცოდნენ , რომ მათ გადაწყვეტილებას — თაყვანი არ ეცათ უზარმაზარი კერპისთვის — შეიძლება სიკვდილი მოჰყოლოდა . 
 იმავეს თქმა შეიძლება მოციქულებზეც : მათ სინედრიონის წინაშე განაცხადეს , რომ ღმერთს უფრო მეტად უნდა დამორჩილებოდნენ , ვიდრე ადამიანებს . 
 მაგრამ გათავისუფლებამდე ისინი სცემეს . 
 გარდა ამისა , „ ჟამმა და შემთხვევამაც “ შეიძლება მოახდინოს უარყოფითი გავლენა გადაწყვეტილებაზე . 
 თუ სწორი გადაწყვეტილების მიღების შემთხვევაშიც სირთულეებს ვხვდებით , შეგვიძლია დარწმუნებულები ვიყოთ , რომ იეჰოვა ყველაფერს გადაგვატანინებს და საბოლოოდ გაკურთხებს . 
 როგორ შეგვიძლია გადაწყვეტილებების მიღებისას გაბედულად ავიღოთ საკუთარ თავზე პასუხისმგებლობის ტვირთი ? 
 როგორც ვხედავთ , გადაწყვეტილებების მიღებისას უნდა ვეძებოთ ბიბლიური პრინციპები და განსჯის უნარის გამოვლენით გამოვიყენოთ ისინი . 
 რა მადლიერები ვართ , რომ იეჰოვა წმინდა სულისა და მოწიფული ქრისტიანების საშუალებით გვეხმარება ! 
 მოდი ვისარგებლოთ ღვთის ხელმძღვანელობითა და დახმარებით , და გადაწყვეტილებების მიღებისას გაბედულად ავიღოთ საკუთარ თავზე პასუხისმგებლობის ტვირთი . 
 გახსოვთ ? 
 • რა არის მნიშვნელოვანი იმისთვის , რომ სწორი გადაწყვეტილებები მივიღოთ ? 
 • რა გავლენას ახდენს მოწიფულობისკენ სწრაფვა იმაზე , თუ ვისთან გვექნება ურთიერთობა ? 
 • რა მნიშვნელოვანი ფაქტორები უნდა გავითვალისწინოთ სამსახურის არჩევისას ? 
 • რა დახმარებას გვთავაზობს იეჰოვა სწორი გადაწყვეტილებების მისაღებად ? 
 [ სურათი 22 გვერდზე ] 
 ადამისა და ევას დაუმორჩილებლობა ჩვენთვის მნიშვნელოვანი გაკვეთილია . 
 [ სურათი 24 გვერდზე ] 
 სერიოზული გადაწყვეტილების მიღებამდე ეძებეთ ღვთის პრინციპები . 
 არავითარი საერთო არ იქონიოთ ცრუ თაყვანისმცემლობასთან 
 „ გამოდით მათგან და გამოეყავით , — ამბობს იეჰოვა , — უწმინდურს ნუღარ მიეკარებით “ . 
 რა მდგომარეობაშია დღეს მრავალი გულწრფელი ადამიანი ? 
 მრავალმა გულწრფელმა ადამიანმა არ იცის ჭეშმარიტება ღვთისა და კაცობრიობის მომავლის შესახებ . 
 ისინი დაბნეულობასა და გაურკვევლობაში არიან იმის გამო , რომ არ შეუძლიათ ამ მნიშვნელოვან საკითხებთან დაკავშირებით პასუხების მიღება . 
 მილიონობით ადამიანი იეჰოვასთვის შეურაცხმყოფელ ცრურწმენას , რიტუალებსა და დღესასწაულებს ემონება . 
 შესაძლოა თქვენს მეზობლებსა და ნათესავებსაც სჯერათ ცეცხლოვანი ჯოჯოხეთის , სამების , სულის უკვდავებისა და სხვა ცრუ სწავლებების . 
 როგორ მოქმედებენ რელიგიური წინამძღოლები და რა შედეგი მოაქვს ამას ? 
 ვინ ავრცელებს დღეს სულიერ სიბნელეს ? 
 როგორი გასაკვირიც არ უნდა იყოს , რელიგია ; კერძოდ კი , რელიგიური ორგანიზაციები და მათი წინამძღოლები . 
 ისინი ამახინჯებენ ღვთისგან მომდინარე ჭეშმარიტებას . 
 შედეგად , მრავალი ადამიანი შეცდომაში არის შეყვანილი , რადგან ჰგონიათ , რომ ჭეშმარიტ ღმერთს სცემენ თაყვანს , სინამდვილეში კი შეურაცხყოფას აყენებენ მას . 
 ამაში ცრუ რელიგიას მიუძღვის ბრალი . 
 ვინ არის ცრუ რელიგიის სულისჩამდგმელი და როგორ აღწერს მას ბიბლია ? 
 ცრუ რელიგიის უკან უხილავი პიროვნება დგას . 
 პავლე მოციქული მის შესახებ ამბობს : „ ურწმუნოთათვის , რომელთაც ამ სისტემის ღმერთმა დაუბრმავა გონება , რათა მათზე არ ებრწყინა ქრისტეს შესახებ დიდებული სასიხარულო ცნობის სინათლეს , ქრისტესი , რომელიც უხილავი ღვთის მსგავსებაა “ . 
 „ ამ სისტემის ღმერთი “ სხვა არავინაა , თუ არა სატანა ეშმაკი . 
 ის არის ცრუ რელიგიის სულისჩამდგმელი . 
 „ თვით სატანაც ხომ სინათლის ანგელოზის სახეს იღებს , — დაწერა პავლემ . — ამიტომ , რა დიდი ამბავია , თუ მისი მსახურებიც სიმართლის მსახურთა სახეს იღებენ , მაგრამ მათი აღსასრული მათივე საქმეებისამებრ იქნება “ . 
 სატანა ცდილობს , ბოროტება სიკეთედ წარმოაჩინოს და ამგვარად ადამიანები შეცდომაში შეიყვანოს . 
 რა გაფრთხილებას აძლევდა ღვთის კანონი ისრაელს ცრუწინასწარმეტყველების შესახებ ? 
 აქედან გამომდინარე , ნათელი ხდება , თუ რატომ გმობს ბიბლია ცრუ რელიგიას . 
 მაგალითად , მოსეს კანონი კონკრეტულ გაფრთხილებას აძლევდა ღვთის რჩეულ ხალხს ცრუ წინასწარმეტყველების შესახებ . 
 ნებისმიერი ადამიანი , რომელიც ცრუ სწავლებების გავრცელებას უწყობდა ხელს , ხალხს იეჰოვასადმი ურჩობის გამოვლენისკენ უბიძგებდა და ამის გამო უნდა მოეკლათ . 
 ისრაელებს ებრძანა , ‘ აღმოეფხვრათ ბოროტება თავიანთი წიაღიდან ’ . 
 დიახ , იეჰოვა ცრუ რელიგიას ბოროტებად მიიჩნევს ( ეზეკიელი13 : 3 ) . 
 რა გაფრთხილება უნდა ვიღოთ ყურად დღეს ? 
 იესო ქრისტესა და მის მოციქულებს ისეთივე დამოკიდებულება ჰქონდათ ცრუ რელიგიის მიმართ , როგორიც იეჰოვას . 
 იესო თავის მოწაფეებს აფრთხილებდა : „ უფრთხილდით ცრუწინასწარმეტყველებს , რომლებიც თქვენთან ცხვრის სამოსლით მოდიან , შიგნით კი მტაცებელი მგლები არიან “ . 
 პავლემ დაწერა , რომ „ ზეციდან ღვთის რისხვა ცხადდება იმ ადამიანთა ყოველგვარი უღმერთობისა და უმართლობის წინააღმდეგ , რომლებიც უმართლოდ ჩქმალავენ ჭეშმარიტებას “ . 
 რამდენად მნიშვნელოვანია , რომ ჭეშმარიტმა ქრისტიანებმა ყურად იღონ ეს გაფრთხილება და არავითარი საერთო არ იქონიონ მათთან , ვინც აფერხებს ჭეშმარიტების საჯაროდ გაცხადებას ან ხელს უწყობს ცრუ სწავლებების გავრცელებას ! . 
 ზურგი აქციეთ „ დიდ ბაბილონს “ 
 როგორ აღწერს ბიბლია „ დიდ ბაბილონს “ ? 
 მოდი განვიხილოთ , როგორ არის ბიბლიის წიგნ „ გამოცხადებაში “ აღწერილი ცრუ რელიგია . 
 ის შედარებულია მთვრალ მეძავს , რომელსაც დედამიწის მეფეებსა და მის მცხოვრებლებზე აქვს ძალაუფლება . 
 ეს „ მეძავი “ დედამიწის მეფეებთან მეძაობს და ღვთის ჭეშმარიტი თაყვანისმცემლების სისხლით არის დამთვრალი . 
 მას შუბლზე აწერია სახელი , რომელიც ზუსტად აღწერს მის ზნედაცემულობასა და ამაზრზენ საქციელს : „ დიდი ბაბილონი , მეძავთა და დედამიწის სისაძაგლეთა დედა “ . 
 7 , 8 . 
 როგორ მეძაობს ცრუ რელიგია და რას იწვევს ეს ? 
 ბიბლიაში აღწერილი „ დიდი ბაბილონი “ მოიცავს მსოფლიოს ყველა ცრუ რელიგიას და ეს მართლაც შესაფერისი სიმბოლოა . 
 დღეს არსებული ათასობით რელიგია ოფიციალურად არ არის ერთ მსოფლიო ორგანიზაციად გაერთიანებული , მაგრამ მათ მიზანი და საქმეები აერთიანებთ . 
 წიგნში „ გამოცხადება “ უზნეო ქალით წარმოდგენილ ცრუ რელიგიას უდიდესი გავლენა აქვს მთავრობებზე . 
 ორგული ქალის მსგავსად , რომელიც თავის მეუღლეს ღალატობს , ცრუ რელიგიაც „ მეძაობს “ — ხან ერთ პოლიტიკურ ძალასთან ამყარებს კავშირს და ხან მეორესთან . 
 მოწაფე იაკობმა დაწერა : „ მრუშებო , განა არ იცით , რომ ქვეყნიერებასთან მეგობრობა ღვთის მტრობაა ? 
 ვისაც ქვეყნიერებასთან მეგობრობა უნდა , იგი ღვთის მტერი ხდება “ . 
 ცრუ რელიგიასა და პოლიტიკას შორის არსებულ მჭიდრო კავშირს უბედურებები მოაქვს ადამიანებისთვის . 
 აფრიკელი პოლიტიკური მიმომხილველი ო . 
 მანგუ აღნიშნავს : „ კაცობრიობის ისტორიას რელიგიურ - პოლიტიკური კავშირით გამოწვეული არაერთი მასობრივი ხოცვა - ჟლეტა ახსოვს “ . 
 არც ისე დიდი ხნის წინ ერთი გაზეთი იუწყებოდა : „ დღეს ყველაზე სისხლისმღვრელ და საშიშ კონფლიქტებში . . . 
 მთავარი წვლილი რელიგიას მიუძღვის “ . 
 რელიგიის წაქეზებით გაჩაღებულ კონფლიქტებს მილიონობით ადამიანის სიცოცხლე შეეწირა . 
 „ დიდი ბაბილონი “ ღვთის ჭეშმარიტ მსახურებსაც დევნიდა და ხოცავდა , ასე ვთქვათ , თვრებოდა მათი სისხლით . 
 როგორ არის „ გამოცხადებაში “ ნაჩვენები ცრუ თაყვანისმცემლობისადმი იეჰოვას დამოკიდებულება ? 
 იეჰოვას სძულს ცრუ თაყვანისმცემლობა და ეს კარგად ჩანს იქიდან , თუ რა ელის მომავალში დიდ ბაბილონს . 
 გამოცხადების 17 : 16 - ში ნათქვამია : „ ათი რქა , შენ რომ იხილე , და მხეცი შეიძულებენ მეძავს , ააწიოკებენ მას და გააშიშვლებენ , მის ხორცს შეჭამენ და მას ცეცხლში დაწვავენ “ . 
 თავდაპირველად მხეცი სასიკვდილო ჭრილობას მიაყენებს მეძავს და მის ხორცს შეჭამს . 
 შემდეგ კი , რაც მეძავისგან დარჩება , ცეცხლს მისცემს . 
 მალე მსოფლიო მმართველები ზომებს მიიღებენ ცრუ რელიგიის წინააღმდეგ . 
 მათ ღმერთი აღძრავს ამისკენ . 
 დიდი ბაბილონი , ცრუ რელიგიის მსოფლიო იმპერია , თავს ვერ დააღწევს განადგურებას . 
 „ ვეღარასოდეს იპოვიან მას “ . 
 რა პოზიცია უნდა დავიკავოთ ცრუ რელიგიასთან მიმართებაში ? 
 რა პოზიცია უნდა დაიკავონ ჭეშმარიტმა თაყვანისმცემლებმა „ დიდ ბაბილონთან “ მიმართებაში ? 
 ბიბლია პირდაპირ მოგვიწოდებს : „ გამოდი მისგან , ჩემო ხალხო , თუ არ გინდათ , მისი ცოდვების თანამონაწილენი იყოთ და მისი წყლულები მიიღოთ “ . 
 ყველა , ვისაც გადარჩენა სურს , სანამ გვიანი არ არის , უნდა გამოეყოს ცრუ რელიგიას . 
 დედამიწაზე ყოფნისას იესო ქრისტემ იწინასწარმეტყველა , რომ ბოლო დღეებში ბევრი თავს დადებდა მის მიმდევრობაზე . 
 მაგრამ მათ შესახებ იესო ამბობს : „ არასოდეს გიცნობდით თქვენ ! 
 გამშორდით , უკანონობის მოქმედნო “ . 
 დღეს იესო ქრისტეს , რომელიც უკვე მეფობს ზეცაში , არაფერი აქვს საერთო ცრუ რელიგიასთან . 
 როგორ უნდა დავიჭიროთ თავი შორს ცრუ რელიგიისგან ? 
 რა უნდა გავაკეთოთ იმისათვის , რომ შორს დავიჭიროთ თავი ცრუ თაყვანისმცემლობისგან ? 
 ჭეშმარიტი ქრისტიანები შორს იჭერენ თავს ცრუ თაყვანისმცემლობისგან იმით , რომ უარყოფენ ცრუ რელიგიურ სწავლებებს . 
 ეს კი იმას ნიშნავს , რომ ჩვენ არ ვუსმენთ და ვუყურებთ ისეთ პროგრამებს , და არც ისეთ ლიტერატურას ვკითხულობთ , რაც ცრუ რელიგიებს ეხება და ღვთისა და მისი სიტყვის შესახებ სიცრუეს ავრცელებს . 
 აგრეთვე გონივრულად ვიქცევით , როცა თავს ვიკავებთ ისეთ საზოგადოებრივ და გასართობ ღონისძიებებში მონაწილეობისგან , რომლებსაც აფინანსებს ცრუ რელიგიასთან კავშირში მყოფი ორგანიზაცია . 
 გარდა ამისა , არანაირი სახით არ ვუჭერთ მხარს ცრუ თაყვანისმცემლობას . 
 ამგვარად თავს ვიცავთ იმისგან , რომ ვინმემ არ გაგვიტაცოს „ ფილოსოფიითა და ფუჭი ცდუნებით , რომელიც ეთანხმება ადამიანთა ადათ - წესებსა და ქვეყნიერების პრინციპებს და არა ქრისტეს “ . 
 როგორ შეუძლია ადამიანს , ყოველგვარი კავშირი გაწყვიტოს ცრუ რელიგიასთან ? 
 რა შეიძლება ითქვას იმ შემთხვევაზე , როდესაც ვინმეს სურს გახდეს იეჰოვას მოწმე , მაგრამ ცრუ რელიგიის წევრია ? 
 მან უნდა ცხადყოს , რომ აღარ სურს ეკუთვნოდეს ამ რელიგიას . 
 ამისთვის შესაძლოა ზოგჯერ საჭირო იყოს განცხადების დაწერა . 
 განსაკუთრებით მნიშვნელოვანია კონკრეტული ზომების მიღება , რათა ადამიანი სრულიად გათავისუფლდეს ცრუ რელიგიის ნებისმიერი გავლენისგან . 
 ის , ვისაც სურს , გახდეს იეჰოვას მოწმე , თავისი საქმეებით უნდა აჩვენებდეს ყოფილ თანამორწმუნეებსა და სხვებს , რომ ყოველგვარი კავშირი გაწყვიტა ცრუ რელიგიასთან და აღარ წარმოადგენს მის წევრს . 
 რა რჩევას გვაძლევს ბიბლია ცრუ თაყვანისმცემლობასთან დაკავშირებით ? 
 « ნუ შეებმებით უთანასწორო უღელში ურწმუნოებთან , — დაწერა პავლე მოციქულმა . — რა კავშირი აქვს სიმართლეს უკანონობასთან ? 
 ან რა საერთო აქვს სინათლეს სიბნელესთან ? 
 რა თანხმობა აქვს ქრისტეს ბელიართან ? 
 ან რა წილი აქვს მორწმუნეს ურწმუნოსთან ? 
 რა კავშირი აქვს ღვთის ტაძარს კერპებთან ? . . 
 „ ამიტომ , გამოდით მათგან და გამოეყავით , — ამბობს იეჰოვა , — უწმინდურს ნუღარ მიეკარებით “ » . 
 ჩვენ ვითვალისწინებთ ამ მოწოდებას და შორს გვიჭირავს თავი ცრუ თაყვანისმცემლობისგან . 
 მაგრამ გულისხმობდა პავლე იმას , რომ ქრისტიანები საერთოდ უნდა მოერიდონ ურთიერთობას ცრუ თაყვანისმცემლებთან ? 
 „ ბრძნულად მოექეცით “ 
 უნდა გავწყვიტოთ ყოველგვარი კავშირი მათთან , ვინც ცრუ თაყვანისმცემლობას მისდევს ? 
 ახსენით . 
 უნდა გაწყვიტონ თუ არა ჭეშმარიტმა თაყვანისმცემლებმა ყველანაირი კავშირი იმ ადამიანებთან , რომლებიც ცრუ თაყვანისმცემლობას მისდევენ ? 
 სრულიად უნდა ავარიდოთ მათ თავი , ვინც არ იზიარებს ჩვენს რწმენას ? 
 რასაკვირველია , არა . 
 ერთ - ერთ უდიდეს მცნებაში ნათქვამია : „ მოძმე საკუთარი თავივით გიყვარდეს “ . 
 უდავოა , რომ სამეფოს შესახებ სასიხარულო ცნობის ქადაგებით ჩვენ სიყვარულს ვავლენთ ადამიანების მიმართ . 
 მათდამი ჩვენი სიყვარული მაშინაც ვლინდება , როცა ბიბლიას ვასწავლით და ვეხმარებით იმის დანახვაში , თუ რამდენად მნიშვნელოვანია ცრუ რელიგიისგან გამოყოფა . 
 რას ნიშნავს , არ ვიყოთ „ ქვეყნიერების ნაწილი “ ? 
 მართალია , ადამიანებთან სასიხარულო ცნობას ვქადაგებთ , მაგრამ , როგორც იესოს მიმდევრები , არა ვართ „ ქვეყნიერების ნაწილი “ . 
 ამ მუხლში გამოყენებული სიტყვა „ ქვეყნიერება “ ღვთისგან გაუცხოებულ ადამიანთა საზოგადოებას გულისხმობს . 
 ჩვენ იმ გაგებით ვართ ქვეყნიერებისგან გამოყოფილნი , რომ თავს ვარიდებთ იეჰოვასთვის შეურაცხმყოფელ შეხედულებებს , საუბრებსა და საქციელს . 
 გარდა ამისა , იმ პრინციპის გათვალისწინებით , რომ „ ცუდი საზოგადოებანი ხრწნიან კარგ ჩვევებს “ , ჩვენ ვერიდებით მათთან ახლო ურთიერთობას , ვინც არ ცხოვრობს ქრისტიანული ნორმებით . 
 არ ვიყოთ ქვეყნიერების ნაწილი , ნიშნავს „ დაულაქავებლად დავიცვათ თავი ქვეყნიერებისგან “ . 
 აქედან გამომდინარე , ქვეყნიერებისგან გამოყოფა არ გულისხმობს ყველანაირი კონტაქტის გაწყვეტას ადამიანებთან . 
 16 , 17 . 
 როგორ უნდა მოექცნენ ქრისტიანები მათ , ვინც არ იცნობს ბიბლიურ ჭეშმარიტებას ? 
 როგორ უნდა მოვეპყროთ მათ , ვინც არ იცნობს ბიბლიურ ჭეშმარიტებას ? 
 კოლოსელთა კრებას პავლემ მისწერა : „ გარეშეებს ბრძნულად მოექეცით და გამოისყიდეთ ხელსაყრელი დრო თქვენთვის . 
 თქვენი სიტყვა ყოველთვის მადლიანი იყოს , მარილით შეზავებული , რათა იცოდეთ , ვის როგორი პასუხი გასცეთ “ . 
 პეტრე მოციქული კი წერდა : „ წმინდა იყოს ქრისტე თქვენს გულებში , როგორც უფალი , და ყოველთვის მზად იყავით , დამცველებად გამოხვიდეთ ყველას წინაშე , ვინც თქვენი იმედის გამო ახსნა - განმარტებას გთხოვთ , ოღონდ ეს რბილად და ღრმა პატივისცემით აკეთეთ “ . 
 პავლემ ქრისტიანებს ურჩია , ‘ არავინ დაეძრახათ , არ ყოფილიყვნენ ჩხუბის ამტეხნი , არამედ კეთილგონიერნი , და ყველასთან რბილი ხასიათი გამოევლინათ ’ . 
 ჩვენ , როგორც იეჰოვას მოწმეები , ვცდილობთ , უხეშად არ მოვეპყროთ სხვებს და ზემოდან არ ვუყუროთ მათ . 
 აგრეთვე , შეურაცხმყოფელი სიტყვებით არ მოვიხსენიებთ სხვა რელიგიის წარმომადგენლებს . 
 პირიქით , მაშინაც კი ვიჩენთ ტაქტს , როცა მობინადრე , მეზობელი ან თანამშრომელი უხეშად გვექცევა ან სიტყვიერ შეურაცხყოფას გვაყენებს . 
 ჩაეჭიდეთ ჯანსაღი სიტყვების ნიმუშს 
 სულიერი გაგებით , რა მდგომარეობაში არიან ისინი , რომლებიც უბრუნდებიან ცრუ რელიგიას ? 
 რა სამწუხაროა , თუ ქრისტიანი ბიბლიური ჭეშმარიტების გაცნობის შემდეგ ისევ უბრუნდება ცრუ თაყვანისმცემლობას ! 
 ბიბლიაშია აღწერილია , რა შედეგები მოჰყვება ამგვარ მოქმედებას : « თუ უფლისა და მხსნელის იესო ქრისტეს შესახებ საფუძვლიანი ცოდნის წყალობით ქვეყნიერების სიბილწეს თავი დააღწიეს , შემდეგ კი ისევ ჩაეფლნენ მასში და მის მიერ არიან დაძლეული , ეს მდგომარეობა პირველზე უარესია . . . 
 მათ ისე მოუვიდათ , როგორც მართალი ანდაზა ამბობს : „ ძაღლი თავის ნარწყევს უბრუნდება , დაბანილი ღორი კი ტალახში საგორაოდ მიდის “ » . 
 რატომ უნდა ვუფრთხილდეთ ყველაფერს , რაც საფრთხეს შეუქმნის ჩვენს სულიერობას ? 
 ჩვენ უნდა ვუფრთხილდეთ ყველაფერს , რაც საფრთხეს შეუქმნიდა ჩვენს სულიერობას , რადგან დღეს ამის რეალური საშიშროება არსებობს . 
 პავლე მოციქული გვაფრთხილებს : „ შთაგონებით წარმოთქმული სიტყვები გარკვევით ამბობს , რომ გავა დრო და ზოგიერთები შთაგონებით წარმოთქმულ მაცდურ სიტყვებსა და დემონურ სწავლებებს დაუგდებენ ყურს და განუდგებიან რწმენას “ . 
 ჩვენ ბოლო დღეებში ვცხოვრობთ . 
 მათ , ვინც არ არის გამოყოფილი ცრუ რელიგიისგან , „ აქანავებს სწავლების ყოველი ქარი , ადამიანთა მზაკვრობითა და ცბიერებით , გამიზნული სიცრუით “ . 
 როგორ შეგვიძლია თავი დავიცვათ ცრუ რელიგიის საზიანო გავლენისგან ? 
 როგორ შეგვიძლია თავი დავიცვათ ცრუ რელიგიის საზიანო გავლენისგან ? 
 მოდი დავფიქრდეთ , რით უზრუნველგვყოფს იეჰოვა . 
 ჩვენ გვაქვს ღვთის სიტყვა , ბიბლია . 
 იეჰოვა აგრეთვე „ ერთგული და გონიერი მონის “ მეშვეობით უხვ სულიერ საზრდოს გვაწვდის . 
 რაც მეტად ვიზრდებით სულიერად , მით უფრო უნდა შევიყვაროთ ‘ მოწიფულთათვის განკუთვნილი მაგარი საჭმელი ’ და ვისურვოთ კრების შეხვედრებზე სიარული , სადაც სულიერ ჭეშმარიტებებს ვეცნობით . 
 მოდი , მტკიცედ გადავწყვიტოთ , სრული სარგებლობა მივიღოთ იეჰოვას ღონისძიებებიდან , რათა ‘ ჩავეჭიდოთ ჯანსაღი სიტყვები ნიმუშს ’ . 
 ამგვარად , არავითარი საერთო არ გვექნება ცრუ თაყვანისმცემლობასთან . 
 რა ისწავლეთ ? 
 • რა არის წარმოდგენილი „ დიდი ბაბილონით “ ? 
 • რა უნდა გავაკეთოთ , შორს რომ დავიჭიროთ თავი ცრუ რელიგიისგან ? 
 • რა საშიშროებებს უნდა ავარიდოთ თავი ჩვენი სულიერობის შესანარჩუნებლად ? 
 [ სურათი 28 გვერდზე ] 
 იცით , რატომ აიგივებს ბიბლია „ დიდ ბაბილონს “ მეძავ ქალთან ? 
 [ სურათი 29 გვერდზე ] 
 „ დიდი ბაბილონი “ თავს ვერ დააღწევს განადგურებას . 
 [ სურათი 31 გვერდზე ] 
 ჩვენ „ რბილად და ღრმა პატივისცემით “ ვეპყრობით მათ , ვინც არ იზიარებს ჩვენს რწმენას . 
 წადით და მოწაფეებად მოამზადეთ ხალხი , მონათლეთ ისინი 
 „ წადით და მოწაფეებად მოამზადეთ ხალხი ყველა ერიდან , მონათლეთ ისინი . . . 
 ასწავლეთ მათ ყველაფრის დაცვა , რაც მცნებად დაგიდეთ “ . 
 რა გადაწყვეტილება მიიღო ისრაელმა სინას მთასთან ? 
 დაახლოებით სამიათას ხუთასი წლის წინათ ისრაელმა ერმა ღმერთს აღთქმა დაუდო . 
 სინას მთასთან ისრაელმა სახალხოდ განაცხადა : „ ყოველ სიტყვას , რომელიც წარმოთქვა უფალმა , შევასრულებთ “ . 
 იმ დროიდან ისრაელი ღვთისადმი მიძღვნილი ერი , ღვთის „ საკუთრება “ , გახდა . 
 ისინი მოელოდნენ , რომ ღმერთი დაიცავდა მათ და მთელი მათი შთამომავლობა იცხოვრებდა მიწაზე , „ სადაც მოედინება რძე და თაფლი “ . 
 რა ურთიერთობა შეიძლება ჰქონდეთ დღეს ადამიანებს ღმერთთან ? 
 თუმცა , როგორც ფსალმუნმომღერალმა ასაფმა თქვა , ისრაელებმა „ არ დაიცვეს აღთქმა უფლისა და მის მცნებაზე სიარული აღარ ისურვეს “ . 
 ისრაელმა დაარღვია იეჰოვასთვის მიცემული პირობა . 
 საბოლოოდ , ერმა დაკარგა იეჰოვასთან განსაკუთრებული ურთიერთობა . 
 ამიტომაც , „ მიაპყრო ყურადღება ღმერთმა . . . 
 უცხოტომელებს , რათა მათგან გამოეყო ხალხი თავისი სახელისთვის “ . 
 ამ ბოლო დღეებში ის კრებს „ უამრავ ხალხს , რომლის დათვლა არავის [ შეუძლია ] , ყველა ერიდან და ტომიდან , ხალხიდან და ენიდან “ და , რომელიც სიხარულით აცხადებს : „ ხსნას ჩვენს ღმერთს — ტახტზე მჯდომს — და კრავს ვუმადლით “ . 
 რა ნაბიჯები უნდა გადადგას პიროვნებამ ღმერთთან პირადი ურთიერთობის განსავითარებლად ? 
 მან , ვისაც სურს , იმ ხალხს შორის იყოს , რომლებიც ხარობენ ღმერთთან კარგი ურთიერთობით , იეჰოვას უნდა მიუძღვნას თავი და წყალში მოინათლოს . 
 ასე მოქცევით , ის დაემორჩილება იესოს მითითებას , რომელიც მან თავის მოწაფეებს მისცა : „ ამიტომ , წადით და მოწაფეებად მოამზადეთ ხალხი ყველა ერიდან , მონათლეთ ისინი მამის , ძისა და წმინდა სულის სახელით , ასწავლეთ მათ ყველაფრის დაცვა , რაც მცნებად დაგიდეთ “ . 
 ისრაელები უსმენდნენ მოსეს , როცა ის „ აღთქმის წიგნს “ კითხულობდა . 
 შედეგად , მათ გაიგეს , თუ რა ვალდებულებები ეკისრათ იეჰოვას წინაშე . 
 დღესაც , აუცილებელია , რომ მონათვლამდე პიროვნებამ ბიბლიიდან ღვთის განზრახვების შესახებ საფუძვლიანი ცოდნა მიიღოს . 
 რა უნდა გააკეთოს პიროვნებამ , რომ შეესაბამებოდეს მონათვლისთვის საჭირო მოთხოვნებს ? 
 ( იხილეთ ზემოთ მოცემული ჩარჩო ) . 
 აშკარაა , რომ იესოს სურდა , მის მოწაფეებს მონათვლამდე მტკიცე რწმენა ჰქონოდათ . 
 მან თავის მიმდევრებს მხოლოდ ის კი არ უთხრა , რომ წასულიყვნენ და მოწაფეები მოემზადებინათ , არამედ ესწავლებინათ მათთვის , ‘ ყველაფრის დაცვა , რაც მცნებად დაუდო ’ . 
 ამიტომაც ის , ვინც შეესაბამება მონათვლისთვის საჭირო მოთხოვნებს , ჩვეულებრივ , ბიბლიას რამდენიმე თვე ან , შესაძლოა , ერთი ან ორი წელი სწავლობს . 
 ასე რომ , მის მიერ მიღებული გადაწყვეტილება არც ნაჩქარევია და არც საფუძვლიან ცოდნას მოკლებული . 
 ნათლობისას მონათვლის მსურველებმა ორ კითხვაზე დადებითად უნდა უპასუხონ . 
 რადგან იესომ ხაზი გაუსვა იმას , რომ ჩვენი „ დიახ იყოს დიახ , არა კი — არა “ , ყველასთვის დამხმარე იქნება ამ ორი კითხვის მნიშვნელობის განხილვა , რის შესახებაც ამ სტატიაში იქნება საუბარი . 
 მონანიება და მიძღვნა 
 რა ორ მნიშვნელოვან ნაბიჯზე მახვილდება ყურადღება მონათვლის მსურველებისთვის დასმულ პირველ კითხვაში ? 
 პირველი კითხვა , რომელსაც მონათვლის მსურველს უსვამენ , ეხება იმას , მოინანია თუ არა მან ცოდვები და მიუძღვნა თუ არა თავი იეჰოვას მისი ნების შესასრულებლად . 
 ეს კითხვა ყურადღებას ამახვილებს ორ მნიშვნელოვან ნაბიჯზე — მონანიებასა და მიძღვნაზე , — რომელიც პიროვნებამ მონათვლამდე უნდა გადადგას . 
 6 , 7 . 
 ა ) რატომ არის აუცილებელი მონანიება ნათლობის მსურველებისთვის ? 
 ბ ) რა ცვლილებები უნდა მოახდინოს პიროვნებამ მონანიების შემდეგ ? 
 რატომ უნდა მოინანიოს პიროვნებამ მონათვლამდე ? 
 პავლე მოციქულმა განმარტა : „ ერთ დროს ჩვენც ყველანი . . . 
 ხორცის სურვილებისამებრ ვიქცეოდით “ . 
 ღვთის ნების შესახებ საფუძვლიანი ცოდნის მიღებამდე , ქვეყნიერებაში მიღებული ფასეულობებისა და ნორმების შესაბამისად ვცხოვრობდით . 
 ჩვენს ცხოვრებას ამ სისტემის ღმერთი , სატანა , მართავდა . 
 მაგრამ ღვთის ნების გაგების შემდეგ , გადავწყვიტეთ , ‘ ადამიანური სურვილების დასაკმაყოფილებლად კი აღარ ვიცხოვროთ , არამედ ღვთის ნების შესასრულებლად ’ . 
 ამ ახალ გზაზე სიარულს უხვი კურთხევები მოაქვს . 
 რაც ყველაზე მნიშვნელოვანია , ის ღმერთთან ძვირფასი ურთიერთობის განვითარებაში გვეხმარება . 
 იეჰოვასთან ურთიერთობა დავითმა ღვთის „ კარავში “ და „ წმინდა მთაზე “ სტუმრობას შეადარა . 
 ეს მართლაც , დიდი პატივია ! . 
 ლოგიკურია დავასკვნათ , რომ იეჰოვა თავის კარავში განურჩევლად ყველას კი არ ეპატიჟება , არამედ მხოლოდ მას , „ ვინც უმწიკვლოდ დადის , სიმართლის მოქმედია , და ჭეშმარიტებას ლაპარაკობს თავის გულში “ . 
 ჭეშმარიტების გაგებამდე ყველას განსხვავებული წარსული გვქონდა . 
 ამიტომ ზემოთ მოცემულ მუხლში მითითებულ მოთხოვნებს რომ შევესაბამებოდეთ , აუცილებელია გარკვეული ცვლილებების მოხდენა — პიროვნული თვისებებისა და ქცევების შეცვლა . 
 ასეთი ცვლილებებისკენ კი აღგვძრავს მონანიება ანუ იმის სინანული , რასაც წარსულში ვაკეთებდით და მტკიცე გადაწყვეტილება , ვასიამოვნოთ იეჰოვას . 
 ეს კი გვეხმარება , პირად ცხოვრებაში რადიკალური ცვლილებები მოვახდინოთ — უარი ვთქვათ ქვეყნიერებისთვის დამახასიათებელ ეგოისტურ სურვილებზე და ღვთისმოსაწონ გზას დავადგეთ . 
 როგორ ვუძღვნით თავს იეჰოვას და რა კავშირი აქვს მიძღვნას ნათლობასთან ? 
 მონათვლის მსურველებისთვის დასმულ პირველ კითხვაში ისიც შედის , მიუძღვნა თუ არა მან თავი იეჰოვას მისი ნების შესასრულებლად . 
 მიძღვნა მნიშვნელოვანი ნაბიჯია , რომელიც მონათვლამდე უნდა გადაიდგას . 
 მიძღვნის დროს , ლოცვაში , გამოვხატავთ ჩვენს გულწრფელ სურვილს , რომ თავს ვუძღვნით იეჰოვას ქრისტეს მეშვეობით . 
 ასეთნაირად , იეჰოვა ჩვენი ბატონი და მესაკუთრე ხდება და იესოს მსგავსად , ჩვენც სიხარულს გვანიჭებს ღვთის ნების შესრულება . 
 ასეთ მნიშვნელოვან აღთქმას იეჰოვას მხოლოდ ერთხელ ვაძლევთ . 
 მართალია , ლოცვაში პირადად ვუძღვნით თავს ღმერთს , მაგრამ ნათლობით სახალხოდ ვაღიარებთ , რომ იეჰოვას , ჩვენს ზეციერ მამას , მივუძღვენით თავი . 
 9 , 10 . 
 ა ) რას ნიშნავს ღვთის ნების შესრულება ? 
 ბ ) რატომ შეიძლება ითქვას , რომ ნაცისტებსაც ესმოდათ მიძღვნის მნიშვნელობა ? 
 რა მოგვეთხოვება , რომ იესოს მსგავსად ჩვენც შევასრულოთ ღვთის ნება ? 
 იესომ თავის მოწაფეებს უთხრა : „ თუ ვინმეს უნდა , რომ მომყვეს , უარყოს საკუთარი თავი , აიღოს თავისი წამების ბოძი და გამომყვეს “ . 
 იესომ ხაზი გაუსვა სამ რამეს , რისი გაკეთებაც მოგვეთხოვება . 
 პირველი , უნდა „ უარვყოთ “ საკუთარი თავი . 
 ეს ნიშნავს , უარი ვთქვათ ეგოისტურ მიდრეკილებებზე და მივყვეთ ღვთის მითითებებს . 
 მეორე , უნდა ავიღოთ ჩვენი „ წამების ბოძი “ . 
 იესოს დღეებში წამების ბოძი სირცხვილთან და ტანჯვასთან იყო ასოცირებული . 
 როგორც ქრისტიანებს , გვესმის , რომ სასიხარულო ცნობის გამო დროდადრო ტანჯვა მოგვიწევს . 
 შესაძლოა ქვეყნიერება დაგვცინის ან გვგმობს , მაგრამ ქრისტეს მსგავსად , ‘ სირცხვილს არაფრად ვაგდებთ ’ და ბედნიერებას გვანიჭებს იმის ცოდნა , რომ ღვთის მოსაწონად ვიქცევით . 
 და მესამე , უნდა ‘ მივყვეთ ’ იესოს მარადიულად . 
 უნდა აღინიშნოს , რომ ზოგ მოწინააღმდეგესაც კი ესმის , თუ რა მოითხოვება იეჰოვას მოწმისგან ღვთისადმი მიძღვნის თანახმად ცხოვრებისთვის და მისადმი განსაკუთრებული ერთგულების გამოვლენისთვის . 
 ბუხენვალდში , გერმანელ ფაშისტთა საკონცენტრაციო ბანაკში მყოფ მოწმეებს , რომლებმაც არ უარყვეს რწმენა , ხელი უნდა მოეწერათ შემდეგ განაცხადზე : „ მე კვლავაც ბიბლიის ერთგული მკვლევარი ვარ და არასოდეს დავარღვევ იეჰოვასთვის მიცემულ პირობას “ . 
 ამ სიტყვებში აშკარად არის გამოხატული ღვთის ყველა მიძღვნილი და ერთგული მსახურის პოზიცია . 
 იეჰოვას მოწმედ მსახურება 
 რა პატივი ხვდება წილად მას , ვინც ინათლება ? 
 შემდეგ მონათვლის მსურველს ეკითხებიან , ესმის თუ არა მას , რომ ნათლობით ის იეჰოვას მოწმე ხდება . 
 მონათვლისას პიროვნება ღვთის მსახური ხდება და იეჰოვას სახელს ატარებს . 
 ეს უდიდესი პატივი და სერიოზული პასუხისმგებლობაა . 
 მონათვლით ადამიანს მარადიული სიცოცხლის პერსპექტივაც ეძლევა , ოღონდ იმ შემთხვევაში , თუ ის ბოლომდე იეჰოვას ერთგული დარჩება . 
 რა ვალდებულებებს გვაკისრებს იეჰოვას სახელის ტარება ? 
 მართლაც , განსაკუთრებული პატივია , ატარო ყოვლისშემძლე ღმერთის , იეჰოვას , სახელი . 
 წინასწარმეტყველმა მიქამ თქვა : „ ყოველი ხალხი თავისი ღმერთის სახელით დადის , ჩვენც ვივლით უფლის , ჩვენი ღმერთის სახელით უკუნითი უკუნისამდე “ . 
 ეს განსაკუთრებული პატივი გარკვეულ ვალდებულებებსაც გვაკისრებს . 
 ყოველმხრივ უნდა ვეცადოთ , ჩვენი ცხოვრებით პატივი მივაგოთ ღვთის სახელს , რომელსაც ვატარებთ . 
 პავლემ რომში მცხოვრებ ქრისტიანებს შეახსენა , რომ თუ ვინმე ქადაგების შესაბამისად არ მოიქცეოდა , ღვთის სახელი ‘ დაიგმობოდა ’ ანუ შეურაცხყოფილ იქნებოდა . 
 რატომ აკისრიათ იეჰოვასადმი მიძღვნილ მსახურებს ღვთის შესახებ დამოწმების პასუხისმგებლობა ? 
 როდესაც პიროვნება იეჰოვას მოწმე ხდება , მას დამოწმების პასუხისმგებლობაც ეკისრება . 
 იეჰოვამ მისადმი მიძღვნილი ისრაელი ერი თავის მოწმედ აირჩია , რათა მისი მარადიული ძლიერებისა და ღვთაებრიობის შესახებ დაემოწმებინათ . 
 მაგრამ ერმა არ შეასრულა დაკისრებული პასუხისმგებლობა და საბოლოოდ , საერთოდ დაკარგა იეჰოვას კეთილგანწყობა . 
 დღეს , ჭეშმარიტ ქრისტიანებს ხვდათ პატივი , ატარონ იეჰოვას სახელი . 
 ჩვენ გვიყვარს ღმერთი და ძალიან გვსურს , განიწმინდოს მისი სახელი . 
 რადგან ვიცით ჭეშმარიტება , ჩვენ არ შეგვიძლია სხვებს ჩვენი ზეციერი მამისა და მისი განზრახვების შესახებ არ ვესაუბროთ . 
 ჩვენ ისეთივე გრძნობები გვეუფლება , როგორიც მოციქულ პავლეს ჰქონდა . 
 მან თქვა : „ ეს აუცილებლად უნდა გავაკეთო . 
 მაგრამ , ვაი მე , თუ არ ვაუწყებ სასიხარულო ცნობას ! “ . 
 14 , 15 . 
 ა ) რა როლს ასრულებს იეჰოვას ორგანიზაცია ჩვენს სულიერ ზრდაში ? 
 ბ ) რით უზრუნველგვყოფს იეჰოვა ჩვენი სულიერობის განსამტკიცებლად ? 
 მეორე კითხვა მონათვლის მსურველს იეჰოვას სულით მოქმედ ორგანიზაციასთან თანამშრომლობის პასუხისმგებლობასაც შეახსენებს . 
 ჩვენ არ უნდა ვიყოთ ღვთის დანარჩენი მსახურებისგან გამოყოფილნი , რადგან „ მთელი საძმოსგან “ გვჭირდება დახმარება , მხარდაჭერა და გამხნევება . 
 ღვთის ორგანიზაცია მნიშვნელოვან როლს ასრულებს ჩვენს სულიერ ზრდაში . 
 ის უხვად გვთავაზობს ბიბლიაზე დაფუძნებულ პუბლიკაციებს , რაც გვეხმარება საფუძვლიანი ცოდნის გაღრმავებაში , პრობლემების გონივრულად გადაჭრასა და ღმერთთან ახლო ურთიერთობის განვითარებაში . 
 ისე როგორც დედა ზრუნავს შვილის კეთილდღეობაზე და კვებავს მას , „ ერთგული და გონიერი მონაც “ უხვად და დროულად გვაწვდის სულიერ საზრდოს . 
 ეს კი სულიერ წინსვლაში გვეხმარება . 
 იეჰოვას ხალხი ყოველკვირეულ შეხვედრებზე საჭირო სწავლებასა და გამხნევებას იღებს , რათა იეჰოვას ერთგულად ემსახურონ . 
 თეოკრატიული სამსახურის სკოლაში ვსწავლობთ , როგორ ვესაუბროთ ხალხს . 
 სამსახურებრივი შეხვედრა კი გვეხმარება , ეფექტურად გადავცეთ სასიხარულო ცნობა . 
 როგორც ქრისტიანულ შეხვედრებზე , ასევე , პირადი შესწავლის დროს , შეგვიძლია დავინახოთ , როგორ ხელმძღვანელობს იეჰოვა თავის ორგანიზაციას წმინდა სულის მეშვეობით . 
 ყველა ამ საშუალებით ღმერთი გვაფრთხილებს მოსალოდნელი საშიშროებების შესახებ , აგრეთვე გვეხმარება ეფექტურად ქადაგებასა და სულიერი სიფხიზლის შენარჩუნებაში . 
 რა უნდა აღძრავდეს ადამიანს ნათლობისკენ ? 
 რამ უნდა აღძრას ადამიანი , რომ თავი მიუძღვნას იეჰოვას ? 
 მონათვლის მსურველთათვის დასმული ორი კითხვა მათ ნათლობის მნიშვნელობასა და დაკისრებულ პასუხისმგებლობებს შეახსენებს . 
 და მაინც , რამ უნდა აღძრას ადამიანი მონათვლისკენ ? 
 ჩვენ იმიტომ კი არ ვინათლებით , რომ ამას ვინმე გვაიძულებს , არამედ იმიტომ , რომ იეჰოვა თავისკენ ‘ გვიზიდავს ’ . 
 ვინაიდან „ ღმერთი სიყვარულია “ , მისი სურვილია , რომ თავისი ქმნილებები მას სიყვარულით დაემორჩილონ და არა იძულებით . 
 ჩვენ გვიზიდავს იეჰოვას შესანიშნავი თვისებები და ის , თუ როგორ გვეპყრობა . 
 იეჰოვამ შემოგვწირა თავისი მხოლოდშობილი ძე და საუკეთესო მომავალს გვპირდება . 
 ეს კი აღგვძრავს , თავი მივუძღვნათ მას და ვემსახუროთ . 
 რას არ ვუძღვნით თავს ? 
 ჩვენ უშუალოდ იეჰოვას მივუძღვენით თავი და არა რაიმე იდეას ან საქმეს . 
 დავალება , რომელსაც ღმერთი აძლევს თავის მსახურებს , შეიცვლება , მაგრამ ღვთისადმი მიძღვნა — არა . 
 მაგალითად , ღმერთმა აბრაამსა და იერემიას სხვადასხვა დავალება მისცა . 
 მიუხედავად ამისა , ორივე მათგანმა შეასრულა ღვთის განსაკუთრებული დავალება , რადგან უყვარდათ იეჰოვა და სურდათ , ერთგულად შეესრულებინათ მისი ნება . 
 ამ უკანასკნელ დროს , ქრისტეს ყველა მონათლული მიმდევარი ერთგულად ასრულებს მის დავალებას სამეფოს შესახებ სასიხარულო ცნობის ქადაგებასა და მოწაფეების მომზადებასთან დაკავშირებით . 
 ამ დავალების მთელი გულით შესრულებით , ცხადვყოფთ , რომ გვიყვარს ჩვენი ზეციერი მამა და ნამდვილად მას მივუძღვენით თავი . 
 18 , 19 . 
 ა ) რას ცხადვყოფთ ნათლობით ? 
 ბ ) რა იქნება განხილული მომდევნო სტატიაში ? 
 უეჭველია , რომ ნათლობას მრავალი კურთხევა მოაქვს , მაგრამ ეს ნაბიჯი დაუფიქრებლად არ უნდა გადავდგათ . 
 ნათლობით ცხადვყოფთ , თუ რა უფრო მნიშვნელოვანია ჩვენს ცხოვრებაში . 
 შეიძლება ითქვას , რომ ნათლობით სახალხოდ ვაცხადებთ : „ ის არის ღმერთი , ჩვენი ღმერთი უკუნითი უკუნისამდე ; ის წაგვიძღვება ჩვენ სამარის კარამდე “ . 
 მომდევნო სტატიაში განხილული იქნება სხვა კითხვები , რაც შეიძლება ნათლობასთან დაკავშირებით წამოიჭრას . 
 არსებობს საფუძვლიანი მიზეზები , რის გამოც პიროვნებამ შეიძლება თავი შეიკავოს ნათლობისგან ? 
 აქვს ნათლობისთვის ასაკს მნიშვნელობა ? 
 როგორ შეუძლია ყველას ხელი შეუწყოს ნათლობის ღირსეულად ჩატარებას ? 
 შეგიძლიათ ახსნათ ? 
 • რატომ არის საჭირო , რომ პიროვნებამ მონათვლამდე მოინანიოს ? 
 • რას ნიშნავს ღვთისადმი მიძღვნა ? 
 • რა პასუხისმგებლობებს გვაკისრებს იეჰოვას სახელის ტარება ? 
 • რამ უნდა აღგვძრას მონათვლისკენ ? 
 [ ჩარჩო 22 გვერდზე ] 
 ორი კითხვა , რომელსაც მონათვლის მსურველებს უსვამენ : 
 იესო ქრისტეს გამომსყიდველური მსხვერპლის საფუძველზე , მოინანიე ცოდვები და მიუძღვენი თავი იეჰოვას მისი ნების შესასრულებლად ? 
 გესმის , რომ მიძღვნითა და ნათლობით იეჰოვას მოწმე , ღვთის სულით მოქმედი ორგანიზაციის წევრი ხდები ? 
 [ სურათი 23 გვერდზე ] 
 მიძღვნა არის ლოცვაში იეჰოვასთვის იმის აღთქმა , რომ მზად ვართ მისი ნების შესასრულებლად . 
 [ სურათი 25 გვერდზე ] 
 სამქადაგებლო საქმიანობაში მონაწილეობის მიღებით ცხადვყოფთ , რომ თავი მივუძღვენით ღმერთს . 
 მოთხოვნები ქრისტიანული ნათლობისთვის 
 „ რა მიშლის ხელს , რომ მოვინათლო ? “ . 
 1 , 2 . 
 როგორ დაიწყო საუბარი ფილიპემ ეთიოპ საჭურისთან და საიდან შეგვიძლია დავასკვნათ , რომ საჭურისს სულიერი მოთხოვნილებები ჰქონდა ? 
 იესოს სიკვდილიდან ერთი ან ორი წლის შემდეგ ეთიოპი სახელმწიფო მოხელე იერუსალიმიდან სახლში ეტლით ბრუნდებოდა . 
 ღაზადან სახლამდე მას დაახლოებით 1 500 კილომეტრიანი გზა ჰქონდა გასავლელი , რაც ძალიან დამქანცველი იქნებოდა . 
 ეს მორწმუნე მამაკაცი იერუსალიმში იეჰოვას თაყვანსაცემად იყო ასული . 
 როცა უკან ბრუნდებოდა , გადაწყვიტა , დრო გონივრულად გამოეყენებინა და ღვთის სიტყვის კითხვა დაიწყო , რაც მის რწმენაზე მეტყველებდა . 
 იეჰოვამ დაინახა ამ მამაკაცის რწმენა და ანგელოზის მეშვეობით მასთან საქადაგოდ ფილიპე გაგზავნა . 
 ეთიოპი საჭურისი წმინდა წერილებს ხმამაღლა კითხულობდა , რაც იმ დროს მიღებული იყო . 
 ფილიპეს არ გასჭირვებია მასთან საუბრის დაწყება , რადგან გაიგონა , რომ ის ესაიას წინასწარმეტყველებას კითხულობდა . 
 ფილიპემ მას მარტივი კითხვა დაუსვა : „ გესმის რასაც კითხულობ ? “ 
 საჭურისმა ფილიპეს ესაიას 53 : 7 , 8 - ის ახსნა სთხოვა . 
 წმინდა წერილების ამ მონაკვეთის განმარტების შემდეგ ფილიპემ „ მას იესოს შესახებ სასიხარულო ცნობა აუწყა “ . 
 3 , 4 . 
 ა ) რატომ არ დააყოვნა ფილიპემ ეთიოპი საჭურისის მონათვლა ? 
 ბ ) რა კითხვებს განვიხილავთ ? 
 მცირე დროში საჭურისმა გაიგო , თუ რა როლი ეკისრა იესოს ღვთის განზრახვის განხორციელებაში . 
 ის იმასაც მიხვდა , რომ აუცილებელი იყო იესო ქრისტეს მონათლული მოწაფე გამხდარიყო . 
 „ რა მიშლის ხელს , რომ მოვინათლო ? “ , — ჰკითხა მან ფილიპეს , როცა წყალი დაინახა . 
 ცხადია , ეს განსაკუთრებული შემთხვევა იყო . 
 ეთიოპი მამაკაცი მანამდეც სცემდა ღმერთს თაყვანს , როგორც იუდეველი პროზელიტი . 
 ალბათ , მას კარგა ხანს აღარ მიეცემოდა იმის შესაძლებლობა , რომ მონათლულიყო . 
 უფრო მნიშვნელოვანი კი ის არის , რომ ამ მამაკაცმა გაიგო ღვთის მოთხოვნები და მთელი გულით სურდა , მის თანახმად ეცხოვრა . 
 ფილიპემ სიხარულით მონათლა საჭურისი . 
 ეთიოპმა „ გახარებულმა განაგრძო გზა “ . 
 ეჭვგარეშეა , თავის ქვეყანაში ის გულმოდგინედ დაიწყებდა სასიხარულო ცნობის გაცხადებას . 
 მართალია , მიძღვნა და ნათლობა სერიოზულ დაფიქრებასა და კარგად აწონ - დაწონას მოითხოვს , მაგრამ , როგორც ეთიოპი საჭურისის შემთხვევა გვიჩვენებს , ღვთის სიტყვის ჭეშმარიტების გაგების შემდეგ ადამიანი შეიძლება მალევე მოინათლოს * . 
 ამიტომ სათანადოა შემდეგი კითხვების განხილვა : როგორ უნდა მოემზადოს პიროვნება მონათვლისთვის ? 
 აქვს ასაკს მნიშვნელობა ? 
 როგორ სულიერ წარმატებას უნდა მიაღწიოს მან მონათვლამდე ? 
 გარდა ამისა , რატომ ითხოვს იეჰოვა , რომ მისი მსახურები მოინათლონ ? 
 მნიშვნელოვანი აღთქმა 
 5 , 6 . 
 ა ) როგორ გამოეხმაურა წარსულში ღვთის ხალხი იეჰოვას სიყვარულს ? 
 ბ ) როგორი ახლო ურთიერთობა შეიძლება გვქონდეს ღმერთთან ნათლობის შემდეგ ? 
 ეგვიპტიდან გათავისუფლების შემდეგ იეჰოვა მზად იყო , ისრაელი თავის „ საკუთრებად “ და „ წმინდა ერად “ გაეხადა და სიყვარულით ეზრუნა მასზე . 
 თუმცა , ასეთი კურთხევების მისაღებად და ღვთის სიყვარულის საპასუხოდ ისრაელს გარკვეული მოთხოვნები უნდა შეესრულებინა . 
 მათ ერთხმად განაცხადეს : „ რაც თქვა უფალმა , ყველაფერს აღვასრულებთ “ . 
 ასეთნაირად , მათ ღმერთს აღთქმა დაუდეს . 
 პირველ საუკუნეში იესომ თავის მიმდევრებს დაავალა , მოწაფეებად მოემზადებინათ ხალხი ყველა ერიდან და ისინი , რომლებიც მიიღებდნენ მის სწავლებებს , მოენათლათ . 
 ადამიანის ღმერთთან ურთიერთობა განისაზღვრებოდა იმით , ავლენდა თუ არა რწმენას იესოსადმი და ეს ნათლობით უნდა დაემტკიცებინა . 
 ამ ბიბლიური შემთხვევებიდან ვხედავთ , რომ იეჰოვა კურთხევებს არ იშურებს მათთვის , რომლებიც აღთქმას უდებენ მას , რომ მისი მსახურები იქნებიან . 
 ღვთის კურთხევების მისაღებად აუცილებელია , რომ ქრისტიანმა თავი მიუძღვნას ღმერთს და მოინათლოს . 
 ჩვენ მტკიცედ გვაქვს გადაწყვეტილი , დავიცვათ ღვთის ნორმები და მისი ხელმძღვანელობა ვეძებოთ . 
 იეჰოვა კი , თავის მხრივ , ასე ვთქვათ , ხელს გვჭიდებს და იმ გზაზე გვატარებს , რომელზეც უნდა ვიაროთ . 
 რატომ არის მიძღვნა და ნათლობა პირადი გადასაწყვეტი ? 
 ასეთი მნიშვნელოვანი ნაბიჯების გადადგმისკენ იეჰოვას სიყვარულმა და მისადმი მსახურების ძლიერმა სურვილმა უნდა აღგვძრას . 
 არავინ უნდა მოინათლოს მხოლოდ იმიტომ , რომ ვიღაცის აზრით , ის უკვე დიდი ხანია , რაც ბიბლიას სწავლობს , ან იმის გამო , რომ მისი მეგობრები უკვე მოინათლნენ . 
 ბუნებრივია , რომ მშობლებმა და მოწიფულმა ქრისტიანებმა ბიბლიის შემსწავლელი მიძღვნისა და ნათლობისკენ წაახალისონ . 
 ორმოცდამეათე დღის დღესასწაულზე მოციქულმა პეტრემ თავისი მსმენელები წაახალისა , „ მონათლულიყვნენ “ . 
 მიუხედავად ამისა , უნდა გვახსოვდეს , რომ ღვთისადმი მიძღვნა პირადი საკითხია და ჩვენ მაგივრად ამას ვერავინ გააკეთებს . 
 პირადად ჩვენ უნდა მივიღოთ იმის გადაწყვეტილება , ვემსახუროთ თუ არა ღმერთს . 
 ნათლობისთვის მომზადება 
 8 , 9 . 
 ა ) ბიბლიის თანახმად , რატომ არის პატარა ბავშვების მონათვლა მიუღებელი ? 
 ბ ) როგორ სულიერ წინსვლას უნდა მიაღწიოს მოზარდმა მონათვლამდე ? 
 შეუძლიათ ბავშვებს მიძღვნასთან დაკავშირებული გონივრული გადაწყვეტილების მიღება ? 
 ბიბლიაში მითითებული არ არის , რა ასაკიდან შეიძლება მონათვლა . 
 თუმცა , ერთი რამ ცხადია : შეუძლებელია , პატარა ბავშვი მორწმუნე გახდეს , რწმენის დამამტკიცებელი საქმეები აკეთოს , ან ღმერთს თავი მიუძღვნას . 
 ავგუსტ ნეანდერი თავის წიგნში , „ ქრისტიანული რელიგიისა და ეკლესიის ისტორია “ , პირველი საუკუნის ქრისტიანების შესახებ ამბობს : „ თავდაპირველად მხოლოდ სრულწლოვანები ინათლებოდნენ , რადგან მათ ესმოდათ , რომ ნათლობა მჭიდროდ იყო დაკავშირებული რწმენასთან “ . 
 ზოგი მოზარდი შეიძლება სიყმაწვილის ასაკშივე ჩასწვდეს ძირითად ბიბლიურ საკითხებს და მათ ღვთის მოთხოვნების თანახმად იმოქმედონ , მაშინ როცა სხვები ამას უფრო გვიან ხვდებიან . 
 მიუხედავად ამისა , მონათვლამდე მოზარდს უნდა ჰქონდეს იეჰოვასთან პირადი ურთიერთობა , ძირითადი ბიბლიური სწავლებების შესახებ საფუძვლიანი ცოდნა და ბოლომდე ესმოდეს მიძღვნის მნიშვნელობა ისე , როგორც ეს უფროსებს ესმით . 
 რა ნაბიჯები უნდა გადადგას პიროვნებამ მიძღვნასა და მონათვლამდე ? 
 იესომ თავის მოწაფეებს უთხრა , ესწავლებინათ სხვებისთვის ყველაფერი , რაც მცნებად დაუდო . 
 ამიტომ , ახლებმა , პირველ რიგში , ჭეშმარიტების შესახებ საფუძვლიანი ცოდნა უნდა მიიღონ . 
 ეს კი მათ იეჰოვასა და მისი სიტყვისადმი რწმენის განვითარებაში დაეხმარება . 
 ხოლო , როცა ჭეშმარიტება ადამიანის გულს შეეხება , ის მონანიებისკენ აღიძვრება და წარსულ ცხოვრებაზე უარს იტყვის . 
 ბოლოს , მას სურვილი უჩნდება , იეჰოვას მიუძღვნას თავი და იესოს მითითებისამებრ მოინათლოს . 
 რატომ არის მნიშვნელოვანი , რომ მონათვლამდე რეგულარულად მივიღოთ მონაწილეობა სამქადაგებლო მსახურებაში ? 
 ასევე მნიშვნელოვანია , რომ მან , ვინც მოსანათლად ემზადება , ღვთის სამეფოს შესახებ სასიხარულო ცნობა იქადაგოს . 
 ეს ის ძირითადი საქმეა , რის გაკეთებაც იეჰოვამ ამ ბოლო დღეებში თავის ხალხს დაავალა . 
 მოუნათლავ მაუწყებლებს შეუძლიათ , თავიანთი მრწამსის შესახებ სხვებს ესაუბრონ . 
 მსახურებაში მონაწილეობა მოუნათლავ მაუწყებლებს იმისთვისაც ამზადებს , რომ ნათლობის შემდეგ ღვთის სიტყვის რეგულარული და გულმოდგინე მქადაგებლები გახდნენ . 
 გიშლით ხელს რამე , რომ მოინათლოთ ? 
 რა მიზეზების გამო შეიძლება ზოგმა თავი შეიკავოს ნათლობისგან ? 
 ზოგი შესაძლოა ნათლობისგან თავს იმიტომ იკავებს , რომ თავს არიდებს იმ პასუხისმგებლობას , რომელსაც ნათლობა აკისრებს . 
 მათ ესმით , ღვთის ნორმებს რომ შეესაბამებოდნენ , ცხოვრებაში მნიშვნელოვანი ცვლილებები უნდა მოახდინონ . 
 ან შეიძლება იმის შიში ჰქონდეთ , რომ ნათლობის შემდეგ გაუჭირდებათ ღვთის მოთხოვნების თანახმად ცხოვრება . 
 ზოგმა შეიძლება ასეთი რამეც თქვას : „ დარწმუნებული არა ვარ , შეიძლება ერთ დღეს ცოდვაც ჩავიდინო და კრებიდან გავირიცხო “ . 
 რატომ თქვა პირველ საუკუნეში ზოგმა უარი , გამხდარიყო იესოს მიმდევარი ? 
 იესოს დღეებში ზოგმა პირადი ინტერესებისა და ახლობლების სიყვარულის გამო უარი თქვა , გამხდარიყო ქრისტეს მოწაფე . 
 ერთმა კაცმა იესოს განუცხადა , რომ ყველგან გაჰყვებოდა , სადაც კი წავიდოდა . 
 იესომ უთხრა , რომ ხშირ შემთხვევაში მას ღამის გასათევი ადგილიც კი არ ჰქონდა . 
 როდესაც იესომ მეორეს მოუხმო , რომ გაჰყოლოდა , მან უთხრა , რომ ჯერ მამა უნდა ‘ დაემარხა ’ . 
 შესაძლოა , ქრისტეს მოწაფეობას მან სახლში დარჩენა ამჯობინა , რათა , როცა მამამისი მოკვდებოდა , სათანადოდ დაეკრძალა . 
 მესამემ კი უთხრა , რომ ჯერ ოჯახის წევრებს ‘ დაემშვიდობებოდა ’ და მერე გაჰყვებოდა . 
 იესომ ასეთი ადამიანების შესახებ თქვა : „ არავინ ივარგებს ღვთის სამეფოსთვის , ვინც გუთანს ჰკიდებს ხელს და თან უკან იყურება “ . 
 ამგვარად , მას , ვისაც სურს , გადადოს ღვთისადმი მიძღვნა და ნათლობა , როგორც ჩანს , ყოველთვის გამონახავს იმის მიზეზს , რომ თავიდან აირიდოს ქრისტიანული ვალდებულებები . 
 ა ) როგორ გამოეხმაურნენ პეტრე , ანდრია , იაკობი და იოანე იესოს მოწვევას , გამხდარიყვნენ ადამიანთა მებადურები ? 
 ბ ) რატომ არ უნდა შევიკავოთ თავი იესოს უღლის ტარებისგან ? 
 მაგრამ პეტრეს , ანდრიას , იაკობსა და იოანეს ნათლობასთან დაკავშირებით სრულიად განსხვავებული თვალსაზრისი ჰქონდათ . 
 ბიბლია ამბობს , რომ როდესაც იესომ მოუწოდა თავის მოწაფეებს , ადამიანთა მებადურები გამხდარიყვნენ , „ მათ მაშინვე მიატოვეს ბადეები და გაჰყვნენ “ . 
 მათ , რომლებმაც დაუყოვნებლივ მიიღეს გადაწყვეტილება და მოინათლნენ , მოგვიანებით საკუთარ თავზე გამოსცადეს იესოს სიტყვების ჭეშმარიტება : „ დაიდგით ჩემი უღელი და ისწავლეთ ჩემგან , რადგან რბილი და გულით თავმდაბალი ვარ , და გამოცოცხლდება თქვენი სული , ვინაიდან ჩემი უღელი ადვილი სატარებელია , ჩემი ტვირთი კი — მსუბუქი “ . 
 მართალია , ნათლობა გარკვეულ პასუხისმგებლობებს გვაკისრებს , მაგრამ იესო გვარწმუნებს , რომ ქრისტიანული უღელი ადვილი სატარებელი , მსუბუქი და გამომაცოცხლებელია . 
 როგორ გვარწმუნებს მოსესა და იერემიას შემთხვევები , რომ შეგვიძლია ღვთის მხარდაჭერის იმედი გვქონდეს ? 
 ბუნებრივია , თუ ადამიანი , ფიქრობს , რომ თავს ვერ გაართმევს ნათლობის შემდეგ დაკისრებულ პასუხისმგებლობებს . 
 მოსე და იერემია ფიქრობდნენ , რომ ვერ შეძლებდნენ იეჰოვას მიერ მიცემული დავალების შესრულებას . 
 როგორ გაამხნევა ღმერთმა ისინი ? 
 „ მე ვიქნები შენთან “ , — უთხრა მან მოსეს . 
 იერემია კი ასეთი სიტყვებით გაამხნევა : „ შენთან ვარ შენს გადასარჩენად “ . 
 ჩვენც შეგვიძლია გვქონდეს ღვთის მხარდაჭერის იმედი . 
 თუ ვფიქრობთ , რომ ვერ შევძლებთ მიძღვნის თანახმად ცხოვრებას , ეჭვების გაფანტვაში ღვთის სიყვარული და მასზე მინდობა დაგვეხმარება . 
 „ სიყვარულში არ არის შიში ; სრულყოფილი სიყვარული დევნის შიშს “ , — დაწერა მოციქულმა იოანემ . 
 პატარა ბავშვს შეიძლება ეშინია მარტო სიარული , მაგრამ მამის გვერდით ის თავს მშვიდად და დაცულად გრძნობს . 
 მსგავსადვე , თუ მთელი გულით მივენდობით იეჰოვას და მასთან ერთად ვივლით , ის გვპირდება , რომ ‘ გაასწორებს ჩვენს ბილიკებს ’ . 
 ღირსშესანიშნავი მოვლენა 
 რატომ არის საჭირო ნათლობისას წყალში ჩაძირვა ? 
 ქრისტიანულ ნათლობას წინ უძღვის ბიბლიური მოხსენება , რომელშიც ყურადღება მახვილდება ნათლობის მნიშვნელობაზე . 
 მოხსენების ბოლოს ნათლობის მსურველებმა უნდა უპასუხონ ორ კითხვას და ამით ‘ სახალხოდ აღიარონ ’ თავიანთი რწმენა . 
 ამის შემდეგ ნათლობის მსურველები ინათლებიან წყალში ჩაძირვით , რითაც მიჰყვებიან იესოს მაგალითს . 
 ბიბლიაში ნათქვამია , რომ „ როგორც კი მოინათლა , იესო წყლიდან ამოვიდა “ . 
 ნათელია , რომ იოანე ნათლისმცემელმა იესო წყალში ჩაძირვით მონათლა * . 
 წყალში ჩაძირვა ასიმბოლოებს იმას , რომ ცხოვრებაში მნიშვნელოვანი ცვლილებები მოვახდინეთ , ანუ გადატანითი მნიშვნელობით რომ ვთქვათ , ვკვდებით წარსული ცხოვრებისთვის და ვიწყებთ ახალ ცხოვრებას ღვთის ნების შესასრულებლად . 
 როგორ შეუძლიათ ნათლობის მსურველებსა და სხვებს ხელი შეუწყონ ნათლობის ღირსეულად ჩატარებას ? 
 ნათლობა მნიშვნელოვანი და სასიხარულო მოვლენაა . 
 ბიბლიაში ნათქვამია , რომ მდინარე იორდანეში მონათვლის შემდეგ იესომ ილოცა . 
 მონათვლის მსურველები ღირსეულად უნდა მოიქცნენ , რითაც აჩვენებენ , რომ ბაძავენ იესოს . 
 რადგან ბიბლია მოგვიწოდებს , ყოველთვის მოკრძალებულად გვეცვას , ნათლობისას უფრო მეტად გვმართებს ამ რჩევის გათვალისწინება . 
 სხვებსაც შეუძლიათ აჩვენონ , რომ აფასებენ ამ ღირსშესანიშნავ მოვლენას , თუ ისინი ყურადღებით მოისმენენ ნათლობასთან დაკავშირებულ მოხსენებას და ხელს არ შეუშლიან ძმებს ნათლობის პროცესის ორგანიზებულად ჩატარებაში . 
 კურთხევები ნათლობის შემდეგ 
 18 , 19 . 
 რა კურთხევები მოაქვს ნათლობას ? 
 მიძღვნისა და ნათლობის შემდეგ უნიკალური ოჯახის წევრი ვხდებით . 
 მართლაც , დიდი კურთხევაა , რომ იეჰოვა ჩვენი მამა და მეგობარი ხდება ! 
 ნათლობამდე ღვთისგან გაუცხოებულნი ვიყავით ; ახლა კი ღმერთს შევურიგდით . 
 ქრისტეს მიერ გაღებულმა მსხვერპლმა ღმერთთან დაგვაახლოვა . 
 წინასწარმეტყველი მალაქია ამბობს , რომ იეჰოვა უყურადღებოდ არ ტოვებს და უსმენს თავის მსახურებს , რომლებიც მის სახელს ატარებენ . 
 იეჰოვა მათ სახელებს თავის სამახსოვრო წიგნში იწერს . 
 „ ჩემი იქნებიან ისინი . . . 
 და შევიბრალებ [ მათ ] , როგორც კაცი შეიბრალებს თავის შვილს , რომელიც მას მორჩილებს “ , — ამბობს ღმერთი . 
 მონათვლით მსოფლიო საძმოს წევრიც ვხდებით . 
 მოციქულ პეტრეს კითხვაზე , თუ რა კურთხევებს მიიღებდნენ მოწაფეები თავგანწირული სულის გამოვლენისთვის , იესომ უპასუხა : „ ყოველი , ვინც დატოვა სახლები ან ძმები , ან დები , ან მამა , ან დედა , ან შვილები , ან ადგილ - მამული ჩემი სახელისთვის , ბევრად მეტს მიიღებს და მარადიულ სიცოცხლეს დაიმკვიდრებს “ . 
 წლების შემდეგ თავის წერილებში პეტრემ „ ქვეყნიერებაში “ არსებული „ მთელი საძმო “ მოიხსენია . 
 მან საკუთარ თავზე გამოსცადა მოსიყვარულე საძმოს მხარდაჭერა . 
 საძმოსთან ურთიერთობით ჩვენც შეგვიძლია მივიღოთ კურთხევები . 
 მომავლის რა შესანიშნავი იმედი გვეძლევა ნათლობით ? 
 გარდა ამისა , იესომ აღნიშნა , რომ მისი მიმდევრები „ მარადიულ სიცოცხლეს დაიმკვიდრებდნენ “ . 
 მართლაც , მიძღვნა და ნათლობა ღვთის ახალ ქვეყნიერებაში მარადიული სიცოცხლის ანუ „ ჭეშმარიტი სიცოცხლის “ პერსპექტივას გვაძლევს . 
 ამ იმედს მტკიცედ უნდა ჩავეჭიდოთ . 
 ჩვენი და ჩვენი ოჯახის მომავლისთვის ამაზე უკეთეს საძირკველს ვერ ჩავყრით . 
 ეს შესანიშნავი იმედი შესაძლებლობას გვაძლევს , ვიაროთ „ იეჰოვას , ჩვენი ღვთის სახელით მარადიულად , სამარადისოდ “ . 
 [ სქოლიოები ] 
 ორმოცდამეათე დღის დღესასწაულზე პეტრეს მიერ წარმოთქმული მოხსენების შემდეგ სამი ათასი იუდეველი და პროზელიტი დაუყოვნებლივ მოინათლა . 
 ცხადია , ეთიოპი საჭურისის მსგავსად , ისინიც გაცნობილნი იყვნენ ღვთის სიტყვის ძირითად სწავლებებს . 
 ვაინის „ ახალი აღთქმის სიტყვების განმარტებითი ლექსიკონის “ თანახმად , « ბერძნული სიტყვა „ ბაფტისმა “ წყალში ჩაყვინთვას , ჩაძირვას და წყლიდან ამოსვლას ნიშნავს » . 
 შეგიძლიათ ახსნათ ? 
 • როგორ და რატომ უნდა გამოვეხმაუროთ იეჰოვას სიყვარულს ? 
 • როგორ სულიერ წინსვლას უნდა მიაღწიოს პიროვნებამ მონათვლამდე ? 
 • რატომ არ უნდა ვთქვათ უარი ნათლობაზე იმის შიშით , რომ ვერ შევძლებთ იმ პასუხისმგებლობის შესრულებას , რასაც ნათლობა გვაკისრებს ? 
 • რა შესანიშნავი კურთხევები მოაქვს იესო ქრისტეს მონათლულ მოწაფედ მსახურებას ? 
 [ სურათი 26 გვერდზე ] 
 „ რა მიშლის ხელს , რომ მოვინათლო ? “ 
 [ სურათები 29 გვერდზე ] 
 ნათლობა მნიშვნელოვანი და სასიხარულო მოვლენაა . 
 „ მე თქვენთანა ვარ “ 
 « უთხრა . . . 
 უფლის მოციქულმა ხალხს . . . 
 „ მე თქვენთანა ვარ “ , — ამბობს უფალი » . 
 დღევანდელობის რომელ წინასწარმეტყველურ პარალელზე მიუთითებდა იესო ? 
 ჩვენ განსაკუთრებულ დროში ვცხოვრობთ . 
 ბიბლიური წინასწარმეტყველებების შესრულება ცხადყოფს , რომ 1914 წლიდან „ უფლის დღე “ დაიწყო . 
 როგორც ვიცით , იესომ ის დრო , როდესაც „ კაცის ძეს “ სამეფო ძალაუფლება ექნებოდა , „ ნოეს დროსა “ და „ ლოტის დროს “ შეადარა . 
 ამგვარად ბიბლია გვიჩვენებს , რომ ნოესა და ლოტის დღეებში მომხდარი მოვლენები დღევანდელობის წინასწარმეტყველური პარალელია . 
 მაგრამ არსებობს სხვა პარალელი , რომელიც ჩვენი მხრიდან სერიოზულ ყურადღებას იმსახურებს . 
 რა დავალება მისცა იეჰოვამ ანგიასა და ზაქარიას ? 
 გადავინაცვლოთ იმ დროში , როდესაც ებრაელი წინასწარმეტყველები , ანგია და ზაქარია , მსახურობდნენ . 
 რას წინასწარმეტყველებდა ეს ორი ერთგული მსახური , რაც ჩვენს დროში მცხოვრებ იეჰოვას ხალხს ეხება ? 
 ანგია და ზაქარია იეჰოვას მაცნეები იყვნენ და მის სიტყვას ბაბილონიდან დაბრუნებულ იუდეველებს ამცნობდნენ . 
 მათ დავალებული ჰქონდათ , ისრაელები დაერწმუნებინათ , რომ ტაძრის აღდგენისას იეჰოვა თავის ხალხს მხარს დაუჭერდა . 
 თუმცა ანგიასა და ზაქარიას წინასწარმეტყველებები მოცულობით დიდი არ არის , ეს წიგნები შედის ღვთისგან შთაგონებულ „ მთელ წერილში “ , რომელიც „ სასარგებლოა სასწავლებლად , სამხილებლად , გამოსასწორებლად და სიმართლეში აღსაზრდელად “ . 
 ეს ჩვენც უნდა გვაინტერესებდეს 
 3 , 4 . 
 რატომ უნდა გვაინტერესებდეს ანგიასა და ზაქარიას წინასწარმეტყველებები ? 
 რა თქმა უნდა , ანგიასა და ზაქარიას ცნობა სასარგებლო იყო იმ დღეებში მცხოვრები იუდეველებისთვის და მათი წინასწარმეტყველებები იმ დროს შესრულდა . 
 მაშ , რატომ უნდა გვაინტერესებდეს ჩვენც ეს ორი წიგნი ? 
 ამ კითხვაზე პასუხის პოვნაში ებრაელების 12 : 26 — 29 გვეხმარება . 
 აქ მოციქული პავლე ციტირებს სიტყვებს ანგიას 2 : 6 - დან , სადაც ნათქვამია , რომ ღმერთი ‘ შეარყევს ცასა და მიწას ’ . 
 შედეგად , საბოლოოდ ‘ დაემხობა სამეფოთა ტახტები და მოისპობა ხალხების სამეფოთა ძლიერება ’ . 
 ანგიას ციტირებისას პავლე აღნიშნავს , თუ რა მოუვა ‘ ხალხების სამეფოებს ’ და ლაპარაკობს იმ ურყევი სამეფოს უპირატესობაზე , რომელსაც ცხებული ქრისტიანები მიიღებენ . 
 აქედან ჩანს , რომ ანგიასა და ზაქარიას წინასწარმეტყველებები მიუთითებდა იმ დროზე , როდესაც წიგნი „ ებრაელები “ დაიწერა , ანუ ახალი წელთაღრიცხვით პირველ საუკუნეზე . 
 დღესაც არის დედამიწაზე ცხებულ ქრისტიანთა დარჩენილი ნაწილი , რომლებიც იესოსთან ერთად მესიანური სამეფოს მემკვიდრენი არიან . 
 მაშასადამე , ანგიასა და ზაქარიას წინასწარმეტყველებები ჩვენს დროსაც უნდა ეხებოდეს . 
 5 , 6 . 
 რა მოვლენები უძღოდა წინ ანგიასა და ზაქარიას მსახურებას ? 
 წიგნი „ ეზრა “ მოგვითხრობს , თუ რა მოვლენები უსწრებდა წინ ანგიასა და ზაქარიას წინასწარმეტყველებებს . 
 ძვ . 
 წ . 
 537 წელს ბაბილონის ტყვეობიდან იუდეველების დაბრუნების შემდეგ , მმართველი ზერუბაბელი და მღვდელმთავარი იესო ( იეშუა ) ხელმძღვანელობდნენ ძვ . 
 წ . 
 536 წელს ახალი ტაძრისთვის საძირკვლის ჩაყრას . 
 ამან ღვთის ხალხში დიდი სიხარული გამოიწვია , მაგრამ ცოტა ხანში ისინი შიშმა შეიპყრო . 
 ეზრას 4 : 4 - ში ნათქვამია , რომ მტრულად განწყობილი „ იმ ქვეყნის ხალხი ხელს უშლიდა იუდას ხალხს და აფრთხობდნენ მათ შენებისაგან “ . 
 ეს მოწინააღმდეგეები , განსაკუთრებით კი სამარიელები , ცრუ ბრალდებებს უყენებდნენ იუდეველებს . 
 მათ სპარსეთის მეფე დაარწმუნეს , რომ შეეჩერებინა ტაძრის მშენებლობა . 
 ენთუზიაზმი , რომელიც ხალხს თავიდან ჰქონდა , გაქრა . 
 იუდეველებმა პირადი ცხოვრების მოწყობა დაიწყეს . 
 მაგრამ ძვ . 
 წ . 
 520 წელს , ტაძრის საძირკვლის ჩაყრიდან 16 წლის შემდეგ , იეჰოვამ დანიშნა ანგია და ზაქარია , რომლებიც ხალხს მოუწოდებდნენ , განეახლებინათ ტაძრის მშენებლობა . 
 ღვთის მაცნეების სიტყვებითა და იეჰოვას მხარდაჭერით გამხნევებულმა იუდეველებმა განაახლეს ტაძრის მშენებლობა და ძვ . 
 წ . 
 515 წელს დაასრულეს იგი . 
 რით ჰგავს დღევანდელ მდგომარეობას ანგიასა და ზაქარიას დღეებში არსებული მდგომარეობა ? 
 იცით , რა მნიშვნელობა აქვს ყოველივე ამას ჩვენთვის ? 
 ჩვენ დავალებული გვაქვს , ვიქადაგოთ „ სასიხარულო ცნობა სამეფოს შესახებ “ . 
 ამ საქმიანობას განსაკუთრებული ყურადღება მიექცა პირველი მსოფლიო ომის შემდეგ . 
 როგორც ძველად იუდეველები იყვნენ გათავისუფლებულები პირდაპირი გაგებით ბაბილონის ტყვეობიდან , ისე იეჰოვას თანამედროვე მსახურები გათავისუფლდნენ დიდი ბაბილონის , ცრუ რელიგიის მსოფლიო მპყრობელის , ტყვეობიდან . 
 ღვთის ცხებულებმა გულმოდგინედ დაიწყეს ქადაგება , სწავლება და ხალხის ჭეშმარიტ თაყვანისმცემლობაში მოყვანა . 
 ეს საქმიანობა დღეს კიდევ უფრო ფართო მასშტაბით მიმდინარეობს და , შესაძლოა , თქვენც იღებთ მასში მონაწილეობას . 
 ახლა ამის კეთების დროა , რადგან დღევანდელი ბოროტი სისტემის აღსასრული ახლოს არის ! 
 ეს ღვთის მიერ დაკისრებული საქმე იმ დრომდე უნდა გაგრძელდეს , ვიდრე იეჰოვა არ ჩაერევა ადამიანთა საქმეებში „ დიდი გასაჭირის “ დროს . 
 შედეგად ბოროტება აღმოიფხვრება და დედამიწაზე ჭეშმარიტი თაყვანისმცემლობა გაბატონდება . 
 რატომ შეგვიძლია , დარწმუნებულნი ვიყოთ , რომ ღმერთი მხარს დაგვიჭერს სამქადაგებლო საქმიანობაში ? 
 როგორც ანგიასა და ზაქარიას წინასწარმეტყველებები ცხადყოფს , თუ მთელი გულით ვიღებთ მონაწილეობას ამ საქმიანობაში , შეგვიძლია დარწმუნებულნი ვიყოთ , რომ იეჰოვა მხარს დაგვიჭერს და გვაკურთხებს . 
 მიუხედავად ზოგიერთის მცდელობისა , ხელი შეუშალოს ღვთის მსახურებს ან აკრძალოს მათი საქმიანობა , ვერც ერთი მთავრობა ვერ შეძლებს , შეაჩეროს სამქადაგებლო საქმიანობის წინსვლა . 
 დაფიქრდით , თუ როგორ აკურთხა იეჰოვამ სამეფოს შესახებ საქმიანობა პირველი მსოფლიო ომის შემდგომი პერიოდიდან დღემდე . 
 მაგრამ ჯერაც ბევრი საქმეა გასაკეთებელი . 
 ძველ დროში მომხდარ რომელ შემთხვევას უნდა მივაქციოთ ყურადღება და რატომ ? 
 როგორ აღგვძრავს ანგიასა და ზაქარიას წინასწარმეტყველებების განხილვა , უფრო მეტად დავემორჩილოთ ღვთის მითითებას ქადაგებასა და ხალხის სწავლებასთან დაკავშირებით ? 
 მოდი ყურადღება მივაქციოთ , თუ რის სწავლა შეგვიძლია ბიბლიის ამ ორი წიგნიდან . 
 მაგალითად , განვიხილოთ რამდენიმე დეტალი , რომლებიც ტყვეობიდან დაბრუნებული იუდეველების მიერ ტაძრის აღდგენის საქმიანობასთან იყო დაკავშირებული . 
 როგორც უკვე აღინიშნა , ბაბილონიდან იერუსალიმში დაბრუნებულმა ებრაელებმა ტაძრის საძირკვლის ჩაყრის შემდეგ მშენებლობა შეწყვიტეს . 
 რა არასწორი თვალსაზრისი განუვითარდათ მათ ? 
 და რის სწავლა შეგვიძლია აქედან ? 
 სწორი თვალსაზრისის განვითარება 
 რა არასწორი თვალსაზრისი განივითარეს იუდეველებმა და რა იყო შედეგი ? 
 იერუსალიმში დაბრუნებული იუდეველები ამბობდნენ : „ ჯერ არ დამდგარაო ჟამი “ . 
 ძვ . 
 წ . 
 536 წელს , როდესაც მათ ტაძრის საძირკვლის ჩაყრა დაიწყეს , ისინი არ ამბობდნენ : „ ჯერ არ დამდგარაო ჟამი “ . 
 მაგრამ მალე მათზე გავლენა იქონია მეზობელი ერების წინააღმდეგობამ და მმართველების მხრიდან ხელის შეშლამ . 
 იუდეველებმა მთელი ყურადღება საკუთარ სახლებსა და ცხოვრების კომფორტულად მოწყობაზე გადაიტანეს . 
 იეჰოვამ ხაზი გაუსვა იმ განსხვავებას , რომელიც ძვირფასი ხით მოპირკეთებულ იუდეველთა სახლებსა და დაუმთავრებელ ტაძარს შორის არსებობდა , როდესაც ჰკითხა მათ : „ იმის ჟამი კი არის , რომ გადახურულ სახლებში ისხდეთ , ეს სახლი კი მიგდებული იყოს ? “ . 
 რატომ მისცა იეჰოვამ რჩევა ანგიას დღეებში მცხოვრებ იუდეველებს ? 
 დიახ , იუდეველებს არასწორი თვალსაზრისი განუვითარდათ იმასთან დაკავშირებით , თუ რა იყო უმთავრესი . 
 ტაძრის აღდგენის შესახებ იეჰოვას განზრახვის პირველ ადგილზე დაყენების ნაცვლად , ღვთის ხალხმა ყურადღება საკუთარ თავსა და სახლებზე გადაიტანა . 
 ღვთის სახლზე მუშაობა კი უგულებელყვეს . 
 ანგიას 1 : 5 - ში ჩაწერილი სიტყვებით იეჰოვამ იუდეველებს მოუწოდა : „ დაუკვირდით თქვენს საქციელს “ . 
 იეჰოვამ უთხრა მათ , დაფიქრებულიყვნენ , თუ რას აკეთებდნენ და როგორ მოქმედებდა მათზე ის , რომ ტაძრის მშენებლობის საქმე პირველ ადგილზე არ დააყენეს . 
 12 , 13 . 
 როგორ აღწერს ანგიას 1 : 6 იუდეველთა მდგომარეობას და რას ნიშნავს ეს მუხლი ? 
 როგორც ხედავთ , იუდეველების მიერ პრიორიტეტების არასწორად დადგენამ გავლენა იქონია მათზე . 
 ყურადღება მიაქციეთ , თუ რა თქვა იეჰოვამ ანგიას 1 : 6 - ში : „ ბევრს თესავთ , მაგრამ ცოტას იმკით ; ჭამთ , მაგრამ ვერ ძღებით ; სვამთ , მაგრამ ვერ იკლავთ წყურვილს ; იცვამთ , მაგრამ ვერ თბებით . 
 გახვრეტილი ქისისთვის იღებს მშრომელი შრომის საზღაურს “ . 
 იუდეველები ცხოვრობდნენ ქვეყანაში , რომელიც ღმერთმა მისცა მათ , მაგრამ მიწა ისეთი ნაყოფიერი არ იყო , როგორიც მათ სურდათ . 
 იეჰოვას გაფრთხილების თანახმად , მათ არ ჰქონდათ მისი კურთხევა . 
 ღვთის მხარდაჭერის გარეშე იუდეველები თესავდნენ , მაგრამ მწირ მოსავალს იღებდნენ და საკმარისი საკვები არ ჰქონდათ . 
 იეჰოვას კურთხევის გარეშე იუდეველებს არ შეეძლოთ , თბილი ტანსაცმლით შემოსილიყვნენ . 
 ისეთი შთაბეჭდილება იქმნებოდა , თითქოს ისინი ფულს გახვრეტილ ქისაში დებდნენ და გამომუშავებული თანხიდან ვერავითარ სარგებლობას ვერ იღებდნენ . 
 რა შეიძლება ითქვას შემდეგ სიტყვებზე : « სვამთ , მაგრამ ვერ იკლავთ წყურვილს [ „ ვერ თვრებით “ , აქ ] » ? 
 შეუძლებელია აქ ლაპარაკი ყოფილიყო იმაზე , რომ დათრობა ღვთის კურთხევის მაჩვენებელია , რადგან ღმერთი განსჯის ლოთობას . 
 ეს სიტყვები კიდევ ერთხელ მიუთითებს , რომ იუდეველებს ღვთის კურთხევა არ ჰქონდათ . 
 მათ იმდენად მცირე რაოდენობით შეეძლოთ ღვინის დაყენება , რომ ის დასათრობად საკმარისი არ იქნებოდა . 
 „ გადამუშავებული სტანდარტული თარგმანი “ ანგიას 1 : 6 - ს ასე თარგმნის : „ სვამთ , მაგრამ არასოდეს გყოფნით “ . 
 14 , 15 . 
 რას ვსწავლობთ ანგიას 1 : 6 - დან ? 
 ყოველივე ამის განხილვის მიზანი არ არის ის , რომ ვისწავლოთ , როგორ მოვიწყოთ და გავილამაზოთ სახლები . 
 ბაბილონის ტყვეობაში წაყვანამდე დიდი ხნით ადრე წინასწარმეტყველმა ამოსმა გაკიცხა ისრაელში მცხოვრები მდიდრები , რომლებსაც „ სპილოსძვლის სახლები “ ჰქონდათ და „ განისვენებდნენ სპილოს ძვლის საწოლზე “ . 
 მდიდრული სახლები და მოჩუქურთმებული ავეჯი იუდეველებს დიდხანს არ ჰქონიათ . 
 მათი სიმდიდრე დამპყრობლებმა წაიღეს . 
 მაგრამ 70 - წლიანი გადასახლების შემდეგაც კი ღვთის ხალხიდან ბევრმა ვერაფერი ისწავლა . 
 ჩვენ ვისწავლით ? 
 მართებული იქნებოდა , თითოეულ ჩვენგანს საკუთარი თავისთვის დაესვა კითხვა : „ გულწრფელად რომ ვთქვა , რამდენ ყურადღებას ვუთმობ ჩემს სახლს და მის მოწყობას ? 
 რას ვფიქრობ დამატებითი განათლების მიღებაზე , რათა კარიერა შევიქმნა , თუმცა ამას შეიძლება წლები დასჭირდეს და ღვთის თაყვანისმცემლობაში მნიშვნელოვან საქმეებს ჩამომაცილოს ? “ . 
 ანგიას 1 : 6 - ში ჩაწერილმა სიტყვებმა იმ დასკვნამდე უნდა მიგვიყვანოს , რომ ჩვენ ღვთის კურთხევა გვჭირდება . 
 ძველ დროში მცხოვრებ იმ იუდეველებს ღვთის კურთხევები არ ჰქონდათ , რაც მათთვის სავალალო იყო . 
 იმისდა მიუხედავად , გვაქვს თუ არა სიმდიდრე , იეჰოვას კურთხევების გარეშე ეს აშკარად სავალალო იქნება ჩვენი სულიერობისთვის . 
 მაგრამ , როგორ შეგვიძლია იეჰოვასგან კურთხევის მიღება ? 
 იეჰოვა თავისი წმინდა სულით გვეხმარება 
 16 — 18 . 
 რას ნიშნავდა ზაქარიას 4 : 6 - ში ჩაწერილი სიტყვები იუდეველებისთვის ? 
 ანგიას თანამედროვე წინასწარმეტყველმა , ზაქარიამ ხაზგასმით აღნიშნა , თუ რის საშუალებით აღძრა და აკურთხა იეჰოვამ თავისი ერთგულები . 
 აქედან ჩანს , თუ როგორ გაკურთხებთ იეჰოვა თქვენც . 
 ზაქარიას წინასწარმეტყველებაში ვკითხულობთ : „ არა ძალითა და ძლიერებით , არამედ ჩემი სულითო , — ამბობს ცაბაოთ უფალი “ . 
 შეიძლება ხშირად მოგისმენიათ ეს მუხლი , მაგრამ რა მნიშვნელობა ჰქონდა მასში ჩაწერილ სიტყვებს ანგიასა და ზაქარიას დღეებში მცხოვრები იუდეველებისთვის და რა მნიშვნელობა აქვს დღეს თქვენთვის ? 
 გაიხსენეთ , რა შესანიშნავი შედეგი გამოიღო წარსულში ღვთის შთაგონებით ანგიასა და ზაქარიას მიერ წარმოთქმულმა სიტყვებმა . 
 ამ ორი წინასწარმეტყველის სიტყვებმა ერთგულ იუდეველებს ენთუზიაზმი დაუბრუნა . 
 ანგიამ წინასწარმეტყველება ძვ . 
 წ . 
 520 წლის მეექვსე თვეში დაიწყო , ზაქარიამ კი — იმავე წლის მერვე თვეში . 
 ანგიას 2 : 18 - დან ჩანს , რომ ტაძრის საძირკველზე მუშაობას მეცხრე თვიდან კვლავ გულმოდგინედ შეუდგნენ . 
 ამგვარად , იუდეველები ამოქმედდნენ და იეჰოვას მხარდაჭერაში დარწმუნებულნი დაემორჩილნენ მას . 
 ზაქარიას 4 : 6 მოგვითხრობს , თუ როგორ უჭერდა მხარს იეჰოვა თავის ხალხს . 
 სამშობლოში დაბრუნებულ იუდეველებს ძვ . 
 წ . 
 537 წელს არანაირი სამხედრო ძალა არ ჰყავდათ . 
 მიუხედავად ამისა , იეჰოვა იცავდა მათ და ბაბილონიდან მომავალ თავის ხალხს ხელმძღვანელობას უწევდა . 
 ცოტა ხნის შემდეგ მისი წმინდა სული ხელმძღვანელობდა ტაძრის სამუშაოებს . 
 როგორც კი ისინი კვლავ გულმოდგინედ დაიწყებდნენ მუშაობას , იეჰოვა თავისი წმინდა სულით დაეხმარებოდა მათ . 
 რომელი ძლიერი წინააღმდეგობის გადალახვაში დაეხმარებოდა იუდეველებს ღვთის სული ? 
 იეჰოვამ რვა ხილვა მისცა ზაქარიას , რითაც დაარწმუნა , რომ ის თავის ხალხთან იქნებოდა , თუ ისინი ერთგულად დაასრულებდნენ ტაძრის მშენებლობას . 
 მე - 3 თავში ჩაწერილი მეოთხე ხილვიდან ჩანს , რომ სატანა წინააღმდეგობას უწევდა იუდეველებს , რომლებიც ტაძრის მშენებლობის ბოლომდე მიყვანას ცდილობდნენ . 
 ცხადია , სატანისთვის სასიამოვნო არ იქნებოდა იმის დანახვა , თუ როგორ ასრულებდა მღვდელმთავარი იესო ახალ ტაძარში ღვთის ხალხის სასარგებლოდ მსახურებას . 
 ეშმაკისგან დაბრკოლებების მიუხედავად , იეჰოვას სული მნიშვნელოვან როლს შეასრულებდა ამ დაბრკოლებების დაძლევაში და იუდეველებს იმის ძალას მისცემდა , რომ ტაძრის მშენებლობა ბოლომდე მიეყვანათ . 
 როგორ დაეხმარა იუდეველებს წმინდა სული ღვთის ნების შესრულებაში ? 
 იმ მმართველების მხრიდან გაწეული წინააღმდეგობა , რომლებმაც ტაძრის მშენებლობის აკრძალვაზე ბრძანება მოიპოვეს , თითქოს დიდ მთასავით გადაულახავი ჩანდა . 
 მაგრამ იეჰოვამ თავის ხალხს აღუთქვა , რომ ეს მოჩვენებითი „ მთა “ ჩამოშორებულ იქნებოდა და ‘ გასწორდებოდა ’ . 
 ეს ასეც მოხდა ! 
 მეფე დარიოს I - მა გამოიკვლია საქმის ვითარება და იპოვა კიროსის ბრძანება , რომელიც იუდეველებს ტაძრის აღდგენის უფლებას აძლევდა . 
 ასე რომ , დარიოსმა გააუქმა ის აკრძალვა და ბრძანა , რომ სახელმწიფო ხაზინიდან გაეცათ ფული იუდეველთა დასახმარებლად , რათა მათ ტაძრის მშენებლობასთან დაკავშირებული ხარჯები დაეფარათ . 
 რა საოცრად შეიცვალა მდგომარეობა ! 
 შეასრულა ამაში ღვთის სულმა თავისი როლი ? 
 უდავოდ . 
 ძვ . 
 წ . 
 515 წელს , დარიოს I - ის მმართველობის მეექვსე წელს , ტაძრის მშენებლობა დასრულდა . 
 ა ) როგორ ‘ შეარყია ყველა ხალხი ’ ღმერთმა ძველ დროს და როგორ შეიკრიბა „ ხალხთა საუნჯე “ ? 
 ბ ) როგორ სრულდება ეს წინასწარმეტყველება დღეს ? 
 ანგიას 2 : 5 - ში წინასწარმეტყველი იუდეველებს შეახსენებს შეთანხმებას , რომელიც ღმერთმა მათ სინას მთასთან დაუდო მაშინ , როდესაც „ ძლიერ ირყეოდა მთელი მთა “ . 
 როგორც მე - 6 და მე - 7 მუხლებშია ხატოვანი ენით აღწერილი , ანგიასა და ზაქარიას დღეებში იეჰოვა კიდევ ერთხელ აპირებდა დიდი ‘ შერყევის ’ მოხდენას . 
 სპარსეთის იმპერიაში მდგომარეობა არასტაბილური გახდებოდა , მაგრამ ტაძრის მშენებლობა წინ წაიწევდა და დასრულდებოდა . 
 ბოლოს არაიუდეველები , „ ხალხთა საუნჯე “ ( აქ ) , თაყვანისმცემლობის ამ ადგილზე იუდეველებთან ერთად განადიდებდნენ ღმერთს . 
 უფრო ფართო მასშტაბით , ჩვენს დღეებში ქრისტიანების ქადაგებით ღმერთი ‘ არყევს ყველა ხალხს ’ და ცხებულთა დარჩენილ ნაწილს ღვთის თაყვანისმცემლობაში „ ხალხთა საუნჯე “ უერთდება . 
 მართლაც , დღეს ცხებულები და სხვა ცხვრები დიდებით ავსებენ იეჰოვას სახლს . 
 ეს ჭეშმარიტი თაყვანისმცემლები რწმენით ელოდებიან დროს , როდესაც იეჰოვა სხვა გაგებით ‘ შეარყევს ცასა და მიწას ’ . 
 და ეს იმისთვის მოხდება , რომ დაემხოს და განადგურდეს ხალხების სამეფოთა სიძლიერე . 
 როგორ ხდება დღეს ხალხების ‘ შერყევა ’ , რა არის შედეგი და კიდევ რა უნდა მოხდეს ? 
 ეს სიტყვები შეგვახსენებს იმ შერყევას , რომელიც ‘ ცითა და მიწით , ზღვითა და ხმელეთით ’ წარმოდგენილ სხვადასხვა ელემენტს ეხება . 
 ამ რადიკალურ ცვლილებათაგან ერთ - ერთი ის იყო , რომ სატანა ეშმაკი და მისი დემონები დედამიწაზე იქნენ გადმოყრილნი . 
 გარდა ამისა , სამქადაგებლო საქმიანობა , რომელსაც ღვთის ცხებულები უწევენ ხელმძღვანელობას , ნამდვილად არყევს დედამიწაზე თანამედროვე სისტემის ელემენტებს . 
 მიუხედავად ამისა , იეჰოვასადმი მსახურებაში სულიერ ისრაელს ხალხთა საუნჯე , „ უამრავი ხალხი “ , უერთდება . 
 უამრავი ხალხი ცხებულ ქრისტიანებთან ერთად ქადაგებს სასიხარულო ცნობას იმის შესახებ , რომ ღმერთი მალე არმაგედონში შეარყევს ხალხებს . 
 ამის შედეგად მთელ დედამიწაზე ჭეშმარიტი თაყვანისმცემლობა სრულყოფილებას მიაღწევს . 
 შეგიძლიათ გაიხსენოთ ? 
 • როდის და რა ვითარებაში მსახურობდნენ ანგია და ზაქარია ? 
 • როგორ შეგიძლიათ ანგიასა და ზაქარიას წიგნებში ჩაწერილი ცნობის გამოყენება ? 
 • რატომ არის ზაქარიას 4 : 6 - ში ჩაწერილი სიტყვები თქვენთვის გამამხნევებელი ? 
 [ სურათი 20 გვერდზე ] 
 ანგიასა და ზაქარიას წიგნები ღვთის მხარდაჭერაში გვარწმუნებს . 
 [ სურათი 23 გვერდზე ] 
 „ იმის ჟამი კი არის , რომ გადახურულ სახლებში ისხდეთ , ეს სახლი კი მიგდებული იყოს ? “ 
 [ სურათი 24 გვერდზე ] 
 იეჰოვას ხალხი მონაწილეობას იღებს „ ხალხთა საუნჯის “ პოვნაში . 
 გაიმაგრეთ ხელები ! 
 „ გაიმაგრეთ ხელები , ვინც ისმენდით იმ დღეებში იმ წინასწარმეტყველთა ნათქვამ სიტყვებს “ . 
 1 , 2 . 
 რატომ არის მართებული , დავინტერესდეთ ანგიასა და ზაქარიას წიგნებით ? 
 ანგიასა და ზაქარიას წინასწარმეტყველებები დაახლოებით 2 500 წლის წინათ დაიწერა , მაგრამ ისინი თქვენთვისაც მნიშვნელოვანია . 
 ამ ორ წიგნში მოცემულ ინფორმაციას მხოლოდ ისტორიული ღირებულება როდი აქვს . 
 ისინი იმ „ ყოველივეს “ ნაწილია , „ რაც წინათ დაიწერა . . . 
 ჩვენს სასწავლებლად “ . 
 ამ წინასწარმეტყველებების დიდი ნაწილი , გვაფიქრებს რეალურ მოვლენებზე , რომლებიც 1914 წელს ზეცაში სამეფოს დამყარებიდან ხდება . 
 მოციქული პავლე იმის შესახებ , რაც დიდი ხნის წინათ ღვთის ხალხს გადახდა , წერდა : „ რაც მათ დაემართათ , ჩვენთვის გაკვეთილია და ჩვენ გასაფრთხილებლად დაიწერა , რომლებზეც ამ სისტემის აღსასრულმა მოაწია “ . 
 თქვენ შეიძლება დაინტერესდეთ : „ დღეს რა მნიშვნელობა აქვს ანგიასა და ზაქარიას წიგნებს ? “ 
 რაზე ამახვილებდნენ ყურადღებას ანგია და ზაქარია ? 
 როგორც წინა სტატიაში აღინიშნა , ანგიასა და ზაქარიას წინასწარმეტყველებები ეხებოდა დროს , როდესაც იუდეველები ბაბილონის ტყვეობიდან გათავისუფლდნენ და ღვთის მიერ მიცემულ მიწაზე დაბრუნდნენ . 
 ეს ორი წინასწარმეტყველი ყურადღებას ამახვილებდა ტაძრის აღდგენაზე . 
 ძვ . 
 წ . 
 536 წელს იუდეველებმა ტაძარს საძირკველი ჩაუყარეს . 
 თუმცა ზოგიერთი ხანდაზმული იუდეველი წარსულს მისტიროდა , მთლიანობაში ხალხმა „ სიხარულის ყიჟინა დასცა “ . 
 მაგრამ ჩვენს დღეებში ბევრად უფრო მნიშვნელოვანი რამ ხდება . 
 რა ? . 
 რა მოხდა პირველი მსოფლიო ომის შემდეგ მალევე ? 
 პირველი მსოფლიო ომის შემდეგ , მალევე , იეჰოვას ცხებული მსახურები დიდი ბაბილონის ტყვეობიდან გათავისუფლდნენ . 
 ეს იეჰოვას მხრიდან დიდი მხარდაჭერის მაჩვენებელი იყო . 
 თავიდან ისე ჩანდა , თითქოს რელიგიურმა წინამძღოლებმა და მათმა პოლიტიკურმა მხარდამჭერებმა შეაჩერეს ბიბლიის მკვლევართა სამქადაგებლო და მოწაფეების მომზადების საქმიანობა . 
 მაგრამ იეჰოვა ღმერთმა გზა გაუხსნა ქადაგებისა და მოწაფეების მომზადების საქმეს . 
 1919 წლიდან ათწლეულების განმავლობაში სამეფოს საქმიანობა ფართოვდება და მის წინსვლას ვერაფერი უშლის ხელს . 
 5 , 6 . 
 რა დიდ მიღწევაზე მიუთითებს ზაქარიას 4 : 7 ? 
 შეგვიძლია დარწმუნებულნი ვიყოთ , რომ იეჰოვას ერთგული მსახურები დღესაც მისი მხარდაჭერით განაგრძობენ ქადაგებასა და მოწაფეების მომზადებას . 
 ზაქარიას 4 : 7 - ში ვკითხულობთ : „ გამოიტანს თავკიდურ ლოდს და შესძახებენ : მადლი , მადლი მას ! “ 
 ჩვენს დროში რომელ დიდ მიღწევაზე მიუთითებს ეს ? 
 ზაქარიას 4 : 7 მიუთითებს დროზე , როდესაც სულიერი ტაძრის მიწიერ ეზოში უზენაესი უფლისადმი ჭეშმარიტი თაყვანისმცემლობა სრულყოფილებას მიაღწევს . 
 ამ ტაძრის საშუალებით იეჰოვა ადამიანებს იესო ქრისტეს მიერ გაღებული შესარიგებელი მსხვერპლის საფუძველზე მისადმი თაყვანისცემის შესაძლებლობას აძლევს . 
 მართალია , დიდი სულიერი ტაძარი ახ . 
 წ . 
 პირველი საუკუნიდან არსებობს , მაგრამ მის მიწიერ ეზოში ჭეშმარიტი თაყვანისმცემლობა ჯერაც გასრულყოფილებას საჭიროებს . 
 დღეს ღვთის მილიონობით თაყვანისმცემელი სულიერი ტაძრის მიწიერ ეზოში მსახურობს . 
 იესო ქრისტეს ათასწლიანი მმართველობის განმავლობაში ეს მსახურები , სხვა უამრავ მკვდრეთით აღდგენილთან ერთად , სრულყოფილებას მიაღწევენ . 
 ათასწლიანი პერიოდის დასასრულს გაწმენდილ დედამიწაზე მხოლოდ ღვთის ჭეშმარიტი თაყვანისმცემლები იცხოვრებენ . 
 რა როლი აკისრია იესოს ჩვენს დღეებში ჭეშმარიტი თაყვანისმცემლობის გასრულყოფილებაში და რატომ უნდა იყოს ეს ჩვენთვის გამამხნევებელი ? 
 მმართველმა ზერუბაბელმა და მღვდელმთავარმა იესომ ძვ . 
 წ . 
 515 წელს საკუთარი თვალით იხილეს ტაძრის მშენებლობის დასრულება . 
 ჭეშმარიტი თაყვანისმცელობის სრულყოფილებამდე მიყვანაში იესო ქრისტეს როლის შესახებ ზაქარიას 6 : 12 , 13 - ში ნაწინასწარმეტყველებია : „ ასე ამბობს ცაბაოთ უფალი : აჰა , კაცი — მორჩია მისი სახელი , რადგან თავისი ადგილიდან აღმოცენდება და ააშენებს უფლის ტაძარს . 
 ის . . . 
 იტვირთავს დიდებას , დაჯდება და იხელმწიფებს თავის ტახტზე ; ის იქნება მღვდელი თავის ტახტზე “ . 
 ფიქრობთ , რომ ვინმეს შეუძლია ხელი შეუშალოს სამეფოს საქმის წინსვლას , თუ მხედველობაში მივიღებთ იმ ფაქტს , რომ იესო , რომელიც ზეცაშია და ‘ მორჩია ’ დავითის სამეფო ხაზიდან , თავად უჭერს მხარს ამ საქმეს ? 
 სრულიადაც არა ! 
 განა არ უნდა აღგვძრას ამან , მსახურებაში ისე ვიაროთ წინ , რომ ყოველდღიურმა საზრუნავმა გვერდზე არ გადაგვახვევინოს ? 
 პრიორიტეტები 
 რატომ უნდა დავაყენოთ პირველ ადგილზე სულიერ ტაძარში მსახურება ? 
 იეჰოვას მხარდაჭერა და კურთხევა რომ გვქონდეს , საჭიროა სულიერ ტაძარში მსახურება ყოველთვის პირველ ადგილზე დავაყენოთ . 
 იმ იუდეველებისგან განსხვავებით , რომლებიც ამბობდნენ „ ჯერ არ დამდგარაო ჟამი “ , ჩვენ უნდა გვახსოვდეს , რომ „ ბოლო დღეებში “ ვცხოვრობთ . 
 იესომ იწინასწარმეტყველა , რომ მისი ერთგული მიმდევრები სამეფოს შესახებ სასიხარულო ცნობას იქადაგებდნენ და მოწაფეებს მოამზადებდნენ . 
 ჩვენ ფრთხილად უნდა ვიყოთ და არ უნდა უგულებელვყოთ მსახურებაში მონაწილეობის შესაძლებლობა . 
 ქადაგებისა და სწავლების საქმე , რომელიც ქვეყნიერების მხრიდან წინააღმდეგობის გამო დროებით შეჩერდა , 1919 წელს კვლავ განახლდა , მაგრამ ჯერ არ დასრულებულა . 
 თუმცა შეგიძლიათ დარწმუნებულნი იყოთ , რომ ის ნამდვილად დასრულდება ! 
 9 , 10 . 
 რაზეა დამოკიდებული იეჰოვას კურთხევა და რას ნიშნავს ეს ჩვენთვის ? 
 რაც უფრო გულმოდგინედ განვაგრძობთ მსახურებას , მით უფრო კურთხეულნი ვიქნებით როგორც მთლიანობაში ღვთის ხალხი , ისე თითოეული . 
 ყურადღება მიაქციეთ იეჰოვას დაპირებას , რომელიც დაჯერებულობას გვმატებს . 
 როგორც კი იუდეველებმა ისევ დაიწყეს მთელი სულით თაყვანისცემა და გულმოდგინედ განაახლეს ტაძრის საძირკველზე მუშაობა , იეჰოვამ თქვა : „ ამიერიდან კი ვაკურთხებ “ . 
 მათ ბოლომდე დაუბრუნდათ იეჰოვას კეთილგანწყობა . 
 აი , რა კურთხევები ელოდათ იუდეველებს ღვთის დანაპირების თანახმად : „ იქნება მშვიდობის თესლი : ვაზი გამოიღებს თავის ნაყოფს , მიწა მოიტანს თავის მოსავალს და ცა მოსცემს თავის ცვარს . 
 და ამ ერის ნატამალს დავუმკვიდრებ ყველაფერს ამას “ . 
 იეჰოვამ ის იუდეველები სულიერად და მატერიალურად აკურთხა ; ღმერთი ასევე გვაკურთხებს ჩვენც , თუ გულმოდგინედ და სიხარულით ვაკეთებთ მის მიერ დაკისრებულ საქმეს . 
 ამ კურთხევებში შედის უსაფრთხოება , კეთილდღეობა , სულიერი ზრდა და ჩვენ შორის გამეფებული მშვიდობა . 
 მაგრამ ღვთის კურთხევების მიღება დამოკიდებულია სულიერ ტაძარში მსახურების ისე შესრულებაზე , როგორც ეს იეჰოვას სურს . 
 როგორ შეგვიძლია საკუთარი თავის გამოკვლევა ? 
 ახლა დროა , ‘ დავუკვირდეთ ჩვენს საქციელს ’ . 
 საჭიროა დრო გამოვყოთ და დავფიქრდეთ , თუ რას ვანიჭებთ ცხოვრებაში უპირატესობას . 
 დღეს იეჰოვას კურთხევების მიღება დამოკიდებულია იმაზე , თუ რამდენად განვადიდებთ მის სახელს და მის სულიერ ტაძარში როგორ მივიწევთ მსახურებაში წინ . 
 ჰკითხეთ საკუთარ თავს : „ ხომ არ შევცვალე ცხოვრებაში პრიორიტეტები ? 
 როგორია ჩემი გულმოდგინება იეჰოვასადმი , მისი ჭეშმარიტებისა და მსახურებისადმი ახლა იმასთან შედარებით , რაც ნათლობისას მქონდა ? 
 ცხოვრების კომფორტულად მოწყობისადმი ინტერესი ხომ არ ახდენს გავლენას ყურადღებაზე , რომელსაც იეჰოვას და მის სამეფოს ვუთმობ ? 
 სულიერ წინსვლაში , გარკვეულწილად , ხელს ხომ არ მიშლის ადამიანებისადმი შიში — ის , თუ რას იფიქრებენ სხვები ჩემზე ? “ . 
 იუდეველთა რა მდგომარეობაზე ამახვილებს ყურადღებას ანგიას 1 : 6 , 9 ? 
 სასურველია , რომ იეჰოვას სახელის განდიდების უგულებელყოფის გამო , არ დავკარგოთ მისი უხვი კურთხევები . 
 გავიხსენოთ , ანგიას 1 : 9 - ის თანახმად , სამშობლოში დაბრუნებულმა იუდეველებმა თავიდან გულმოდგინედ დაიწყეს ტაძრის აღდგენა , მაგრამ შემდეგ ‘ ყველა თავის სახლზე ზრუნავდა ’ . 
 ისინი მთლიანად ჩაეფლნენ ყოველდღიურ მოთხოვნილებებზე ზრუნვაში . 
 შედეგად , ისინი ‘ ცოტას იმკიდნენ ’ ანუ არ ჰქონდათ საკმარისი საკვები , სასმელი და თბილი ჩასაცმელი . 
 მათ დაკარგეს იეჰოვას კურთხევა . 
 რის სწავლა შეგვიძლია აქედან ? 
 13 , 14 . 
 რის სწავლა შეგვიძლია ანგიას 1 : 6 , 9 - დან და რატომ არის ეს მნიშვნელოვანი ? 
 განა არ ეთანხმებით იმ აზრს , რომ ღვთის კურთხევების მისაღებად საჭიროა , მოვერიდოთ იეჰოვას თაყვანისმცემლობის ხარჯზე პირადი ინტერესების ძიებას ? 
 მთელი ძალით უნდა შევეწინააღმდეგოთ სიმდიდრის დაგროვების , სწრაფად გამდიდრების , ამ სისტემაში სასურველი მდგომარეობის მისაღწევად უმაღლესი განათლების მიღების ან ჩვენი შესაძლებლობების ამბიციური მიზნებისთვის მოხმარების სურვილს . 
 ყოველივე ეს ცოდვა არ არის , მაგრამ განა არ ხედავთ , რომ მარადიული სიცოცხლის გადასახედიდან ისინი ‘ მკვდარი საქმეებია ’ ? . 
 რა გაგებით ? 
 ისინი სულიერი გაგებით მკვდარი , ამაო და უნაყოფოა . 
 თუ ადამიანი ასეთ საქმეებს არის გადაყოლილი , ამან შეიძლება სულიერ სიკვდილამდე მიიყვანოს ის . 
 მსგავსი რამ დაემართა მოციქულების დღეებში მცხოვრებ ზოგ ცხებულ ქრისტიანს . 
 ეს დღესაც ემართება ზოგ ქრისტიანს . 
 შეიძლება თქვენ იცნობთ ისეთ პიროვნებებს , რომლებმაც თანდათანობით მიატოვეს ქრისტიანული საქმეები და კრება , და დღეს სურვილიც კი არა აქვთ , დაუბრუნდნენ იეჰოვას მსახურებას . 
 ვიმედოვნებთ , რომ ისინი დაუბრუნდებიან იეჰოვას , მაგრამ ფაქტია , რომ „ მკვდარი საქმეების “ გამოდევნებამ შეიძლება ადამიანს იეჰოვას კეთილგანწყობა და კურთხევები დააკარგვინოს . 
 ადვილი წარმოსადგენია , რა სამწუხარო შედეგები მოჰყვებოდა ამას . 
 ადამიანი დაკარგავდა სიხარულსა და მშვიდობას , რომლებიც სულის ნაყოფია . 
 წარმოიდგინეთ , რა დიდი დანაკარგი იქნებოდა თბილ ქრისტიანულ საძმოს ჩამოშორება . 
 როგორ ცხადყოფს ანგიას 2 : 14 თაყვანისმცემლობის საკითხის მნიშვნელოვნებას ? 
 ეს ძალიან სერიოზული საკითხია . 
 ყურადღება მიაქციეთ ანგიას 2 : 14 - ს , სადაც ნაჩვენებია , თუ როგორ უყურებდა იეჰოვა იუდეველებს , რომლებმაც მიატოვეს მისი თაყვანისმცემლობის სახლი და მთელი ყურადღება , პირდაპირი თუ გადატანითი მნიშვნელობით , თავიანთ სახლებზე გადაიტანეს . 
 „ ასეთია ეს ერი , ასეთია ეს ხალხი ჩემს წინაშე , — ამბობს უფალი . — ასეთია მათი ხელების ნამოქმედარი . 
 მათი მოტანილი ყველაფერი უწმიდურია “ . 
 რანაირი მსხვერპლიც არ უნდა მიეტანათ უგულოდ იუდეველებს იერუსალიმის დროებით სამსხვერპლოზე , ისინი მიუღებელი იყო იეჰოვასთვის , რადგან ის იუდეველები ჭეშმარიტ თაყვანისმცემლობას უგულებელყოფდნენ . 
 მხარდაჭერის გარანტია 
 ზაქარიას ხილვების საფუძველზე , რაში შეეძლოთ იუდეველებს დარწმუნებულნი ყოფილიყვნენ ? 
 როგორც ზაქარიასთვის მიცემულ რვა ხილვაში იყო ნაჩვენები , ღმერთმა ერთგული ისრაელები , რომლებიც ტაძრის აღდგენაზე მუშაობდნენ , თავის მხარდაჭერაში დაარწმუნა . 
 პირველ ხილვაში ღმერთმა ისრაელებს აღუთქვა , რომ დაასრულებდნენ ტაძრის მშენებლობას და დაჰპირდა , რომ , თუ ერთგულად განაგრძობდნენ ღვთის საქმის შესრულებას , იერუსალიმსა და იუდაში ყველაფერი უხვად ექნებოდათ . 
 მეორე ხილვაში მოცემული იყო დანაპირები , რომ იეჰოვა გაანადგურებდა ყველა მთავრობას , რომელიც ჭეშმარიტ თაყვანისმცემლობას ეწინააღმდეგებოდა . 
 სხვა ხილვებში მოცემული იყო იმის გარანტია , რომ ღმერთი დაიცავდა მშენებლობაზე მომუშავეებს ; მათში აღთქმული იყო , რომ თაყვანისმცემლობის დასრულებულ სახლში მრავალი ხალხი მივიდოდა ; ნამდვილი მშვიდობა და უსაფრთხოება დაისადგურებდა ; ღვთის მიერ დაკისრებული დავალების შესრულებისას , ერთი შეხედვით , გადაულახავი დაბრკოლებები ჩამოშორებულ იქნებოდა ; ბოროტება აღმოიფხვრებოდა და ანგელოზები ხელმძღვანელობას გაუწევდნენ და დაიცავდნენ ღვთის ხალხს . 
 ახლა უკვე ჩანს , ღვთის ასეთ მხარდაჭერაში დარწმუნებულმა მორჩილმა იუდეველებმა , რატომ შეიცვალეს ცხოვრების წესი და მთელი ყურადღება იმ საქმეზე გადაიტანეს , რისთვისაც ღმერთმა ისინი გაათავისუფლა . 
 რა კითხვები უნდა დავუსვათ საკუთარ თავს , თუ მხედველობაში მივიღებთ ღვთის მიერ მოცემულ აღთქმებს ? 
 მსგავსად ამისა , ჭეშმარიტი თაყვანისმცემლობის გამარჯვებასთან დაკავშირებით ღვთის აღთქმამ უნდა აღგვძრას მოქმედებისკენ და სერიოზულად დაგვაფიქროს იეჰოვას თაყვანისმცემლობის სახლზე . 
 საკუთარ თავს დაუსვით კითხვები : „ თუ მწამს , რომ ახლა არის სამეფოს შესახებ სასიხარულო ცნობის ქადაგებისა და მოწაფეების მომზადების დრო , ჩანს ეს ჩემს მიზნებსა და ცხოვრების წესში ? 
 სათანადო დროს ვუთმობ ღვთის წინასწარმეტყველური სიტყვის შესწავლას ? 
 ვარ ამაზე კონცენტრირებული და ვესაუბრები მის შესახებ თანაქრისტიანებსა თუ სხვებს ? “ 
 ზაქარიას მე - 14 თავის თანახმად , რა მოხდება მომავალში ? 
 ზაქარია მიუთითებდა დიდი ბაბილონის განადგურებაზე , რომელსაც არმაგედონი მოჰყვება . 
 წინასწარმეტყველებაში ვკითხულობთ : „ იქნება ერთი დღე , უფლისთვის საცნაური : არც დღე და არც ღამე . 
 მხოლოდ საღამოჟამს იქნება ნათელი “ . 
 იეჰოვას დღე ნამდვილად ბნელი და ცივი იქნება დედამიწაზე მისი მტრებისთვის ! 
 მაგრამ იეჰოვას ერთგული თაყვანისმცემლებისთვის ის ნათელსა და კეთილგანწყობას ნიშნავს . 
 ზაქარია აგრეთვე აღწერს , ახალ ქვეყნიერებაში როგორ იღაღადებს ყველაფერი იეჰოვას სიწმინდეზე . 
 ჭეშმარიტი თაყვანისმცემლობა , რომელიც ღვთის დიდებულ სულიერ ტაძარში სრულდება , იქნება ერთადერთი თაყვანისმცემლობის ფორმა მთელ დედამიწაზე . 
 რა დიდებული აღთქმაა ! 
 ჩვენ დავინახავთ ამ წინასწარმეტყველებების შესრულებას და იეჰოვას უზენაესობის გამართლებას . 
 რა განსაკუთრებული იქნება იეჰოვას ეს დღე ! 
 მარადიული კურთხევები 
 19 , 20 . 
 რატომ არის ზაქარიას 14 : 8 , 9 თქვენთვის გამამხნევებელი ? 
 ამ საოცარი მოვლენების შემდეგ სატანა და მისი დემონები უმოქმედობის უფსკრულში იქნებიან ჩაყრილნი . 
 შემდეგ კი , ქრისტეს ათასწლიანი მმართველობის დროს , დედამიწა კურთხევებით აივსება . 
 ზაქარიას 14 : 8 , 9 - ში ნათქვამია : „ იმ დღეს იქნება , რომ იდინებს იერუსალიმიდან სიცოცხლის წყალი . 
 ერთი ნახევარი აღმოსავლეთის ზღვისკენ წავა , მეორე ნახევარი — დასავლეთის ზღვისკენ . 
 ზამთარ - ზაფხულ ასე იქნება . 
 იქნება უფალი მეფედ მთელს ქვეყანაზე . 
 იმ დღეს ერთი იქნება უფალი და მისი სახელიც ერთი იქნება “ . 
 მესიანური სამეფო ტახტიდან მარადიულად იდინებს „ სიცოცხლის წყალი “ ანუ „ სიცოცხლის წყლის მდინარე “ , რომლითაც აღწერილია იეჰოვას მიერ სიცოცხლის შესანარჩუნებლად გამოყენებული საშუალება . 
 იეჰოვას თაყვანისმცემელი უამრავი ხალხი , რომლებიც არმაგედონს გადაიტანენ , გათავისუფლდებიან ადამისგან მიღებული სასიკვდილო მსჯავრისგან . 
 გარდაცვლილებიც მკვდრეთით აღდგებიან . 
 ამგვარად , დედამიწაზე იეჰოვას მმართველობის ახალი ეპოქა დაიწყება . 
 მთელ დედამიწაზე ყველა ადამიანი აღიარებს იეჰოვას უზენაეს მმართველობას და მხოლოდ იეჰოვას თაყვანისმცემლობა გამეფდება . 
 რა უნდა გვქონდეს გადაწყვეტილი ? 
 თუ მხედველობაში მივიღებთ ანგიასა და ზაქარიას წინასწარმეტყველებებს და ყოველივეს , რაც დღესაც სრულდება , საფუძვლიანი მიზეზი გვაქვს , განვაგრძოთ სულიერი ტაძრის მიწიერ ეზოში იეჰოვას მიერ დაკისრებული დავალების შესრულება . 
 ჭეშმარიტი თაყვანისმცემლობის გასრულყოფილებამდე კი ვეცადოთ , ყოველთვის პირველ ადგილზე დავაყენოთ სამეფოს ინტერესები . 
 ზაქარიას 8 : 9 მოგვიწოდებს : „ გაიმაგრეთ ხელები , ვინც ისმენდით იმ დღეებში იმ წინასწარმეტყველთა ნათქვამ სიტყვებს “ . 
 შეგიძლიათ გაიხსენოთ ? 
 • რომელი ისტორიული პარალელის გამო არის აქტუალური ანგიასა და ზაქარიას წიგნები დღეს ? 
 • რას გვასწავლიან პრიორიტეტებთან დაკავშირებით ანგია და ზაქარია ? 
 • რატომ გვაძლევს ანგიასა და ზაქარიას წინასწარმეტყველებების განხილვა იმის საფუძველს , რომ კარგი მომავლის იმედი გვქონდეს ? 
 [ სურათი 26 გვერდზე ] 
 ანგია და ზაქარია იუდეველებს მოუწოდებდნენ , მთელი სულით ემოქმედათ და შედეგად კურთხევები მიეღოთ . 
 [ სურათები 27 გვერდზე ] 
 „ თქვენს სახლებზე ზრუნავთ “ ? 
 [ სურათი 28 გვერდზე ] 
 იეჰოვამ თავის ერთგულებს კურთხევა აღუთქვა და დანაპირებს ასრულებს კიდეც . 
 მწყემსები მაგალითს აძლევენ სამწყსოს 
 „ მწყემსეთ თქვენთვის მობარებული ღვთის სამწყსო . . . 
 სიამოვნებით . . . 
 გულმოდგინებით . . . 
 მაგალითი იყავით სამწყსოსთვის “ . 
 1 , 2 . 
 ა ) რა საქმე მიანდო იესომ მოციქულ პეტრეს და რატომ არ იყო ეს უსაფუძვლო ? 
 ბ ) როგორი დამოკიდებულება აქვს იეჰოვას სულიერი მწყემსებისადმი ? 
 გალილეის ზღვის ნაპირთან , ახ . 
 წ . 
 33 წლის ორმოცდამეათე დღის დღესასწაულამდე ცოტა ხნით ადრე , პეტრე და სხვა ექვსი მოწაფე იესოს მიერ მომზადებულ საუზმეს მიირთმევდნენ . 
 მკვდრეთით აღმდგარი იესო პეტრეს აქამდეც ჰყავდა ნანახი . 
 უეჭველია , მას ძალიან უხაროდა , რომ იესო ცოცხალი იყო . 
 მაგრამ პეტრეს , ალბათ , ერთი რამ აღელვებდა . 
 რამდენიმე დღის წინ მან სხვების წინაშე უარყო , რომ იცნობდა იესოს . 
 გაკიცხა იესომ პეტრე რწმენის ნაკლებობის გამო ? 
 არა . 
 პირიქით , იესომ მას თავისი „ ბატკნების “ მწყემსვა მიანდო . 
 პირველი საუკუნის ქრისტიანული კრების შესახებ ბიბლიური ჩანაწერები ცხადყოფს , რომ პეტრეს მიმართ იესოს ნდობა უსაფუძვლო არ ყოფილა . 
 სხვა მოციქულებსა და უხუცესებთან ერთად , პეტრე წლების მანძილზე მწყემსავდა ქრისტიანულ კრებას სერიოზული განსაცდელებისა და სწრაფი ზრდის პერიოდში . 
 დღეს იეჰოვა იესო ქრისტეს მეშვეობით ნიშნავს გამოცდილ მამაკაცებს , რათა სულიერ მწყემსებად იმსახურონ და უხელმძღვანელონ მის სამწყსოს ამ ურთულეს დროში . 
 აქვს იეჰოვას მათდამი ნდობის საფუძველი ? 
 დიახ . 
 ამაზე მეტყველებს მთელ მსოფლიოში მშვიდობისმოყვარე ქრისტიანული საძმოს არსებობა . 
 პეტრეს მსგავსად , ეს მწყემსებიც უშვებენ შეცდომებს . 
 მიუხედავად ამისა , იეჰოვა ანდობს მათ ‘ საკუთარი ძის სისხლით შეძენილ ’ ცხვრებზე მზრუნველობას . 
 იეჰოვას უყვარს ეს მამაკაცები და მათ „ ორმაგი პატივის ღირსად “ მიიჩნევს . 
 რა ეხმარება სულიერ მწყემსებს მზადყოფნის სულისა და გულმოდგინების შენარჩუნებაში ? 
 როგორ ინარჩუნებენ სულიერი მწყემსები მზადყოფნის სულსა და გულმოდგინებას , რითაც მაგალითს აძლევენ სამწყსოს ? 
 პეტრესა და პირველ საუკუნეში მცხოვრები სხვა მწყემსების მსგავსად , ისინი ღვთის წმინდა სულზე არიან დაიმედებულნი . 
 წმინდა სული მათ აძლევს საჭირო ძალას თავიანთი პასუხისმგებლობის შესასრულებლად . 
 წმინდა სული მათ იმაშიც ეხმარება , რომ გამოიღონ სულის ნაყოფი — სიყვარული , სიხარული , მშვიდობა , სულგრძელობა , სიკეთე , სიკარგე , რწმენა , რბილი ხასიათი და თავშეკავება . 
 განვიხილოთ , კონკრეტულად როგორ შეუძლიათ მწყემსებს ამ ნაყოფის გამოვლენით მაგალითი მისცენ სამწყსოს , რომელზე ზრუნვაც ღმერთმა მათ მიანდო . 
 უხუცესებს უყვართ როგორც მთელი სამწყსო , ისე თითოეული ცხვარი 
 4 , 5 . 
 ა ) როგორ ავლენენ სამწყსოსადმი სიყვარულს იეჰოვა და იესო ? 
 ბ ) რა მხრივ ავლენენ სულიერი მწყემსები სიყვარულს სამწყსოს მიმართ ? 
 ღვთის წმინდა სულის უმთავრესი ნაყოფი სიყვარულია . 
 იეჰოვა მთელი სამწყსოსადმი სიყვარულს იმით ავლენს , რომ უხვად აწვდის სულიერ საზრდოს . 
 მაგრამ ის მთელი სამწყსოს გამოკვებაზე ზრუნვით არ შემოიფარგლება . 
 იეჰოვა სიყვარულით თითოეულ ცხვარზე ზრუნავს . 
 ღვთის სამწყსო იესოსაც უყვარს . 
 მან საკუთარი სიცოცხლე გაიღო მისთვის . 
 იესო თითოეულ ცხვარს „ სახელით “ იცნობს . 
 სულიერი მწყემსები იეჰოვასა და იესოს ბაძავენ . 
 ისინი სიყვარულს ავლენენ მთლიანი სამწყსოსადმი იმით , რომ ‘ მთელი გულმოდგინებით ’ ასწავლიან კრებას . 
 ბიბლიაზე დაფუძნებული მოხსენებებით ისინი კვებავენ და იცავენ სამწყსოს . 
 მათ ასეთ თავდაუზოგავ შრომას კრებაში ყველა ხედავს . 
 თუმცა შეიძლება ნაკლებად ჩანდეს , რამდენ დროს ხარჯავენ ისინი კრების ანგარიშებისა თუ გეგმების შედგენაზე , კორესპონდენციის წარმოებაზე და უამრავ წვრილმანზე , რაც აუცილებელია კრების შეხვედრებისა და სხვა საქმეების „ წესიერად და ორგანიზებულად “ წარმართვისთვის . 
 ამ სამუშაოების დიდი ნაწილი კრებისთვის შეუმჩნევლად სრულდება . 
 ეს ნამდვილად სიყვარულით მსახურებაა . 
 6 , 7 . 
 ა ) როგორ შეუძლიათ უხუცესებს კრების წევრების უკეთესად გაცნობა ? 
 ბ ) რატომ არის ზოგჯერ კარგი უხუცესებისთვის საკუთარი გრძნობების გაზიარება ? 
 ქრისტიანი მწყემსები ყოველმხრივ ცდილობენ , სიყვარულით იზრუნონ კრების თითოეული წევრის ინტერესებზე . 
 კრების თითოეული წევრის უკეთესად გაცნობის ერთ - ერთი საშუალება მათთან ერთად ქადაგებაა . 
 თავისი მიმდევრები იესოს ხშირად ახლდნენ თან სამქადაგებლო მსახურებისას და ასეთ შემთხვევებს იგი მათ გასამხნევებლად იყენებდა . 
 ერთი გამოცდილი ქრისტიანი უხუცესი ამბობს : „ და - ძმების გაცნობისა და გამხნევების ერთ - ერთი საუკეთესო გზა მათთან ერთად მსახურებაა “ . 
 ამ ბოლო დროს თუ არ გქონია რომელიმე უხუცესთან ერთად ქადაგების შესაძლებლობა , კარგი იქნება , თუ არ გადადებ და დაგეგმავ მასთან მსახურებას . 
 იესოს უყვარდა თავისი მიმდევრები და იზიარებდა მათ სიხარულსა და მწუხარებას . 
 მაგალითად , როცა 70 მოწაფე სიხარულით დაბრუნდა სამქადაგებლო მსახურებიდან , იესომ „ დიდად გაიხარა “ . 
 ხოლო როცა დაინახა , ლაზარეს სიკვდილის გამო როგორ იყვნენ დამწუხრებულნი მარიამი , მისი ოჯახის წევრები და მეგობრები , „ იესო აცრემლდა “ . 
 მსგავსად ამისა , დღეს მზრუნველი მწყემსებისთვის სულერთი არ არის , თუ რას განიცდიან კრების წევრები . 
 სიყვარული აღძრავს მათ , რომ ‘ მოხარულებთან იხარონ და მოტირალებთან იტირონ ’ . 
 ნუ მოგერიდებათ , ქრისტიან მწყემსებს გაუზიაროთ თქვენი სიხარული თუ მწუხარება . 
 მათთვის გამამხნევებელი იქნება იმის მოსმენა , რაც თქვენ გახარებთ . 
 ხოლო იმის ცოდნა , თუ რა განსაცდელებთან გიწევთ გამკლავება , მათ გაუადვილებს თქვენს განმტკიცებასა და ნუგეშისცემას . 
 8 , 9 . 
 ა ) როგორ ავლენდა ერთი უხუცესი სიყვარულს მეუღლის მიმართ ? 
 ბ ) რამდენად მნიშვნელოვანია , რომ მწყემსი სიყვარულს ავლენდეს ოჯახის წევრებისადმი ? 
 სამწყსოსადმი მწყემსის სიყვარულზე ბევრს ამბობს ის , თუ როგორ ეპყრობა იგი საკუთარი ოჯახის წევრებს . 
 თუ უხუცესი დაქორწინებულია , ცოლისადმი გამოვლენილი მისი სიყვარული და პატივისცემა მაგალითი იქნება სხვა დაქორწინებული მამაკაცებისთვის . 
 ყურადღება მიაქციეთ ერთი ქრისტიანი ქალის , ლინდას , სიტყვებს , რომლის მეუღლეც სიკვდილამდე 20 წელზე მეტი ხნის განმავლობაში მსახურობდა ზედამხედველად . 
 იგი ამბობს : „ ჩემი ქმარი ძალიან იყო დაკავებული კრების საქმეებით . 
 მაგრამ ის ყველაფერს აკეთებდა იმისათვის , რომ არასოდეს მეგრძნო თავი მარტოდ . 
 იგი ხშირად გამოხატავდა მადლიერებას ჩემი მხარდაჭერისთვის და თავისუფალ დროს ჩემ გვერდით იყო . 
 თუმცა დიდ დროს უთმობდა კრების საქმეებს , ყოველთვის ვგრძნობდი მის სიყვარულს “ . 
 თუ უხუცესს ჰყავს შვილები , სიყვარულით აღზრდითა და ხშირი შექებით ის მაგალითს მისცემს სხვა მშობლებს . 
 ოჯახის წევრებზე სიყვარულით ზრუნვა იმის მაჩვენებელი იქნება , რომ ის , როგორც წმინდა სულით დანიშნული მწყემსი , ამართლებს ნდობას . 
 აზრთა ურთიერთგაზიარება სიხარულისა და მშვიდობის შესანარჩუნებლად 
 ა ) რამ შეიძლება იმოქმედოს უარყოფითად კრების სიხარულსა და მშვიდობაზე ? 
 ბ ) რამ შეუქმნა საფრთხე პირველი საუკუნის კრების მშვიდობას და როგორ გადაწყდა ეს საკითხი ? 
 წმინდა სულს შეუძლია სიხარული და მშვიდობა მისცეს როგორც ცალკეულ ქრისტიანებს , ისე უხუცესთა საბჭოს და კრებას მთლიანობაში . 
 მაგრამ ამ სიხარულსა და მშვიდობაზე შეიძლება უარყოფითად იმოქმედოს გულწრფელი ურთიერთობის ნაკლებობამ . 
 სოლომონმა დაწერა : „ რჩევის გარეშე ჩაიშლება განზრახვანი , ბევრი მრჩევლისას კი შესრულდება “ . 
 მეორე მხრივ , გულღია და თავაზიანი საუბრები ხელს უწყობს სიხარულისა და მშვიდობის შენარჩუნებას . 
 მაგალითად , ერთხელ წინადაცვეთასთან დაკავშირებით წამოჭრილმა საკითხმა საფრთხე შეუქმნა პირველი საუკუნის კრების მშვიდობას . 
 იერუსალიმში მყოფი ხელმძღვანელი საბჭოს წევრები ეძებდნენ წმინდა სულის ხელმძღვანელობას . 
 ამ საკითხის გარშემო მათ თავიანთი განსხვავებული შეხედულებებიც გამოთქვეს . 
 მსჯელობის შედეგად მათ შეძლეს გადაწყვეტილების მიღება . 
 როცა ერთსულოვნად მიღებული ეს გადაწყვეტილება კრებებს აცნობეს , ძმები „ გამხნევდნენ და [ მათ ] დიდად გაიხარეს “ . 
 ამგვარად , კრებებში სიხარული და მშვიდობა შენარჩუნდა . 
 როგორ უწყობენ ხელს უხუცესები კრებაში სიხარულისა და მშვიდობის შენარჩუნებას ? 
 დღესაც , აზრთა ურთიერთგაზიარებით მწყემსები ხელს უწყობენ კრებაში სიხარულისა და მშვიდობის შენარჩუნებას . 
 როდესაც კრების მშვიდობას საფრთხე ემუქრება , უხუცესები იკრიბებიან და თავისუფლად გამოხატავენ თავიანთ აზრებს . 
 ისინი პატივისცემით უსმენენ ერთმანეთს . 
 უხუცესები ღმერთს ლოცვაში სთხოვენ წმინდა სულის ხელმძღვანელობას და , შემდეგ , ბიბლიური პრინციპებისა და „ ერთგული და გონიერი მონის “ მიერ მოწოდებული მითითებების საფუძველზე იღებენ გადაწყვეტილებებს . 
 მას შემდეგ , რაც უხუცესთა საბჭო ბიბლიაზე დაფუძნებულ გადაწყვეტილებას მიიღებს , ყველა ემორჩილება წმინდა სულის ხელმძღვანელობას იმით , რომ მხარს უჭერენ გადაწყვეტილებას მაშინაც კი , თუ მათი თვალსაზრისი არ ემთხვევა უმრავლესობის აზრს . 
 ასეთი მოკრძალებული დამოკიდებულება ხელს უწყობს სიხარულისა და მშვიდობის შენარჩუნებას . 
 გარდა ამისა , კრების წევრები ხედავენ იმის შესანიშნავ მაგალითს , თუ როგორ უნდა იარონ ღმერთთან ერთად . 
 ავლენთ მოკრძალებას და ითვალისწინებთ ბიბლიაზე დაფუძნებულ გადაწყვეტილებებს , რომლებსაც უხუცესები იღებენ კრებაში ? 
 იყავით სულგრძელნი და კეთილნი 
 რატომ სჭირდებოდა იესოს სულგრძელობისა და სიკეთის გამოვლენა მოციქულებთან ურთიერთობაში ? 
 მოციქულებთან დამოკიდებულებაში იესო სულგრძელი და კეთილი იყო მიუხედავად იმისა , რომ ისინი ხშირად უშვებდნენ შეცდომებს . 
 მაგალითად , იესომ არაერთხელ დაანახვა მათ თავმდაბლობის აუცილებლობა . 
 ყველაფრის მიუხედავად , სწორედ მას შემდეგ , რაც თავისი ცხოვრების უკანასკნელ ღამეს , ფეხების დაბანით იესომ მოციქულებს თავმდაბლობის მაგალითი მისცა , „ ატყდა გაცხარებული დავა იმის თაობაზე , თუ ვინ იყო მათ შორის უდიდესი “ . 
 გაკიცხა იესომ მოციქულები ამის გამო ? 
 არა . 
 მან გულთბილად დაიწყო მათთან მსჯელობა : „ ვინ უფრო დიდია : ვინც სუფრას უზის თუ ვინც ემსახურება ? 
 განა ის არა , ვინც სუფრას უზის ? 
 მე კი თქვენ შორის ვარ მომსახურე “ . 
 იესოს სულგრძელობამ , სიკეთემ და კარგმა მაგალითმა საბოლოოდ დადებითად იმოქმედა მოციქულებზე . 
 13 , 14 . 
 განსაკუთრებით როდის მართებთ მწყემსებს სიკეთის გამოვლენა ? 
 ზოგჯერ შეიძლება საჭირო იყოს , რომ სულიერმა მწყემსმაც არაერთხელ მისცეს რჩევა ქრისტიანს ამა თუ იმ სისუსტესთან დაკავშირებით . 
 უხუცესისთვის შეიძლება გამაღიზიანებელი იყოს რომელიმე ქრისტიანის ქცევა . 
 მაგრამ ‘ წესრიგის დამრღვევების შეგონებისას ’ ის შეძლებს სულგრძელობისა და სიკეთის გამოვლენას , თუ ემახსოვრება , რომ თვითონაც უშვებს შეცდომებს . 
 ამგვარად ის მიბაძავს იესოს და იეჰოვას , რომლებიც ამ თვისებებს ყველა ქრისტიანის — მათ შორის უხუცესების — მიმართ ავლენენ . 
 დროდადრო შესაძლოა საჭირო გახდეს , რომ უხუცესებმა მკაცრად მისცენ რჩევა სერიოზული ცოდვის ჩამდენს . 
 თუ შემცოდველი არ ინანიებს , მწყემსებმა ის კრებიდან უნდა გარიცხონ . 
 ამ შემთხვევაშიც კი თავიანთი დამოკიდებულებით ისინი აჩვენებენ , რომ მათ სძულთ ცოდვა და არა შემცოდველი . 
 მწყემსების მხრიდან სიკეთით მოქმედებამ გზააბნეულ ცხვარს დროთა განმავლობაში შეიძლება გაუადვილოს ფარაში დაბრუნება . 
 რწმენა კარგის კეთებისკენ აღგვძრავს 
 როგორ ბაძავენ უხუცესები იეჰოვას კარგი საქმეების კეთებაში და რა აღძრავს მათ ამისკენ ? 
 „ კარგია უფალი ყველას მიმართ “ — მათ მიმართაც კი , ვინც არ აფასებს იმას , რასაც იეჰოვა მათთვის აკეთებს . 
 ეს განსაკუთრებით იმით ვლინდება , რომ იეჰოვა თავის ხალხს აგზავნის სამეფოს შესახებ „ სასიხარულო ცნობის “ საქადაგებლად . 
 მწყემსები ბაძავენ ღმერთს კარგის კეთებაში და ხელმძღვანელობას უწევენ სამქადაგებლო საქმიანობას . 
 რა აღძრავს მათ ასეთი თავდაუზოგავი შრომისკენ ? 
 იეჰოვასა და მისი დაპირებებისადმი მტკიცე რწმენა . 
 როგორ შეუძლიათ უხუცესებს ‘ სიკეთე გაუკეთონ ’ კრების წევრებს ? 
 ქადაგების მეშვეობით ‘ ყველასთვის სიკეთის გაკეთების ’ გარდა , უხუცესების პასუხისმგებლობაში ისიც შედის , რომ სიკეთე განსაკუთრებით თანამორწმუნეებს გაუკეთონ . 
 ამის ერთ – ერთი საშუალება გამამხნევებელი სამწყემსო მონახულებებია . 
 ერთი უხუცესი ამბობს : „ სამწყემსო მონახულებებს სიამოვნებით ვაკეთებ . 
 ამ დროს შესაძლებლობა მეძლევა , შევაქო და - ძმები და დავარწმუნო , რომ მათი თავდაუზოგავი შრომა დაფასებულია “ . 
 ზოგჯერ უხუცესებმა შეიძლება პიროვნებას მისცენ რჩევა , რომელიც მას იეჰოვასადმი მსახურების გაუმჯობესებაში დაეხმარება . 
 ასეთ დროს გონიერი მწყემსები მოციქულ პავლეს ბაძავენ . 
 ყურადღება მიაქციეთ , როგორ მიმართა მან ძმებს თესალონიკეში : „ დარწმუნებულნი ვართ უფალში , რომ აკეთებთ და კვლავაც გააკეთებთ იმას , რასაც მოგითითებთ “ . 
 ასეთი ნდობის გამომხატველი სიტყვები კრების წევრებს დადებითად განაწყობს და გაუადვილებს , ‘ გაუგონონ მათ , ვისაც ხელმძღვანელობა აკისრია ’ . 
 გამამხნევებელი სამწყემსო მონახულების შემდეგ კარგი იქნება , თუ მადლიერებას გამოხატავთ უხუცესების მიმართ . 
 თავშეკავება რბილი ხასიათის გამოსავლენად 
 რა ისწავლა პეტრემ იესოსგან ? 
 იესო რბილ ხასიათს ავლენდა მაშინაც კი , როდესაც სხვები გამაღიზიანებლად იქცეოდნენ . 
 როცა გასცეს და შეიპყრეს , მან რბილი ხასიათი და უდიდესი თავშეკავება გამოავლინა . 
 პეტრე მოციქულმა კი თავი ვერ შეიკავა , მახვილი იშიშვლა და საპასუხო ზომებს მიმართა . 
 მაგრამ იესომ მას შეახსენა : „ იქნებ გგონია , რომ არ შემიძლია ვთხოვო მამაჩემს , ახლავე აქ გამიჩინოს ანგელოზთა თორმეტზე მეტი ლეგიონი ? “ . 
 ამ შემთხვევამ პეტრეზე დიდი გავლენა მოახდინა . 
 მოგვიანებით ის ქრისტიანებს სწერდა : „ ქრისტეც ხომ თქვენთვის ეტანჯა და მაგალითიც დაგიტოვათ , რომ ზუსტად მიჰყვეთ მის ნაკვალევს . . . 
 როცა ლანძღავდნენ , ლანძღვით არ პასუხობდა , და როცა იტანჯებოდა , არ იმუქრებოდა “ . 
 18 , 19 . 
 ა ) განსაკუთრებით როდის უნდა გამოავლინონ უხუცესებმა რბილი ხასიათი და თავშეკავება ? 
 ბ ) რა საკითხებს განვიხილავთ მომდევნო სტატიაში ? 
 მსგავსად ამისა , კარგი მწყემსებიც რბილ ხასიათს ავლენენ , მაშინაც კი , როდესაც მათ უსამართლოდ ეპყრობიან . 
 მაგალითად , კრებაში ზოგი , ვის დახმარებასაც უხუცესები ცდილობენ , შეიძლება უარყოფითად განეწყოს მათდამი . 
 თუ ადამიანი სულიერად ავად არის ან მოსუსტებულია , რჩევის მიცემის შემდეგ მან შეიძლება ‘ ისე ილაპარაკოს , თითქოს მახვილით ჩხვლეტდეს ’ . 
 მწყემსები იესოს ბაძავენ და არ ცდილობენ სამაგიეროს მიგებას უხეში სიტყვებითა თუ მოქმედებებით . 
 პირიქით , ისინი თავშეკავებასა და გულისხმიერებას ავლენენ , რაც შეიძლება დაეხმაროს სულიერად მოსუსტებულს . 
 ბაძავთ უხუცესების მაგალითს და ავლენთ რბილ ხასიათს და თავშეკავებას , როდესაც რჩევას გაძლევენ ? 
 უდავოა , რომ იეჰოვა და იესო ძალიან აფასებენ ათასობით მწყემსის თავდაუზოგავ შრომას , რომლებიც მთელ მსოფლიოში ხალისით ზრუნავენ სამწყსოზე . 
 იეჰოვა და მისი ძე ასევე დიდად აფასებენ ათასობით მომსახურეს , რომლებიც მხარს უჭერენ უხუცესებს , რათა ‘ ემსახურონ წმინდებს ’ . 
 მაშ , რატომ შეიძლება ზოგმა მონათლულმა ძმამ თავი შეიკავოს იმისგან , რომ ისწრაფოს ამ „ კარგი საქმისკენ “ ? . 
 როგორ ამზადებს იეჰოვა მათ , ვისაც სულიერ მწყემსებად ნიშნავს ? 
 ამ საკითხებს მომდევნო სტატიაში განვიხილავთ . 
 გახსოვთ ? 
 • როგორ ავლენენ მწყემსები სიყვარულს სამწყსოსადმი ? 
 • როგორ შეუძლია ყველას ხელი შეუწყოს კრებაში სიხარულისა და მშვიდობის შენარჩუნებას ? 
 • რატომ ავლენენ მწყემსები სულგრძელობასა და სიკეთეს რჩევების მიცემისას ? 
 • რა კარგ საქმეებს აკეთებენ უხუცესები და როგორ ვლინდება მათი რწმენა ? 
 [ სურათი 18 გვერდზე ] 
 უხუცესები სიყვარულით ემსახურებიან კრებას . 
 [ სურათი 18 გვერდზე ] 
 ისინი ოჯახსაც უთმობენ დროს : ერთად ისვენებენ , ერთობიან . . . 
 . . 
 და მსახურობენ . 
 [ სურათი 20 გვერდზე ] 
 აზრთა ურთიერთგაზიარებით უხუცესები ხელს უწყობენ კრებაში სიხარულისა და მშვიდობის შენარჩუნებას . 
 იეჰოვა ამზადებს მწყემსებს თავისი სამწყსოსთვის 
 „ უფალი იძლევა სიბრძნეს , მისგანაა ცოდნა და გონიერება “ . 
 1 , 2 . 
 რატომ ისწრაფვიან კრებაში მონათლული ძმები პასუხისმგებლობების აღებისკენ ? 
 „ ძალიან გახარებული ვიყავი , როცა უხუცესად დამნიშნეს , — ამბობს ნიკი , რომელიც შვიდი წელია , რაც უხუცესად მსახურობს . — ვფიქრობდი , რომ შესანიშნავი შესაძლებლობა მომეცა , უფრო მეტი გამეკეთებინა იეჰოვას მსახურებაში . 
 მსურდა , მადლიერება გამომევლინა ყველაფრისთვის , რაც იეჰოვას ჩემთვის ჰქონდა გაკეთებული . 
 ასევე მინდოდა , მაქსიმალურად ამოვდგომოდი მხარში კრების წევრებს და ისევე დავხმარებოდი მათ , როგორც მე მეხმარებოდნენ სხვა უხუცესები “ . 
 მაგრამ ნიკს ერთი რამ აღელვებდა . 
 ის განაგრძობს : „ როდესაც უხუცესად დამნიშნეს , 30 წლისაც არ ვიყავი . 
 ვფიქრობდი , რომ არ მქონდა საკმარისი სიბრძნე და გამჭრიახობა კრებაზე სათანადოდ ზრუნვისთვის “ . 
 მათ , ვისაც იეჰოვა ნიშნავს თავისი სამწყსოსთვის მზრუნველობის გასაწევად , სიხარულის მრავალი მიზეზი აქვთ . 
 ერთ – ერთი მიზეზის შესახსენებლად მოციქულმა პავლემ ეფესოელ უხუცესებს იესოს სიტყვები მოუყვანა : „ გაცემას უფრო მეტი ბედნიერება მოაქვს , ვიდრე მიღებას “ . 
 მომსახურედ ან უხუცესად მსახურება მონათლულ ძმებს დამატებით შესაძლებლობას აძლევს იმისათვის , რომ უფრო მეტი გაიღონ იეჰოვასთვის და კრებისთვის . 
 მაგალითად , მომსახურეები ეხმარებიან უხუცესებს და ასრულებენ მრავალ საჭირო დავალებას , რაც საკმაოდ დიდ დროს მოითხოვს . 
 ამ ძმებს ღვთისა და მოძმის სიყვარული აღძრავს ასეთი ფასდაუდებელი სამსახურის გასაწევად . 
 რატომ შეიძლება კრებაში ზოგი თავს იკავებდეს უფრო მეტი პასუხისმგებლობის აღებისგან ? 
 ზოგი ქრისტიანი მამაკაცი შეიძლება თავს იკავებს იმისგან , რომ ისწრაფოს მომსახურედ და , დროთა განმავლობაში , უხუცესად მსახურებისკენ . 
 ისინი შესაძლოა ფიქრობენ , რომ ვერ შეძლებენ საჭირო მოთხოვნების დაკმაყოფილებას . 
 ნიკის მსგავსად , შეიძლება ისინიც თვლიან , რომ ეფექტურად ვერ გაართმევენ თავს მწყემსის ვალდებულებებს . 
 თქვენც ასე ხომ არ ფიქრობთ ? 
 ასეთი დამოკიდებულება უსაფუძვლო ნამდვილად არ არის . 
 უხუცესები , რომლებსაც სამწყსოზე ზრუნვა აქვთ მინდობილი , იეჰოვას წინაშე არიან პასუხისმგებელნი . 
 იესომ თქვა : „ ყველას , ვისაც მეტი მიეცა , მეტი მოეთხოვება და ვისაც მეტი მიენდო , ჩვეულებრივზე მეტი მოეკითხება “ . 
 როგორ ეხმარება იეჰოვა მათ , ვისაც თავის ცხვრებზე მზრუნველობას ანდობს ? 
 მოელის იეჰოვა , რომ მომსახურეები და უხუცესები დახმარების გარეშე შეძლებენ დამატებით პასუხისმგებლობებთან გამკლავებას ? 
 არა . 
 პირიქით , ის პრაქტიკულ დახმარებას სთავაზობს მათ , რათა წარმატებით შეძლონ ამის გაკეთება . 
 როგორც წინა სტატიაში განვიხილეთ , იეჰოვა მათ აძლევს წმინდა სულს . 
 სულის ნაყოფის დახმარებით კი ისინი სიყვარულით ზრუნავენ სამწყსოზე . 
 გარდა ამისა , იეჰოვა იძლევა სიბრძნეს , ცოდნასა და გამჭრიახობას . 
 როგორ აკეთებს ის ამას ? 
 განვიხილოთ სამი საშუალება , რომლებსაც იეჰოვა იყენებს მათ მოსამზადებლად , ვისაც თავის ცხვრებზე მზრუნველობას ანდობს . 
 მომზადება გამოცდილი მწყემსების საშუალებით 
 რატომ იყვნენ პეტრე და იოანე კარგი მწყემსები ? 
 როდესაც მოციქული პეტრე და იოანე სინედრიონის წინაშე იდგნენ , ქვეყნიური სიბრძნით განსწავლულმა მოსამართლეებმა ისინი „ უსწავლელ და უბრალო ადამიანებად “ ჩათვალეს . 
 მართალია , წერა – კითხვა იცოდნენ , მაგრამ წმინდა წერილების შესასწავლად მათ არ ჰქონდათ მიღებული რაბინთა განათლება . 
 მიუხედავად ამისა , პეტრე და იოანე , ისევე როგორც სხვა მოწაფეები , კარგი მასწავლებლები იყვნენ : ბევრი , ვინც მათ უსმენდა , მორწმუნე გახდა . 
 როგორ გახდნენ ეს უბრალო ადამიანები ასეთი ეფექტური მასწავლებლები ? 
 პეტრესა და იოანეს მოსმენის შემდეგ სასამართლოს წევრებმა „ გაიხსენეს , რომ ისინიც იესოსთან ერთად იყვნენ “ . 
 ცხადია , მათ მიღებული ჰქონდათ წმინდა სული . 
 მაგრამ აშკარა იყო — თვით სულიერად დაბრმავებული მოსამართლეებისთვისაც — რომ ეს მამაკაცები იესომ მოამზადა . 
 დედამიწაზე ყოფნისას იესომ თავის მოციქულებს , ცხვრისმაგვარი ადამიანების შეკრების გარდა , ისიც ასწავლა , თუ როგორ ეზრუნათ ფარაში შეკრებილ ცხვარზე . 
 სხვების მომზადების რა მაგალითი დაგვიტოვეს იესომ და პავლემ ? 
 აღდგომის შემდეგ იესო განაგრძობდა სულიერი მწყემსების მომზადებას , რომლებსაც თავად ნიშნავდა . 
 მაგალითად , მან აირჩია პავლე და იზრუნა მის მომზადებაზე . 
 პავლე აფასებდა ასეთ მომზადებას და ნასწავლს სხვა უხუცესებსაც უზიარებდა . 
 მაგალითად , მან დიდი დრო და ენერგია დაუთმო ტიმოთეს მომზადებას , რათა ღვთისთვის „ მოსაწონი მუშა “ ყოფილიყო და ‘ სასირცხვილო არაფერი გაეკეთებინა ’ . 
 ასეთმა დამოკიდებულებამ ხელი შეუწყო პავლესა და ტიმოთეს შორის ახლო ურთიერთობის განვითარებას . 
 პავლე ტიმოთეს შესახებ წერდა : „ როგორც შვილი მამასთან , ისე მსახურობდა მონასავით ჩემთან ერთად სასიხარულო ცნობის გასავრცელებლად “ . 
 პავლეს მიზანი ის არ ყოფილა , რომ ტიმოთე ან სხვები თავის მოწაფეებად გაეხადა . 
 იგი თანამორწმუნეებს მოუწოდებდა , მიებაძათ მისთვის ისე , როგორც თავად ბაძავდა ქრისტეს . 
 7 , 8 . 
 ა ) რომელი შემთხვევა ცხადყოფს , რომ უხუცესების მცდელობას , მიბაძონ იესოსა და პავლეს , კარგი შედეგები მოაქვს ? 
 ბ ) როდის უნდა დაიწყონ უხუცესებმა მომავალი მომსახურეებისა და უხუცესების მომზადება ? 
 გამოცდილი მწყემსები იესოსა და პავლეს ბაძავენ . 
 ისინიც კარგ შედეგებს აღწევენ იმით , რომ ინიციატივას ავლენენ მონათლული ძმების მოსამზადებლად . 
 განვიხილოთ ჩედის მაგალითი , რომელიც რელიგიურად დაყოფილ ოჯახში აღიზარდა და არც ისე დიდი ხნის წინ უხუცესად დაინიშნა . 
 ის ამბობს : „ წლების განმავლობაში რამდენიმე გამოცდილი უხუცესი მეხმარებოდა სულიერ წინსვლაში . 
 რადგან მამაჩემი მორწმუნე არ იყო , ეს უხუცესები განსაკუთრებულ ყურადღებას ავლენდნენ ჩემდამი და სულიერ მამობას მიწევდნენ . 
 ისინი დროს არ იშურებდნენ , რომ კარგი მქადაგებელი გავმხდარიყავი . 
 მოგვიანებით კი ერთი უხუცესი განსაკუთრებით ზრუნავდა იმაზე , რომ კრებაში მიღებული დავალებების შესასრულებლად მოვემზადებინე “ . 
 როგორც ჩედის შემთხვევიდანაც ჩანს , გამჭრიახი მწყემსები მომავალი მომსახურეებისა და უხუცესების მომზადებას მანამდე დიდი ხნით ადრე იწყებენ , სანამ საჭირო მოთხოვნების დაკმაყოფილებას შეძლებენ . 
 რატომ არის ეს აუცილებელი ? 
 იმიტომ რომ , ბიბლიის თანახმად , მომსახურეებიც და უხუცესებიც დანიშვნამდე უნდა შეესაბამებოდნენ მაღალზნეობრივ ნორმებს . 
 ისინი „ უნდა გამოიცადონ , გამოდგებიან თუ არა “ . 
 რა პასუხისმგებლობა აკისრიათ მოწიფულ მწყემსებს და რატომ ? 
 სანამ მონათლული ძმები გამოიცდებიან , ბუნებრივია , მათ მომზადება უნდა გაიარონ . 
 მოვიყვანოთ ასეთი მაგალითი : ვთქვათ , მოსწავლეს რთული გამოცდა აქვს ჩასაბარებელი . 
 შეძლებს ის გამოცდის ჩაბარებას წინასწარი მომზადების გარეშე ? 
 საეჭვოა . 
 დიახ , მომზადება აუცილებელია . 
 კეთილსინდისიერი მასწავლებელი მოსწავლეს არა მარტო გამოცდის ჩასაბარებლად მოამზადებს , არამედ ცოდნის პრაქტიკულად გამოსაყენებლადაც . 
 მსგავსად ამისა , მზრუნველი უხუცესები სათანადოდ ამზადებენ მონათლულ ძმებს და ეხმარებიან საჭირო თვისებების გამომუშავებაში . 
 მომზადების მიზანი მხოლოდ ის არ არის , რომ ძმებმა პასუხისმგებლობები მიიღონ . 
 უხუცესებს სურთ , რომ ამ ძმებმა მომავალში სათანადოდ შეძლონ სამწყსოზე ზრუნვა . 
 რა თქმა უნდა , თავის მხრივ , მონათლული ძმები მაქსიმალურად უნდა ცდილობდნენ , შეესაბამებოდნენ მომსახურედ ან უხუცესად მსახურებისთვის საჭირო მოთხოვნებს . 
 თუმცა ძმები , რომლებიც კრებაში პასუხისმგებლობების აღებისკენ ისწრაფვიან , უფრო სწრაფად მიიწევენ წინ , როცა გამოცდილი უხუცესები მხარში უდგანან მათ და გულმოდგინედ ამზადებენ . 
 10 , 11 . 
 როგორ შეუძლიათ მწყემსებს მოამზადონ ძმები პასუხისმგებლობების მისაღებად ? 
 რის გაკეთება შეუძლიათ გამოცდილ მწყემსებს იმისათვის , რომ ძმები კრებაში სხვადასხვა დავალების შესასრულებლად მოამზადონ ? 
 უპირველესად , ისინი დაინტერესებული უნდა იყვნენ ძმებით — რეგულარულად იმსახურონ მათთან ერთად და დაეხმარონ მათ , გაიუმჯობესონ ‘ ჭეშმარიტების სიტყვის სწორად გადაცემის ’ უნარი . 
 მოწიფული მწყემსები ესაუბრებიან მათ იმის შესახებ , რომ სხვებისთვის მსახურებას სიხარული მოაქვს და პირადად მათ დიდი კმაყოფილება მოუტანა სულიერი მიზნების დასახვამ და მიღწევამ . 
 უხუცესები ასეთ ძმებს სიყვარულით აძლევენ კონკრეტულ რჩევებს , რათა უკეთესი ‘ მაგალითი იყვნენ სამწყსოსთვის ’ . 
 უხუცესები მას შემდეგაც აგრძელებენ ძმების მომზადებას , როცა ისინი მომსახურეებად ინიშნებიან . 
 ბრუსი , რომელიც ათწლეულების მანძილზე მსახურობს უხუცესად , ამბობს : « დიდ სიამოვნებას მანიჭებს ახალ დანიშნულ მომსახურესთან ერთად პუბლიკაციებიდან „ ერთგული და გონიერი მონის “ მითითებების განხილვა . 
 ჩვენ ერთად ვკითხულობთ მის პასუხისმგებლობასთან დაკავშირებულ კონკრეტულ მითითებებს . 
 შემდეგ კი ვეხმარები მას მანამ , სანამ მიეჩვევა თავისი მოვალეობების შესრულებას » . 
 გამოცდილების შეძენის შემდეგ მომსახურე შეიძლება მომზადდეს სამწყემსო საქმისთვის . 
 ბრუსი განაგრძობს : „ როდესაც მომსახურე სამწყემსო მონახულებაზე მიმყავს , ვეხმარები , შეარჩიოს ისეთი ბიბლიური მუხლები , რომლებიც გაამხნევებს და მოქმედებისკენ აღძრავს მათ , ვინც უნდა მოვინახულოთ . 
 მომსახურე კარგი მწყემსი რომ გახდეს , აუცილებელია , მან ისწავლოს ბიბლიის ასეთი სახით გამოყენება “ . 
 როგორ შეუძლიათ გამოცდილ მწყემსებს ახლად დანიშნული უხუცესების მომზადება ? 
 ახლად დანიშნული მწყემსებისთვის დიდი სარგებლობა მოაქვს შემდგომ მომზადებას . 
 ნიკი , რომლის სიტყვებიც ზემოთ მოვიხსენიეთ , აღნიშნავს : „ განსაკუთრებით დიდი დახმარება გამიწია ორმა ასაკოვანმა უხუცესმა . 
 ამ ძმებმა იცოდნენ , რის გაკეთება შეიძლებოდა ამა თუ იმ სიტუაციაში . 
 ისინი ყოველთვის მოთმინებით მისმენდნენ და მსჯელობდნენ ჩემს შეხედულებებზე მაშინაც კი , როცა არ მეთანხმებოდნენ . 
 ბევრი რამ ვისწავლე იმაზე დაკვირვებით , თუ როგორ თავმდაბლურად და პატივისცემით ეპყრობოდნენ ისინი კრებაში და – ძმებს . 
 ამ უხუცესებმა მასწავლეს , რომ პრობლემების გადასაჭრელად ან და – ძმების გასამხნევებლად აუცილებელი იყო ბიბლიის ეფექტურად გამოყენება “ . 
 მომზადება ღვთის სიტყვის საშუალებით 
 ა ) რა არის საჭირო იმისათვის , რომ ძმა კარგი მწყემსი გახდეს ? 
 ბ ) რატომ თქვა იესომ : „ რასაც ვასწავლი , ჩემი არ არის “ ? 
 ღვთის სიტყვაში , ბიბლიაში , მოცემულია კანონები , პრინციპები და მაგალითები , რომელთა დახმარებითაც უხუცესებს შეუძლიათ გახდნენ „ ყველაფერში ჩახედულნი და ყოველმხრივ მომზადებულნი . . . 
 ნებისმიერი კარგი საქმისთვის “ . 
 ძმას შეიძლება მიღებული ჰქონდეს კარგი ქვეყნიური განათლება , მაგრამ ბიბლიის ცოდნისა და მისი ეფექტურად გამოყენების გარეშე ის კარგი მწყემსი ვერ იქნება . 
 ამ მხრივ შესანიშნავი მაგალითი მოგვცა იესომ . 
 დედამიწაზე მცხოვრებთა შორის ის ყველაზე მცოდნე , გამჭრიახი და ბრძენი სულიერი მწყემსი იყო . 
 მიუხედავად ამისა , იეჰოვას ცხვრების მწყემსვისას ის საკუთარ სიბრძნეზე არ იყო მინდობილი . 
 მან თქვა : „ რასაც ვასწავლი , ჩემი კი არ არის , არამედ ჩემი გამომგზავნელისაა “ . 
 რატომ თქვა იესომ ეს სიტყვები ? 
 მან განმარტა : „ ვინც თავისით ლაპარაკობს , საკუთარ დიდებას ეძებს “ . 
 როგორ ცხადყოფენ მწყემსები , რომ არ ეძებენ საკუთარ დიდებას ? 
 ერთგული მწყემსები არ ეძებენ საკუთარ დიდებას . 
 ისინი ღვთის სიტყვას მიმართავენ და არა საკუთარ სიბრძნეს , როცა სხვებს რჩევებს აძლევენ ან ამხნევებენ . 
 მათ ესმით , რომ მწყემსი ცხვარს უნდა ეხმარებოდეს „ ქრისტეს გონების “ — და არა უხუცესების გონების — შეცნობაში . 
 დავუშვათ , უხუცესი დაქორწინებულ წყვილს ოჯახური პრობლემების მოსაგვარებლად რჩევას საკუთარი გამოცდილებიდან აძლევს და არ იყენებს ბიბლიურ პრინციპებსა და „ ერთგული და გონიერი მონის “ მიერ მოწოდებულ პუბლიკაციებს . 
 ასეთ შემთხვევაში მის რჩევაზე შესაძლოა დიდი გავლენა იქონიოს ადგილობრივმა ტრადიციებმა ან შეიძლება მას არ ჰქონდეს საკმარისი ცოდნა კონკრეტულ საკითხთან დაკავშირებით . 
 ცხადია , ზოგ ჩვეულებაში ცუდი არაფერია და უხუცესებსაც აქვთ გარკვეული ცხოვრებისეული გამოცდილება . 
 მაგრამ ცხვარი ყველაზე მეტად მაშინ იღებს სარგებლობას , როცა მწყემსი ურჩევს მას , უსმინოს იესოს ხმას და იეჰოვას სიტყვებს , და არა ადამიანთა აზრებს ან ადგილობრივ წეს – ჩვეულებებს . 
 მომზადება „ ერთგული და გონიერი მონის “ საშუალებით 
 რა დაავალა იესომ „ ერთგულ და გონიერ მონას “ და რა არის მათი წარმატების ერთ – ერთი მიზეზი ? 
 ისეთი სულიერი მწყემსები , როგორიც იყვნენ მოციქული პეტრე , იოანე და პავლე , შედიოდნენ ჯგუფში , რომელიც იესომ „ ერთგულ და გონიერ მონად “ მოიხსენია . 
 „ ერთგულ და გონიერ მონას “ შეადგენენ დედამიწაზე მცხოვრები სულით ცხებული ქრისტიანები , რომლებსაც ზეცაში ქრისტესთან ერთად მმართველობის იმედი აქვთ . 
 „ ბოლო დღეების “ განმავლობაში ქრისტეს ძმების რაოდენობამ დედამიწაზე იკლო . 
 მაგრამ დღეს არნახულ მასშტაბებს მიაღწია საქმიანობამ , რომლის შესრულებაც იესომ მათ დაავალა — აღსასრულის მოსვლამდე ექადაგათ სასიხარულო ცნობა ღვთის სამეფოს შესახებ . 
 „ ერთგული და გონიერი მონა “ წარმატებით ასრულებს ამ დავალებას ! 
 გარკვეულწილად ამის მიზეზი ის არის , რომ „ ერთგული და გონიერი მონა “ ამზადებს „ სხვა ცხვრის “ წარმომადგენლებს , რათა შეძლონ ქადაგებისა და სწავლების საქმეში დახმარების გაწევა . 
 დღეს ამ საქმის უდიდეს ნაწილს სწორედ „ სხვა ცხვარი “ ასრულებს . 
 როგორ ამზადებს „ ერთგული და გონიერი მონა “ ძმებს , რომლებსაც სხვადასხვა პასუხისმგებლობა აკისრიათ ? 
 როგორ ამზადებს „ ერთგული და გონიერი მონა “ „ სხვა ცხვრის “ წარმომადგენლებს ? 
 პირველ საუკუნეში „ ერთგული და გონიერი მონის “ წარმომადგენლებს ჰქონდათ უფლებამოსილება , მოემზადებინათ და დაენიშნათ ზედამხედველები , რომლებიც , თავის მხრივ , ამზადებდნენ კრების წევრებს . 
 მსგავსად ამისა , დღეს „ ერთგული და გონიერი მონის “ წარმომადგენელი ხელმძღვანელი საბჭო — ცხებულ უხუცესთა პატარა ჯგუფი — უფლებამოსილებას აძლევს თავის წარმომადგენლებს , მოამზადონ და დანიშნონ მომსახურეები და უხუცესები მთელი მსოფლიოს ათიათასობით კრებაში . 
 გარდა ამისა , ხელმძღვანელი საბჭო ორგანიზებას უწევს სკოლებს ფილიალის კომიტეტის წევრების , მიმომსვლელი ზედამხედველების , უხუცესებისა და მომსახურეების მოსამზადებლად , რათა მათ საუკეთესოდ იზრუნონ სამწყსოზე . 
 „ ერთგული და გონიერი მონა “ მითითებებს ასევე იძლევა წერილების , „ საგუშაგო კოშკში “ დაბეჭდილი სტატიებისა და ისეთი პუბლიკაციების მეშვეობით , როგორიცაა წიგნი „ ორგანიზებულნი ვართ იეჰოვას ნების შესასრულებლად “ * . 
 ა ) როგორ გამოხატა იესომ ნდობა „ ერთგული და გონიერი მონის “ მიმართ ? 
 ბ ) როგორ ცხადყოფენ სულიერი მწყემსები , რომ ენდობიან „ ერთგულ და გონიერ მონას “ ? 
 იესო იმდენად ენდობოდა „ ერთგულ და გონიერ მონას “ , რომ მას ჩააბარა „ მთელი თავისი ქონება “ ანუ მთელი სულიერი საკუთრება დედამიწაზე . 
 დანიშნული მწყემსები ითვალისწინებენ ხელმძღვანელი საბჭოსგან მიღებულ მითითებებს , რითაც ცხადყოფენ , რომ ენდობიან „ ერთგულ და გონიერ მონას “ . 
 მწყემსები ხელს უწყობენ სამწყსოს ერთიანობას იმით , რომ ამზადებენ სხვებს და თვითონაც იყენებენ ყველაფერს , რაც მათ მოსამზადებლადაა განკუთვნილი , იქნება ეს ღვთის სიტყვის თუ „ ერთგული და გონიერი მონის “ საშუალებით . 
 ჩვენ ძალიან მადლიერნი ვართ , რომ იეჰოვა ამზადებს ძმებს , რომლებიც სიყვარულით ზრუნავენ ქრისტიანული კრების თითოეულ წევრზე ! 
 [ სქოლიოები ] 
 გამოცემულია იეჰოვას მოწმეების მიერ . 
 როგორ უპასუხებთ ? 
 • როგორ ამზადებენ მოწიფული სულიერი მწყემსები სხვებს ? 
 • რატომ არ აფუძნებენ უხუცესები სწავლებას საკუთარ შეხედულებებზე ? 
 • რატომ ენდობიან უხუცესები „ ერთგულ და გონიერ მონას “ და რით ცხადყოფენ ამას ? 
 [ სურათი 25 გვერდზე ] 
 ქრისტიანი უხუცესები ამზადებენ ახალგაზრდა ძმებს . 
 [ სურათი 26 გვერდზე ] 
 „ ერთგული და გონიერი მონა “ ზრუნავს უხუცესების მომზადებაზე . 
 ერთგულად ვემსახუროთ მეფეს , ქრისტეს 
 „ მიეცა მას ხელმწიფება , დიდება და მეფობა , რათა ყველა ხალხები , ტომნი და ენანი მას ემსახურონ “ . 
 1 , 2 . 
 საიდან ვიცით , რომ ახ . 
 წ . 
 33 წელს ქრისტე სრულად არ ფლობდა სამეფო ძალაუფლებას ? 
 რომელი მმართველი გასწირავდა სიცოცხლეს თავისი ქვეშევრდომებისთვის , მაგრამ შემდეგ ისევ გაცოცხლდებოდა , რათა ემეფა ? 
 დედამიწაზე მცხოვრები რომელი მეფე მოიპოვებდა თავისი ქვეშევრდომების ნდობასა და ერთგულებას , შემდეგ კი ზეციდან გაუწევდა მათ მმართველობას ? 
 ერთადერთი პიროვნება , რომელსაც ამის , და უფრო მეტის , გაკეთებაც შეეძლო , იესო ქრისტეა . 
 იესოს სიკვდილის , მკვდრეთით აღდგენისა და ზეცაში ასვლის შემდეგ , ახ . 
 წ . 
 33 წლის ორმოცდამეათე დღის დღესასწაულზე ღმერთმა „ იგი დააყენა ყველაფრის თავად კრებაში “ . 
 ქრისტემ ამგვარად დაიწყო მმართველობა , მაგრამ ჯერ კიდევ არ ჰქონდა სრული ძალაუფლება . 
 მისი პირველი ქვეშევრდომები იყვნენ სულით ცხებული ქრისტიანები , სულიერი ისრაელი , „ ღვთის ისრაელი “ . 
 ახალი წელთაღრიცხვით 33 წლის ორმოცდამეათე დღის დღესასწაულიდან თითქმის 30 წლის შემდეგ , მოციქულმა პავლემ დაადასტურა , რომ ქრისტე სრულად არ ფლობდა სამეფო ძალაუფლებას , მაგრამ ის ‘ ღვთის მარჯვნივ იჯდა და მას შემდეგ ელოდა იმ დროს , როცა მისი მტრები მის ფეხსადგამად იქცეოდნენ ’ . 
 შემდეგ , ახ . 
 წ . 
 პირველი საუკუნის მიწურულისთვის ხანდაზმულმა მოციქულმა იოანემ წინასწარმეტყველურ ხილვაში იხილა უზენაესი მმართველი იეჰოვა , რომელმაც ქრისტე იესო ახლად შობილი ზეციერი სამეფოს მეფედ დანიშნა . 
 დღევანდელი გადასახედიდან იმის მრავალ მტკიცებას ვხედავთ , რომ ქრისტემ 1914 წელს დაიწყო ზეცაში მესიანურ მეფედ მმართველობა * . 
 ა ) რა ახალი მნიშვნელობა შეიძინა სამეფოს შესახებ სასიხარულო ცნობამ 1914 წლიდან ? 
 ა ) რა კითხვები უნდა დავუსვათ საკუთარ თავს ? 
 სამეფოს შესახებ სასიხარულო ცნობამ 1914 წლიდან ახალი მნიშვნელობა შეიძინა . 
 ქრისტემ ღვთის ზეციერი სამეფოს მმართველობა დაიწყო , თუმცა ‘ თავის მტრებს შორის ’ . 
 გარდა ამისა , მთელ დედამიწაზე ქრისტეს ერთგული ქვეშევრდომები გულმოდგინედ ემორჩილებიან მის მმართველობას იმით , რომ მონაწილეობენ მსოფლიო მასშტაბით მიმდინარე ბიბლიურ საგანმანათლებლო საქმიანობაში , რომლის მსგავსიც კაცობრიობის ისტორიას არ ახსოვს . 
 სულით ცხებული ქრისტიანები , „ სამეფოს ძეები “ , მსახურობენ როგორც „ ელჩები . . . 
 ქრისტეს ნაცვლად “ . 
 მათ ერთგულად უჭერს მხარს ქრისტეს უამრავი „ სხვა ცხვარი “ , რომლებიც სამეფოს დესპანებად მსახურობენ . 
 და მაინც , საჭიროა , დავფიქრდეთ პირადად ნამდვილად ვაღიარებთ თუ არა ქრისტეს ხელმძღვანელობას . 
 ვავლენთ მისადმი მტკიცე ერთგულებას ? 
 როგორ შეგვიძლია ვუერთგულოთ მეფეს , რომელიც ზეციდან მმართველობს ? 
 მოდი თავდაპირველად განვიხილოთ , თუ რატომ უნდა ვიყოთ ქრისტეს ერთგულები . 
 მეფე , რომელიც ერთგულებისკენ აღგვძრავს 
 დედამიწაზე მსახურებისას , რა გააკეთა იესომ , როგორც მეფედ ცხებულმა ? 
 ქრისტესადმი ჩვენი ერთგულება დაფუძნებულია მისი შესანიშნავი თვისებებისა და საქმეებისთვის მადლიერებაზე . 
 დედამიწაზე ყოფნისას იესომ , როგორც მეფედ ცხებულმა , მცირე მასშტაბით ცხადყო , თუ რას გააკეთებდა მსოფლიო მასშტაბით ღვთის მიერ დანიშნულ დროს , როგორც მმართველი მეფე . 
 მან დააპურა მშივრები . 
 მან განკურნა ავადმყოფები , უსინათლოები , ხეიბრები , ყრუები და მუნჯები . 
 იესომ ზოგი მკვდარიც კი გააცოცხლა . 
 გარდა ამისა , დედამიწაზე იესოს ცხოვრების შესახებ ცოდნა საშუალებას გვაძლევს , გავიგოთ , თუ რა თვისებებს გამოავლენს ის , როგორც დედამიწის მომავალი მმართველი ; ამ თვისებათა შორის ყველაზე აღსანიშნავი თავგანწირული სიყვარულია . 
 როგორც ამბობენ , იესოს მიერ გამოვლენილი ასეთი სიყვარულის შესახებ ნაპოლეონ ბონაპარტმა თქვა : „ ალექსანდრე მაკედონელმა , კეისარმა , კარლოს დიდმა და მე იმპერიები დავაფუძნეთ , მაგრამ რა დავუდეთ საფუძვლად ჩვენს გენიალურ საქმეებს ? 
 ძალა . 
 მხოლოდ იესო ქრისტემ დააფუძნა თავისი სამეფო სიყვარულზე და მილიონები დღესაც მზად არიან , თავი გასწირონ მისთვის “ . 
 რატომ იყო იესო ასეთი მიმზიდველი პიროვნება ? 
 იესოს რბილი ხასიათი ჰქონდა და გულით თავმდაბალი იყო , რის გამოც ცხოვრებით დამძიმებულნი შვებას პოულობდნენ მის გამამხნევებელ სწავლებებსა და გულკეთილ დამოკიდებულებაში . 
 ბავშვები თავისუფლად მიდიოდნენ მასთან . 
 თავმდაბალი , გამჭრიახი მამაკაცები სიამოვნებით ხდებოდნენ მისი მოწაფეები . 
 გულისხმიერებისა და პატივისცემის გამოვლენით , იესომ მრავალი ღვთისმოშიში ქალის ერთგულება მოიპოვა ; ამ ქალებიდან ბევრი დროს , ენერგიასა და მატერიალურ სახსრებს არ იშურებდა დედამიწაზე მსახურებისას მის მხარდასაჭერად . 
 რა სათუთი გრძნობები გამოავლინა იესომ , როდესაც ლაზარე მოკვდა ? 
 ქრისტემ ამ სათუთი გრძნობებიდან ზოგი მაშინ გამოავლინა , როდესაც მისი ძვირფასი მეგობარი ლაზარე გარდაიცვალა . 
 მარიამისა და მართას ღრმა მწუხარების შემხედვარე იესომ ამოიოხრა და „ აცრემლდა “ . 
 დიდი გულისტკივილისა და მწუხარების გამო ის „ აფორიაქდა “ , თუმცა იცოდა , რომ ლაზარეს მალე გააცოცხლებდა . 
 შემდეგ სიყვარულითა და თანაგრძნობით აღძრულმა იესომ გამოიყენა ღვთის მიერ მიცემული ძალაუფლება და ლაზარე მკვდრეთით აღადგინა . 
 რატომ იმსახურებს იესო ერთგულებას ? 
 ( აგრეთვე იხილეთ ჩარჩო 31 – ე გვერდზე ) . 
 მოწიწებას გვინერგავს ის ფაქტი , რომ იესოს ძალიან უყვარდა ყოველივე კარგი და საშინლად სძულდა თვალთმაქცობა და ბოროტება . 
 მან ორჯერ გაწმინდა ტაძარი ხარბი ვაჭრებისგან . 
 გარდა ამისა , რადგან დედამიწაზე ხორციელად ცხოვრობდა , იესო ხვდებოდა ნებისმიერი სახის გაჭირვებას , რის გამოც საკუთარ თავზე ჰქონდა გამოცდილი ყველა ის პრობლემა და ზეწოლა , რომელსაც ჩვენ ვხვდებით . 
 იესომ აგრეთვე იცოდა , თუ რას ნიშნავს , იყო სიძულვილისა და უსამართლობის მსხვერპლი . 
 ბოლოს ის გაბედულად შეხვდა საშინელ სიკვდილს , რათა მამის ნება შეესრულებინა და თავის ქვეშევრდომთათვის მარადიული სიცოცხლე მიეცა . 
 ქრისტეს ასეთი თვისებები განა არ აღგძრავთ , რომ მისადმი ერთგულად მსახურება განაგრძოთ ? . 
 რა მოეთხოვება ადამიანს , რომ მეფე ქრისტეს ქვეშევრდომი იყოს ? 
 ვინ შეიძლება იყოს ქრისტეს ქვეშევრდომი ? 
 რა მოეთხოვებათ ქრისტეს ქვეშევრდომებს ? 
 დაფიქრდით შემდეგზე : სხვა ქვეყნის მოქალაქე რომ გახდეთ , ჩვეულებრივ , საჭიროა გარკვეულ ძირითად მოთხოვნებს შეესაბამებოდეთ . 
 ქვეყნის მომავალ მოქალაქეებს მოეთხოვებათ , კარგი რეპუტაციით სარგებლობდნენ და ჯანმრთელობის მხრივ გარკვეულ ნორმებს შეესაბამებოდნენ . 
 მსგავსად ამისა , ქრისტეს ქვეშევრდომებს მოეთხოვებათ , შეესაბამებოდნენ მაღალზნეობრივ ნორმებს და კარგი სულიერი ჯანმრთელობა ჰქონდეთ . 
 რით ცხადვყოფთ , რომ ქრისტეს ერთგულები ვართ ? 
 იესო ქრისტე სამართლიანად მოითხოვს ქვეშევრდომებისგან , რომ ერთგულება გამოავლინონ როგორც მისადმი , ისე მისი სამეფოსადმი . 
 ეს ქვეშევრდომები ერთგულებას იმით ავლენენ , რომ ცხოვრობენ იმ სწავლების შესაბამისად , რომლებსაც იესო დედამიწაზე მეფედ ცხებულად ყოფნის დროს ასწავლიდა . 
 მაგალითად , ისინი სამეფოს ინტერესებსა და ღვთის ნების შესრულებას მატერიალური ქონების ძიებაზე მაღლა აყენებენ . 
 ეს ერთგულები აგრეთვე ძალ – ღონეს არ იშურებენ , რათა მიბაძონ ქრისტეს ყველაზე რთულ სიტუაციებშიც კი . 
 ქრისტეს ქვეშევრდომები თავიანთი წინამძღოლის მაგალითს ბაძავენ იმითაც , რომ სხვებისთვის სიკეთის კეთებაში თავად ავლენენ ინიციატივას . 
 როგორ შეიძლება ქრისტესადმი ერთგულების გამოვლენა ა ) ოჯახში და ბ ) კრებაში ? 
 იესოს მიმდევრები მისადმი ერთგულებას იმითაც ცხადყოფენ , რომ საკუთარ ოჯახებში ისეთივე თვისებებს ავლენენ , როგორსაც ქრისტე ავლენდა . 
 მაგალითად , ქმრები თავიანთი ზეციერი მეფისადმი იმით ავლენენ ერთგულებას , რომ მეუღლეებსა და ბავშვებთან ურთიერთობისას ქრისტეს ბაძავენ . 
 ცოლები ქრისტესადმი ერთგულებას თავიანთი უმწიკვლო საქციელით , „ სიმშვიდითა და რბილი ხასიათით “ ავლენენ . 
 ბავშვები ქრისტესადმი ერთგულებას იმით ავლენენ , რომ იესოს ბაძავენ მორჩილებაში . 
 ბავშვობაში იესო ემორჩილებოდა მშობლებს , თუმცა ისინი არასრულყოფილები იყვნენ . 
 ქრისტეს მიმდევრები ერთგულად ცდილობენ მიბაძონ მას — ‘ ყველას ერთი აზრი ჰქონდეთ ’ და „ დიდად თანამგრძნობნი “ იყვნენ . 
 ისინი ცდილობენ ქრისტეს მსგავსი პიროვნებები იყვნენ — ‘ გამოავლინონ თავმდაბლობა და ბოროტის გამკეთებელს ბოროტით არ გადაუხადონ “ . 
 კანონისადმი მორჩილი ქვეშევრდომები 
 რა კანონებს ემორჩილებიან ქრისტეს ქვეშევრდომები ? 
 როგორც სხვა ქვეყანაში მცხოვრები ადამიანები — რომლებსაც ამ ქვეყნის მოქალაქეობის მიღება სურთ — ემორჩილებიან იქაურ კანონებს , ისე ქრისტეს ქვეშევრდომებიც ემორჩილებიან „ ქრისტეს კანონს “ იმით , რომ ქრისტეს სწავლებებისა და მითითებების შესაბამისად ცხოვრობენ . 
 კერძოდ კი , ისინი ერთგულად ასრულებენ სიყვარულის „ დიდებულ კანონს “ . 
 რა შედის ამ კანონებში ? 
 12 , 13 . 
 როგორ ვემორჩილებით ერთგულად „ ქრისტეს კანონს “ ? 
 ქრისტეს ქვეშევრდომები არასრულყოფილები არიან და შეცდომებს უშვებენ . 
 ამიტომ საჭიროა მათ განივითარონ „ უთვალთმაქცო ძმათმოყვარეობა “ და ‘ მთელი გულით უყვარდეთ ერთმანეთი ’ . 
 ‘ თუ ვინმეს მიმართ ჩივილის მიზეზი აქვთ ’ , ქრისტიანები ერთგულად ასრულებენ ქრისტეს კანონს და ‘ მთელი გულით პატიობენ ერთმანეთს ’ . 
 ამ კანონისადმი მორჩილება მათ ეხმარება , ყურადღება არ გაამახვილონ თანამოძმის არასრულყოფილებაზე და ერთმანეთისადმი სიყვარულის გამოვლენის მიზეზები გამონახონ . 
 განა მადლიერი არა ხართ იმისათვის , რომ ხართ იმ ხალხს შორის , რომლებიც ჩვენს მოსიყვარულე მეფეს ერთგულად ემორჩილებიან და სიყვარულით , ’ გამაერთიანებელი სრულყოფილი კავშირით ’ , იმოსებიან ? . 
 იესომ თქვა , რომ მის მიერ გამოვლენილი სიყვარული უფრო მეტი იყო , ვიდრე , ჩვეულებრივ , ადამიანებს შორის არსებული სიყვარული . 
 თუ მხოლოდ ჩვენი მოყვარულები გვიყვარს , ამაში „ განსაკუთრებული “ არაფერია . 
 ასეთ შემთხვევაში ჩვენი სიყვარული სრული არ იქნებოდა . 
 იესომ მოგვიწოდა , მიგვებაძა მისი მამისთვის სიყვარულის გამოვლენაში და პრინციპებზე დაფუძნებული სიყვარული გამოგვევლინა მტრების მიმართაც კი , რომლებსაც ვძულვართ და გვდევნიან . 
 ეს სიყვარული სამეფოს ქვეშევრდომებს აღძრავს , ერთგულად განაგრძონ თავიანთი ძირითადი საქმიანობა . 
 რა საქმიანობა ? 
 ერთგულების გამოცდა 
 რატომ არის ქადაგება ძალიან მნიშვნელოვანი ? 
 ღვთის სამეფოს ქვეშევრდომებს ახლა მნიშვნელოვანი საქმე აკისრიათ , საფუძვლიანად უნდა ‘ დაამოწმონ ღვთის სამეფოზე ’ . 
 ამგვარად მოქმედება მნიშვნელოვანია , რადგან მესიანური სამეფო გაამართლებს იეჰოვას უზენაეს მმართველობას . 
 სასიხარულო ცნობის ქადაგებით მსმენელებს შესაძლებლობა ეძლევათ , გახდნენ ღვთის სამეფოს ქვეშევრდომები . 
 გარდა ამისა , ამ ცნობაზე ხალხის რეაქცია განსაზღვრავს იმას , თუ როგორ განაჩენს გამოუტანს მათ მეფე ქრისტე . 
 ამიტომ ქრისტესადმი ერთგულებას ძირითადად იმით ვავლენთ , რომ ვემორჩილებით მის მითითებას , სხვებს მოვუთხროთ სამეფოს შესახებ . 
 რატომ იცდება ქრისტიანთა ერთგულება ? 
 ცხადია , სატანა ყველაფერს აკეთებს ქადაგების დასაბრკოლებლად და ადამიანი მმართველები არ სცნობენ ქრისტესთვის ღვთის მიერ მიცემულ ძალაუფლებას . 
 ამიტომ იესომ თავისი მოწაფეები გააფრთხილა : „ მონა თავის ბატონზე დიდი არ არის – მეთქი . 
 თუ მე მდევნიდნენ , თქვენც გაგდევნიან “ . 
 შედეგად , ქრისტეს მიმდევრები ჩაბმულნი არიან სულიერ ომში , რომლის დროსაც მათი ერთგულება იცდება . 
 როგორ აძლევენ სამეფოს ქვეშევრდომები ‘ ღვთისას ღმერთს ’ ? 
 ღვთის სამეფოს ქვეშევრდომები თავიანთი უხილავი მეფისადმი ერთგულებას ინარჩუნებენ ისე , რომ ადამიანი მმართველებისადმი უპატივცემულობას არ ავლენენ . 
 იესომ თქვა : „ კეისრისა კეისარს მიეცით , ღვთისა კი — ღმერთს “ . 
 ამიტომ ქრისტეს ქვეშევრდომები ემორჩილებიან სახელმწიფო კანონებს , რომლებიც ღვთის კანონს არ ეწინააღმდეგება . 
 მაგრამ , როდესაც იუდეველთა უზენაესი სასამართლო ღვთის კანონების წინააღმდეგ წავიდა და იესოს მოწაფეებს ქადაგების შეწყვეტა უბრძანა , მოწაფეებმა მტკიცედ , მაგრამ პატივისცემით განუცხადეს : „ ღმერთს უნდა დავემორჩილოთ , როგორც მმართველს , და არა ადამიანებს “ . 
 რატომ შეგვიძლია გაბედულად შევხვდეთ ერთგულების გამოცდას ? 
 ცხადია , დიდი გაბედულებაა საჭირო იმისათვის , რომ ქრისტეს ქვეშევრდომებმა დევნების დროს თავიანთი მეფისადმი ერთგულება შეინარჩუნონ . 
 მიუხედავად ამისა , იესომ თქვა : „ ბედნიერნი ხართ თქვენ , როცა გლანძღავენ , გდევნიან და ყველანაირ ბოროტებას გაბრალებენ ჩემ გამო . 
 იხარეთ და სიხარულით ხტოდეთ , რადგან დიდია თქვენი საზღაური ზეცაში “ . 
 ქრისტეს პირველმა მოწაფეებმა საკუთარ თავზე გამოსცადეს ამ სიტყვების ჭეშმარიტება . 
 მოწაფეები სცემეს სამეფოს შესახებ ქადაგების გაგრძელებისთვის , მაგრამ მათ უხაროდათ , „ რომ მისი სახელის გულისთვის შეურაცხყოფის ღირსნი გახდნენ . 
 [ ისინი ] ტაძარში და კარდაკარ ყოველდღე დაუღალავად ასწავლიდნენ და აუწყებდნენ სასიხარულო ცნობას ქრისტე იესოზე “ . 
 ქებას იმსახურებთ , როდესაც თქვენც იმავე სულისკვეთებას ავლენთ და სირთულეების , ავადმყოფობის , მძიმე დანაკლისისა თუ წინააღმდეგობის მიუხედავად , ერთგულებას ინარჩუნებთ . 
 რაზე მიგვანიშნებს იესოს მიერ პონტიუს პილატესადმი ნათქვამი სიტყვები ? 
 როდესაც ჯერ კიდევ მეფედ ცხებული იყო , იესომ რომაელ მმართველს , პონტიუს პილატეს , უთხრა : „ ჩემი სამეფო ამ ქვეყნიერების ნაწილი არ არის . 
 ამ ქვეყნიერების ნაწილი რომ ყოფილიყო , ჩემი მსახურები იბრძოლებდნენ , რომ იუდეველებს არ გადავცემოდი . 
 მაგრამ ჩემი სამეფო აქედან არ არის “ . 
 ამიტომ ზეციერი სამეფოს ქვეშევრდომები არც ვინმეს წინააღმდეგ საბრძოლველად იღებენ იარაღს და არც ადამიანთა კონფლიქტებში ემხრობიან რომელიმე მხარეს . 
 ისინი ‘ მშვიდობის მთავრისადმი ’ ერთგულებას ინარჩუნებენ იმით , რომ ამ დაყოფილ წუთისოფელში სრულ ნეიტრალიტეტს იცავენ . 
 მარადიული ჯილდო , რომელსაც ერთგული ქვეშევრდომები მიიღებენ 
 რატომ მოელიან მომავალს გულდაჯერებით ქრისტეს ქვეშევრდომები ? 
 ქრისტეს , „ მეფეთა მეფეს “ , ერთგული ქვეშევრდომები მომავალს იმედით უყურებენ . 
 ისინი მთელი გულით მოელიან ქრისტეს მიერ სამეფო ძალაუფლების ძალიან მალე გამოვლენას . 
 ერთგულ სულით ცხებულთა დარჩენილი ნაწილის წევრები , „ სამეფოს ძეები “ , მოელიან ძვირფას მემკვიდრეობას — ზეცაში ქრისტესთან ერთად მეფობას . 
 ქრისტეს ერთგული „ სხვა ცხვრები “ კი მთელი გულით მოელიან დროს , როდესაც მეფე ეტყვით : „ მოდით , მამაჩემისგან კურთხეულნო , დაიმკვიდრეთ ქვეყნიერების შექმნიდან თქვენთვის გამზადებული სამეფო [ დედამიწაზე არსებული ნაწილი , რომელზეც სამოთხე იქნება ] “ . 
 დაე სამეფოს ყველა ქვეშევრდომმა განვაგრძოთ ქრისტე მეფისადმი ერთგულად მსახურება ! 
 [ სქოლიოები ] 
 იხილეთ წიგნი „ მარადიულ სიცოცხლემდე მიმყვანი შემეცნება “ , გვ . 
 95 — 97 , აბზ . 
 14 — 18 და ჩარჩო 102 – ე გვერდზე . 
 შეგიძლიათ ახსნათ ? 
 • რატომ იმსახურებს ქრისტე ჩვენს ერთგულებას ? 
 • როგორ ავლენენ ქრისტეს ქვეშევრდომები თავიანთი წინამძღოლისადმი ერთგულებას ? 
 • რატომ უნდა ვიყოთ ქრისტე მეფისადმი ერთგულები ? 
 [ ჩარჩო 31 გვერდზე ] 
 ქრისტეს სხვა შესანიშნავი თვისებები 
 მიუკერძოებლობა . 
 თანაგრძნობა . 
 თავგანწირული სიყვარული . 
 ერთგულება . 
 სიბრალული . 
 გონიერება . 
 [ სურათი 29 გვერდზე ] 
 ერთმანეთისადმი სიყვარულის გამოვლენით ერთგულად ვემორჩილებით „ ქრისტეს კანონს “ . 
 [ სურათი 31 გვერდზე ] 
 აღგძრავთ ქრისტეს თვისებები , ერთგულად ემსახუროთ მას ? 
 ემზადებით გადარჩენისთვის ? 
 „ შედი შენ და მთელი შენი სახლეული კიდობანში , რადგან გიხილე შენ მართალ კაცად ჩემს წინაშე მთელს ამ მოდგმაში “ . 
 როგორ იზრუნა იეჰოვამ ნოეს დროს ადამიანთა გადარჩენაზე ? 
 იეჰოვამ ნოეს დროს „ უღვთოთა ქვეყნიერებას წარღვნა დაატეხა თავს “ , მაგრამ მანამდე ადამიანების გადარჩენაზეც იზრუნა . 
 ღმერთმა ნოეს დაწვრილებით აუხსნა , როგორ აეშენებინა კიდობანი , რათა წარღვნის დროს ოჯახთან ერთად გადარჩენილიყო . 
 ნოე იეჰოვას მორჩილი მსახური იყო , ამიტომ „ ყველაფერი ისე გააკეთა . . . 
 როგორც ღმერთმა უბრძანა “ . 
 უფრო მეტიც , „ სწორედ ისე გააკეთა “ , როგორც ნაბრძანები ჰქონდა . 
 დღეს რომ ვარსებობთ , გარკვეულწილად , ნოეს მორჩილებას უნდა ვუმადლოდეთ . 
 2 , 3 . 
 ა ) როგორ რეაგირებდნენ ნოეს თანამედროვეები მის საქმიანობაზე ? 
 ბ ) რაში იყო ნოე დარწმუნებული , როცა კიდობანში შევიდა ? 
 კიდობნის აშენება ადვილი არ იყო . 
 უეჭველია , ნოესა და მისი ოჯახის საქმიანობით ბევრი განცვიფრებული იქნებოდა . 
 თუმცა ეს საკმარისი არ აღმოჩნდა , ერწმუნათ , რომ გადარჩენისთვის კიდობანში შესვლა იყო აუცილებელი . 
 ღმერთი მეტს აღარ მოითმენდა . 
 დადგა დრო , როცა მას ბოროტი ქვეყნიერება უნდა გაენადგურებინა . 
 ათწლეულების მანძილზე ნოე და მისი ოჯახი თავდაუზოგავად შრომობდნენ . 
 კიდობნის აგების შემდეგ იეჰოვამ ნოეს უთხრა : „ შედი შენ და მთელი შენი სახლეული კიდობანში , რადგან გიხილე შენ მართალ კაცად ჩემს წინაშე მთელს ამ მოდგმაში “ . 
 მათ ირწმუნეს იეჰოვას ეს სიტყვები . 
 ამიტომ „ შევიდნენ კიდობანში წარღვნისაგან თავშესაფარებლად ნოე და მისი ცოლი , და მისი ძენი , და მის ძეთა ცოლები “ . 
 იეჰოვამ დაკეტა კიდობნის კარი თავისი თაყვანისმცემლების გადასარჩენად . 
 როდესაც წარღვნა მოავლინა , კიდობანი საიმედო თავშესაფარი აღმოჩნდა . 
 დღევანდელობა და ნოეს დრო 
 4 , 5 . 
 ა ) რას შეადარა იესომ თავისი უხილავი მოსვლის შემდგომი პერიოდი ? 
 ბ ) რა მსგავსება არსებობს ნოეს დროსა და ჩვენს დროს შორის ? 
 „ როგორც ნოეს დროს იყო , ისევე იქნება მაშინ , როცა კაცის ძე მოსული იქნება “ . 
 ამ სიტყვებით იესომ აღნიშნა , რომ მისი უხილავი მოსვლის შემდგომი პერიოდი ნოეს დროის მსგავსი იქნებოდა . 
 და ეს ასეც მოხდა . 
 განსაკუთრებით 1919 წლიდან ყველა ერის საყურადღებოდ ვრცელდება იმის მსგავსი გამაფრთხილებელი ცნობა , რომელსაც ნოე ქადაგებდა . 
 ადამიანთა უმეტესობა დღესაც ნოეს თანამედროვეთა მსგავსად რეაგირებს ამ ცნობაზე . 
 როდესაც იეჰოვამ წარღვნა მოავლინა დედამიწაზე , ამით გადამწყვეტი ზომები მიიღო ‘ ძალადობით სავსე ’ ქვეყნიერების წინააღმდეგ . 
 ის , რომ ნოე და მისი ოჯახი შორს იყვნენ ძალადობისგან და მშვიდად აშენებდნენ კიდობანს , ყველასთვის კარგად იყო შესამჩნევი . 
 ნოეს დრო ამ მხრივაც ჰგავს ჩვენს დროს . 
 გულწრფელი ადამიანები დღესაც ხედავენ სხვაობას „ მართალსა და უკეთურს შორის , ღვთის მორჩილსა და მის ურჩს შორის “ . 
 იეჰოვას მოწმეების მიერ გამოვლენილი პატიოსნება , სიკეთე , მშვიდობისმოყვარეობა და გულმოდგინება აღფრთოვანებას იწვევს მიუკერძოებელ ადამიანებში , რადგან სწორედ ეს თვისებები განასხვავებს ღვთის ხალხს ქვეყნიერებისაგან . 
 მოწმეები უარყოფენ ძალადობის ნებისმიერ ფორმას და იეჰოვას სულს საშუალებას აძლევენ , მათზე გავლენა მოახდინოს . 
 სწორედ ამიტომ ცხოვრობენ ისინი მშვიდობიანად და სიმართლის გზით დადიან . 
 6 , 7 . 
 ა ) რას ვერ ხედავდნენ ნოეს თანამედროვეები და , ამ მხრივ , რა მდგომარეობაა დღეს ? 
 ბ ) რომელი მაგალითები მოწმობს იმაზე , რომ იეჰოვას მოწმეები სხვებისგან განსხვავდებიან ? 
 ნოეს თანამედროვეები ვერ ხედავდნენ , რომ ნოეს ღმერთისგან ჰქონდა მხარდაჭერა და ღვთის მითითებებს ასრულებდა . 
 ასე რომ , ისინი სერიოზულად არ ეკიდებოდნენ ნოეს ქადაგებას და შესაბამისად არ რეაგირებდნენ გამაფრთხილებელ ცნობაზე . 
 რა მდგომარეობაა დღეს ამ მხრივ ? 
 მიუხედავად იმისა , რომ ბევრზე შთაბეჭდილებას ახდენს იეჰოვას მოწმეების ქცევა და ის საქმიანობა , რომელსაც ისინი ეწევიან , უმეტესობა ბიბლიის გაფრთხილებას სერიოზულად არ ეკიდება . 
 მეზობლები , დამსაქმებლები თუ ნათესავები შეიძლება აქებენ ჭეშმარიტ ქრისტიანებს კარგი თვისებების გამო , თუმცა გულისტკივილით დასძენენ : „ იეჰოვას მოწმე რომ არ ყოფილიყო . . . “ 
 მაგრამ ამ ადამიანებს მხედველობიდან რჩებათ ის , რომ იეჰოვას მოწმეები ღვთის სულის დახმარებით ავლენენ ისეთ თვისებებს , როგორიცაა სიყვარული , მშვიდობა , სიკეთე , სიკარგე , რბილი ხასიათი და თავშეკავება . 
 ამგვარად , სასიხარულო ცნობა უფრო სარწმუნო ხდება . 
 მაგალითად , როცა რუსეთის ერთ ქალაქში იეჰოვას მოწმეების სამეფო დარბაზი შენდებოდა , გამვლელმა მშენებელს უთხრა : „ რა უჩვეულოა ! 
 აქ არ ეწევიან , არ ბილწსიტყვაობენ და არ სვამენ . 
 შემთხვევით იეჰოვას მოწმეები ხომ არ ხართ ? “ 
 მშენებელმა უპასუხა : „ რომ უარვყო , დამიჯერებთ ? “ 
 მამაკაცმა მიუგო : „ ნამდვილად ვერ დაგიჯერებთ “ . 
 რუსეთის სხვა ქალაქში კი მერმა განცვიფრება ვერ დამალა , როცა ნახა , როგორ აშენებდნენ იეჰოვას მოწმეები სამეფო დარბაზს . 
 მან აღნიშნა , რომ ადრე ყველა რელიგია ერთნაირი ეგონა . 
 მაგრამ იეჰოვას მოწმეების უანგარობა რომ დაინახა , აზრი შეიცვალა . 
 ეს მხოლოდ ორია იმ უამრავი მაგალითიდან , რაც ცხადყოფს , რომ იეჰოვას ხალხი განსხვავდება მათგან , რომლებიც არ ცხოვრობენ ბიბლიური ნორმებით . 
 როგორ არის შესაძლებელი გადარჩენა ამ ბოროტი სისტემის განადგურებისას ? 
 სანამ ღმერთი „ ძველ ქვეყნიერებას “ წარღვნით გაანადგურებდა , ნოე ერთგულად ქადაგებდა სიმართლეს ( 2 პეტრე 2 : 5 ) . 
 ამ სისტემის ბოლო დღეებში იეჰოვას მოწმეები ხალხს ღვთის სამართლიან ნორმებს ასწავლიან და საჯაროდ აცხადებენ სასიხარულო ცნობას , რაც გადარჩენისა და ახალ ქვეყნიერებაში ცხოვრების პერსპექტივას იძლევა . 
 როგორც ღვთისმოშიში ნოე და მისი ოჯახი კიდობანში შესვლით გადაურჩა წარღვნას , ისე დღეს გადარჩენა შესაძლებელია რწმენის გამოვლენით და იეჰოვას მიწიერ ორგანიზაციასთან ახლო ურთიერთობით . 
 რწმენა აუცილებელია გადარჩენისთვის 
 9 , 10 . 
 რატომ არის აუცილებელი რწმენა , სატანის სისტემის განადგურებას რომ გადავურჩეთ ? 
 რა არის საჭირო , სატანის ძალაუფლებაში მყოფი ქვეყნიერების გარდაუვალ განადგურებას რომ გადავურჩეთ ? . 
 უპირველეს ყოვლისა , უნდა გვესმოდეს , რომ ვსაჭიროებთ დაცვას , შემდეგ კი უნდა ვიმოქმედოთ გადასარჩენად . 
 ნოეს დროს მცხოვრები ადამიანები ისე იყვნენ ყოველდღიურ საქმეებში ჩაფლულნი , რომ ვერ ხედავდნენ კარს მომდგარი უბედურებისგან თავის დაცვის აუცილებლობას . 
 მათ არ ჰქონდათ ღვთისადმი რწმენა . 
 ამის საპირისპიროდ , ნოესა და მის ოჯახს ესმოდათ , რომ დაცვასა და ხსნას საჭიროებდნენ . 
 მათ ასევე უზენაესი მმართველის , იეჰოვას , მიმართ რწმენა ჰქონდათ . 
 მოციქულმა პავლემ დაწერა : „ რწმენის გარეშე შეუძლებელია ასიამოვნო ღმერთს , რადგან ვინც ღმერთთან მიდის , უნდა სწამდეს , რომ ის არსებობს და აჯილდოებს თავის გულმოდგინედ მძებნელს “ . 
 პავლე დასძენს : „ რწმენით ნოემ , როდესაც ღმერთმა გააფრთხილა იმის შესახებ , რაც ჯერ არ იყო ხილული , ღვთისადმი შიში გამოავლინა და თავისი ოჯახის გადასარჩენად კიდობანი ააგო . 
 რწმენით მან მსჯავრი დასდო ქვეყნიერებას და სიმართლის მემკვიდრე გახდა რწმენის წყალობით “ . 
 როგორ იცავდა იეჰოვა თავის ხალხს წარსულში და რას ვსწავლობთ აქედან ? 
 გადასარჩენად მხოლოდ იმის ცოდნა არ არის საკმარისი , რომ ეს ბოროტი ქვეყნიერება განადგურდება . 
 ჩვენ უნდა განვივითაროთ რწმენა და სრულად ვისარგებლოთ იმ საშუალებებით , რომლებსაც ღმერთი გადასარჩენად გვთავაზობს . 
 რასაკვირველია , ჩვენ ასევე რწმენა უნდა გამოვავლინოთ ღვთის ძის , იესო ქრისტეს , გამომსყიდველური მსხვერპლის მიმართ . 
 ყოველთვის უნდა გვახსოვდეს , რომ მხოლოდ ისინი გადაურჩნენ წარღვნას , რომლებმაც კიდობანს შეაფარეს თავი . 
 შეგვიძლია , აგრეთვე , გავიხსენოთ ძველი ისრაელის თავშესაფარი ქალაქები . 
 ამ ქალაქებს თავს აფარებდნენ ისინი , რომლებსაც შემთხვევით შემოაკვდებოდათ ვინმე . 
 მკვლელი მხოლოდ იმ შემთხვევაში იქნებოდა დაცული , თუ ამ ქალაქში მოასწრებდა გაქცევას და მღვდელმთავრის სიკვდილამდე იქ დარჩებოდა . 
 ასევე დავფიქრდეთ , თუ რა მოხდა , როცა იეჰოვამ მოსეს დროს ეგვიპტელებს მეათე სასჯელი დაატეხა თავს . 
 ამ დროს ყველა ეგვიპტელი პირმშო დაიღუპა , მაგრამ ისრაელი პირმშოები გადარჩნენ . 
 რატომ ? 
 იეჰოვამ მოსეს მითითებები მისცა : „ აიღონ [ ისრაელებმა ] მისი [ საპასექო კრავის ] სისხლი და წააცხონ იმ სახლის კარის ორივე წირთხლსა და ზედა ძელს , სადაც ჭამენ მას . . . 
 არავინ არ გამოხვიდეთ თქვენი სახლის კარიდან დილამდე “ . 
 რომელი ისრაელი პირმშო უგულებელყოფდა ღვთის ამ მითითებას და გარეთ გავიდოდა იმ სახლიდან , რომლის კარის ორივე წირთხლს და ზედა ძელს სისხლი ჰქონდა წაცხებული ? 
 რა კითხვა უნდა დავუსვათ საკუთარ თავს და რატომ ? 
 რისი თქმა შეგვიძლია საკუთარ თავზე ? 
 ვიმყოფებით იეჰოვას სულიერ თავშესაფარში ? 
 როცა დიდი გასაჭირი დადგება , მრავალს , ვინც ასეთ თავშესაფარში იმყოფებოდა , სიხარულისა და მადლიერების ცრემლებით აევსება თვალები . 
 ხოლო სხვებს კი მწუხარებისა და სინანულის ცრემლები მოადგებათ თვალებზე . 
 ორგანიზაციული ცვლილებები გვამზადებს 
 ა ) რა მიზანს ემსახურება ორგანიზაციული ცვლილებები ? 
 ბ ) რომელია ზოგი ასეთი ცვლილება ? 
 ( ახსენით ) . 
 იეჰოვა თავის მიწიერ ორგანიზაციაში ცვლილებებს ახდენს . 
 ეს ცვლილებები ხვეწს , ამტკიცებს და აძლიერებს მის ორგანიზაციას , რაც სულიერად გვიცავს . 
 1870 — 1932 წლებში უხუცესებსა და დიაკვნებს ხმის მიცემით ირჩევდნენ კრების წევრები . 
 1932 წლიდან კრება უხუცესების ნაცვლად , სამსახურებრივ კომიტეტს ირჩევდა , რომელიც დახმარებას უწევდა სამსახურებრივ ხელმძღვანელს . 
 1938 წლიდან კრებაში ყველა ეს ძმა თეოკრატიული გზით ინიშნებოდა . 
 იეჰოვას მოწმეთა ხელმძღვანელი საბჭოს ზედამხედველობით 1972 წლიდან ზედამხედველებად ან მომსახურეებად მსახურებისთვის ძმებს რეკომენდაციები ეწევათ . 
 რეკომენდაციის მოწონების შემთხვევაში კრებები თეოკრატიული გზით მათი დანიშვნის შესახებ წერილებს იღებენ . 
 წლების მანძილზე ხელმძღვანელ საბჭოს ბევრი პასუხისმგებლობის შესრულება უწევდა . 
 ამიტომ მისი საქმიანობის გაადვილების მიზნით გარკვეული ცვლილებები მოხდა . 
 რომელ სასწავლო პროგრამას ჩაეყარა საფუძველი 1959 წელს ? 
 ფსალმუნების 44 : 17 - ის ყურადღებით გამოკლევის შედეგად 1950 წელს ხელმძღვანელმა საბჭომ სულიერი სწავლების პროგრამის ჩამოყალიბება გადაწყვიტა . 
 ამ მუხლში ნათქვამია : „ შენს წინაპართა ადგილას იქნებიან ძენი შენნი ; მათ დააყენებ მთავრებად მთელს ქვეყანაზე “ . 
 უხუცესები , რომლებიც დღეს კრებებს ხელმძღვანელობენ , მომზადებას გადიან , რათა ეფექტურად შეასრულონ თეოკრატიული დავალებები ახლაც და არმაგედონის შემდეგაც . 
 1959 წელს სამეფო მსახურების სკოლას ჩაეყარა საფუძველი . 
 იმ დროისთვის ერთთვიანი კურსები , ძირითადად , კრების მსახურებისთვის ( ასე ერქვათ ადრე თავმჯდომარე ზედამხედველებს ) ტარდებოდა . 
 დღეს ეს სკოლა ყველა ზედამხედველსა და მომსახურეს უტარდება . 
 შედეგად , ეს ძმები თავიანთ კრებებში თითოეულ იეჰოვას მოწმეს ასწავლიან . 
 ასე რომ , ყველას ეწევა სულიერი დახმარება , რათა , როგორც სასიხარულო ცნობის მქადაგებლებმა , ნაყოფიერად იმსახურონ . 
 როგორ ხდება ქრისტიანული კრების სიწმინდის დაცვა ? 
 ის , ვისაც ქრისტიანული კრების წევრად გახდომის სურვილი აქვს , გარკვეულ მოთხოვნებს უნდა აკმაყოფილებდეს . 
 დღეს დამცინავების ადგილი არ არის კრებაში , ისევე როგორც ნოეს კიდობანში არ იყო ადგილი ასეთი ადამიანებისთვის . 
 იეჰოვას მოწმეთა კრებებიდან , განსაკუთრებით 1952 წლიდან , კრების დაცვის მიზნით მოუნანიებელი შემცოდველები ირიცხებიან . 
 რასაკვირველია , გულწრფელად მომნანიე შემცოდველებს სიყვარულით ეხმარებიან , ‘ გაასწორონ თავიანთი ფეხის სავალი ’ . 
 როგორი სულიერი კეთილდღეობით ხარობენ იეჰოვას მოწმეები ? 
 იეჰოვას მოწმეების სულიერი კეთილდღეობა არ არის შემთხვევითი . 
 ესაია წინასწარმეტყველის მეშვეობით იეჰოვამ თქვა : „ აი , ჩემი მსახურნი შეჭამენ და თქვენ დაიმშევით , ჩემი მსახურნი შესვამენ და თქვენ წყურვილი შეგიპყრობთ , და ჩემი მსახურნი გაიხარებენ და თქვენ შერცხვებით ; ჩემი მსახურნი იმღერებენ გულის სიამით და თქვენ იყვირებთ გულის ტკივილით , და სულის გატეხისაგან აქვითინდებით “ . 
 იეჰოვა კვლავაც გვამარაგებს უხვი , დროული და ჯანსაღი სულიერი საზრდოთი , რაც სულიერი ძალების შენარჩუნებაში გვეხმარება . 
 მოემზადეთ გადარჩენისთვის 
 რა დაგვეხმარება , მოვემზადოთ გადარჩენისთვის ? 
 დღეს , ისე როგორც არასდროს , საჭიროა „ წავახალისოთ ერთმანეთი სიყვარულისა და კარგი საქმეებისთვის . 
 ნუ მივატოვებთ ჩვენს შესაკრებელს , როგორც ზოგიერთებს სჩვევიათ , არამედ გავამხნეოთ ერთმანეთი “ . 
 დღეს მსოფლიოში იეჰოვას მოწმეთა 98 000 – ზე მეტი კრებაა . 
 თანაქრისტიანებთან ახლო ურთიერთობა და კრების აქტიურ წევრად ყოფნა დაგვეხმარება , გადარჩენისთვის მოვემზადოთ . 
 ჩვენ მხარში ამოგვიდგებიან თანამორწმუნეები , თუ ძალ – ღონეს არ დავიშურებთ , შევიმოსოთ ახალ პიროვნებად და სხვებს იეჰოვას ხსნის შესახებ ვაცნობოთ . 
 რატომ გაქვთ გადაწყვეტილი , ახლო ურთიერთობა გქონდეთ ქრისტიანულ კრებასთან ? 
 სატანა და მისი ბოროტი ქვეყნიერება ყველანაირად ცდილობს , მიგვატოვებინოს ქრისტიანული კრება . 
 ამის მიუხედავად , ჩვენ შეგვიძლია დავრჩეთ ქრისტიანული კრების წევრად და გადავურჩეთ ბოროტი ქვეყნიერების განადგურებას . 
 მოდი სიყვარული გამოვავლინოთ იეჰოვას მიმართ და დავაფასოთ ის ღონისძიებები , რომლებიც გვეხმარება , უფრო მეტად შევეწინააღმდეგოთ სატანას . 
 იმ კურთხევებზე დაფიქრება , რაც დღეს გვაქვს , სიმტკიცეს შეგვმატებს . 
 ამ კურთხევებზე მომდევნო სტატიაში ვიმსჯელებთ . 
 როგორ უპასუხებთ ? 
 • რით ჰგავს ჩვენი დრო ნოეს დროს ? 
 • რა არის აუცილებელი გადასარჩენად ? 
 • რომელმა ორგანიზაციულმა ცვლილებებმა შეუწყო ხელი იეჰოვას ორგანიზაციის გაძლიერებას ჩვენი დაცვის მიზნით ? 
 • პირადად ჩვენ როგორ უნდა მოვემზადოთ გადარჩენისთვის ? 
 [ სურათი 22 გვერდზე ] 
 ნოეს თანამედროვეები სერიოზულად არ ეკიდებოდნენ ღვთის ცნობას . 
 [ სურათი 23 გვერდზე ] 
 მნიშვნელოვანია , ყურად ვიღოთ ღვთის გამაფრთხილებელი ცნობა . 
 [ სურათი 24 გვერდზე ] 
 რა მიზანს ემსახურება სამეფო მსახურების სკოლა ? 
 [ სურათი 25 გვერდზე ] 
 ახლაა სწორედ იმის დრო , ახლო ურთიერთობა გვქონდეს ქრიტიანულ კრებასთან . 
 უმწიკვლოდ სიარულს სიხარული მოაქვს 
 „ უფლის კურთხევა ამდიდრებს და დარდი არ ემატება მას “ . 
 1 , 2 . 
 რატომ არ არის გონივრული , ძალიან ბევრი ვიფიქროთ მომავალზე ? 
 „ მომავალზე ფიქრს იმდენად ბევრი დრო მიაქვს , რომ მხედველობიდან გვრჩება ის , რასაც უკვე დღეს მოაქვს ჩვენთვის კმაყოფილება “ , — აღნიშნა ერთმა ამერიკელმა ფილოსოფოსმა . 
 ამის თქმა შეიძლება იმ ბავშვებზეც , რომლებიც იმდენად შთანთქმულნი არიან საკუთარ მომავალზე ფიქრით , რომ ავიწყდებათ , რაოდენ დიდი სიხარული და კმაყოფილება მოაქვს ბავშვობის წლებს მათთვის . 
 მსგავსი ფიქრები შეიძლება იეჰოვას თაყვანისმცემლებსაც მოეძალოთ . 
 წარმოვიდგინოთ ასეთი სურათი . 
 ჩვენ ვნატრობთ ღვთის დანაპირების შესრულებას — დედამიწის სამოთხედ გადაქცევას . 
 მოუთმენლად ველით იმ დროს , როცა აღარ იარსებებს ავადმყოფობა , სიბერე , ტკივილი და ტანჯვა . 
 სავსებით ბუნებრივია , მოუთმენლად ველოდეთ ასეთ მომავალს . 
 მაგრამ , რა მოხდება , თუ მომავალ კურთხევებზე ფიქრი იმდენად გვშთანთქავს , რომ ვეღარ შევამჩნევთ დღეს არსებულ სულიერ კურთხევებს ? 
 რა სამწუხარო იქნება , თუ ასეთ მდგომარეობაში აღმოვჩნდებით ! 
 ჩვენ ადვილად შეიძლება გაგვიტყდეს გული და ‘ ხანგრძლივი მოლოდინის შედეგად დავიქანცოთ ’ . 
 ცხოვრებაში წამოჭრილი პრობლემების გამო შეიძლება სასოწარკვეთილებამ შეგვიპყროს ან საკუთარი თავის მიმართ სიბრალულის გრძნობა გაგვიჩნდეს . 
 გამოსავლის პოვნის ნაცვლად , შეიძლება დრტვინვაც კი დავიწყოთ . 
 ამ ყველაფერს თავიდან ავიცილებთ , თუ მადლიერებით დავფიქრდებით კურთხევებზე , რომლებიც უკვე დღეს გვაქვს . 
 რაზე გავამახვილებთ ამ სტატიაში ყურადღებას ? 
 „ უფლის კურთხევა ამდიდრებს და დარდი არ ემატება მას “ , — ნათქვამია იგავების 10 : 22 – ში . 
 განა კურთხევა არ არის იეჰოვას თანამედროვე მსახურთა სულიერი კეთილდღეობა , რასაც სიხარული მოაქვს ? 
 მოდი განვიხილოთ სულიერი კეთილდღეობის ზოგიერთი მხარე და გავიგოთ , რას ნიშნავს ეს პირადად ჩვენთვის . 
 იეჰოვა უხვად აჯილდოებს ‘ უბიწობით მოსიარულე მართალს ’ . 
 თუ ამაზე დასაფიქრებლად დროს გამოვყოფთ , უფრო მტკიცე გადაწყვეტილებას მივიღებთ , სიხარულით ვემსახუროთ ზეციერ მამას . 
 კურთხევები , რომლებიც უკვე დღეს გვამდიდრებს 
 4 , 5 . 
 განსაკუთრებით ბიბლიის რომელი სწავლებაა თქვენთვის ფასდაუდებელი და რატომ ? 
 ბიბლიური სწავლებების საფუძვლიანი ცოდნა : ქრისტიანული სამყაროს რელიგიები აცხადებენ , რომ სწამთ ბიბლიის . 
 მაგრამ ისინი არ ეთანხმებიან მის სწავლებებს . 
 ხშირად ერთი და იმავე რელიგიის წევრებსაც კი განსხვავებული თვალსაზრისი აქვთ ბიბლიურ სწავლებებზე . 
 როგორ განსხვავდებიან ეს ადამიანები იეჰოვას მსახურებისგან ! 
 ეროვნული , კულტურული თუ ეთნიკური სხვაობის მიუხედავად , ჩვენ თაყვანს ვცემთ ღმერთს , რომელსაც სახელით ვიცნობთ . 
 ის არ არის საიდუმლოებით მოცული სამპიროვანი ღვთის , სამების , ნაწილი . 
 ჩვენ ასევე ვიცით , რომ ღვთის უზენაესობასთან დაკავშირებული უმნიშვნელოვანესი საკითხი მალე გადაიჭრება . 
 თითოეული ჩვენგანი პირადად ვართ ამ საკითხში ჩაბმულნი და უმწიკვლობის შენარჩუნებით ღვთის უზენაესობას ვუჭერთ მხარს . 
 ჩვენ ვიცით ჭეშმარიტება მკვდრების მდგომარეობის შესახებ და არ გვაქვს ავადმყოფური შიში ღვთის მიმართ , რომელიც , როგორც ბევრს სჯერა , ადამიანებს ჯოჯოხეთის ცეცხლში აწამებს ან განსაწმენდელში აგზავნის . 
 უფრო მეტიც , რა სასიხარულოა იმის ცოდნა , რომ ჩვენ არა ვართ ბრმა შემთხვევითობის ნაყოფი , რასაც ევოლუცია ამტკიცებს ! 
 ამის საპირისპიროდ , ჩვენ ღმერთმა თავის ხატად შეგვქმნა . 
 „ გადიდებ , რადგან საოცრებით შემქმენი , — მიმართავს ფსალმუნმომღერალი ღმერთს . — საკვირველია საქმენი შენნი , და ჩემმა სულმა იცის ეს სავსებით “ . 
 6 , 7 . 
 საკუთარ თავში როგორი ცვლილებების მოხდენას მოაქვს კურთხევები ? 
 მავნე ჩვევებისა და საქმეებისგან გათავისუფლება : მასმედია არაერთ გაფრთხილებას იძლევა იმასთან დაკავშირებით , რომ თამბაქოს წევა , გადამეტებული სმა და სექსუალური აღვირახსნილობა საფრთხეს უქმნის ადამიანთა სიცოცხლეს . 
 ხშირ შემთხვევაში ასეთ გაფრთხილებებს უგულებელყოფენ . 
 მაგრამ , რა ხდება , როცა გულწრფელი ადამიანი იგებს , რომ ჭეშმარიტი ღმერთი მსჯავრს დებს ასეთ საქმეებს და , ამავე დროს , წუხს , როცა ვინმე ამგვარად იქცევა ? 
 რაოდენ გასაკვირიც არ უნდა იყოს , ეს ადამიანი აღიძვრება , მიატოვოს ცხოვრების ასეთი წესი ! . 
 ის ამ ნაბიჯს პირველ რიგში იმ მიზნით დგამს , რომ იეჰოვა ღმერთს ასიამოვნოს , თუმცა თავადაც იღებს სარგებლობას ; ჯანმრთელობა უუმჯობესდება და შინაგანი სიმშვიდის გრძნობა ეუფლება . 
 ბევრისთვის ძალიან რთულია მავნე ჩვევების მიტოვება . 
 მიუხედავად ამისა , ყოველ წელს ათი ათასობით ადამიანი ტოვებს ასეთ ცხოვრებას . 
 ისინი თავს უძღვნიან იეჰოვას და ინათლებიან . 
 ამგვარად , ასეთი ადამიანები ყველას წინაშე აცხადებენ , რომ მიატოვეს მავნე ჩვევები , რათა ღმერთს ასიამოვნონ . 
 რა გამამხნევებელია ეს ყველა ჩვენგანისთვის ! 
 ასეთი შემთხვევები სიმტკიცეს გვმატებს , გავთავისუფლდეთ ცოდვისა და მავნე ჩვევების მონობისგან . 
 რომელი ბიბლიური რჩევები უწყობს ხელს ბედნიერ ოჯახურ ცხოვრებას ? 
 ბედნიერი ოჯახური ცხოვრება : მრავალ ქვეყანაში მყარი ოჯახები იშვიათობას წარმოადგენს . 
 დღეს ბევრი წყვილი ეყრება ერთმანეთს , რაც ხშირად ემოციურ ჭრილობას აყენებს ბავშვებს . 
 ევროპის ზოგ ქვეყანაში ოჯახები , სადაც მარტოხელა მშობლები არიან , თითქმის 20 პროცენტამდე გაიზარდა . 
 როგორ გვეხმარება იეჰოვა ამ მხრივ უმწიკვლობით სიარულში ? 
 წაიკითხეთ ეფესოელების 5 : 22 — 6 : 4 და ყურადღება მიაქციეთ , რა სასარგებლო რჩევებს აძლევს ღვთის სიტყვა ქმრებს , ცოლებსა და შვილებს . 
 უდავოა , რომ ამ და სხვა მუხლებში მოცემული რჩევების გათვალისწინების შედეგად ძლიერდება ოჯახური კვანძები , მშობლებს შვილების სწორად აღზრდის შესაძლებლობა ეძლევათ და საფუძველი ეყრება ბედნიერ ოჯახურ ცხოვრებას . 
 განა კურთხევა არ არის ეს ? 
 9 , 10 . 
 ქვეყნიერებისგან განსხვავებით , როგორ ვუყურებთ მომავალს ? 
 ჩვენ გვწამს , რომ მსოფლიოში არსებული პრობლემები მალე გადაიჭრება : მეცნიერებისა და ტექნიკის დარგში შეძენილი ცოდნისა თუ ზოგი მმართველის გულწრფელი მცდელობის მიუხედავად , სერიოზული პრობლემები დღემდე გადაუჭრელი რჩება . 
 ახლახან მსოფლიო ეკონომიკური ფორუმის დამფუძნებელმა კლაუს შვაბმა აღნიშნა , რომ „ პრობლემების რიცხვი დღითიდღე იზრდება ; ის დრო კი , რომელიც მათ გადასაჭრელად არის საჭირო , მცირდება “ . 
 მან აგრეთვე ხაზი გაუსვა იმას , თუ „ რა საშიშროებას უქმნის ერებს ტერორიზმი , გარემო პირობების გაუარესება და ეკონომიკური არასტაბილურობა “ . 
 შვაბმა ასეთი დასკვნა გააკეთა : „ ადამიანები ვერ გაექცევიან რეალობას . 
 ამიტომ ახლა , ისე როგორც არასდროს , საჭიროა ერთობლივი ძალებით გადამწყვეტი ზომების მიღება , რათა მსოფლიოში არსებული პრობლემები გადაიჭრას “ . 
 დღეს , 21 - ე საუკუნეში , კაცობრიობის მომავალი ისევ ბურუსით არის მოცული . 
 რა სასიხარულოა იმის ცოდნა , რომ იეჰოვამ ადამიანთა ხსნაზე იზრუნა ! 
 მან დაამყარა მესიანური სამეფო , რომლის მეშვეობითაც გადაჭრის დღევანდელ პრობლემებს . 
 ჭეშმარიტი ღმერთი ამ სამეფოს საშუალებით „ შეწყვეტს ომებს “ და ‘ გაამრავლებს მშვიდობას ’ . 
 ცხებული მეფე იესო ქრისტე ‘ დაიხსნის ღარიბს , დაჩაგრულს და საწყალს ჩაგვრისა და ძალადობისგან ’ . 
 ღვთის სამეფოს მმართველობის დროს აღარ იქნება საკვების უკმარისობა . 
 იეჰოვა „ მოსწმენდს . . . 
 ყოველ ცრემლს [ ჩვენი ] თვალებიდან და აღარ იქნება სიკვდილი , აღარც გლოვა , გოდება და ტკივილი , რადგან წინანდელი ყველაფერი მოისპო “ . 
 ღვთის სამეფო უკვე დამყარებულია ზეცაში ; ის მალე გადამწყვეტ ზომებს მიიღებს დედამიწაზე არსებული ყველა პრობლემის გადასაჭრელად . 
 11 , 12 . 
 ა ) მოაქვს სიამოვნებისკენ სწრაფვას ხანგრძლივი ბედნიერება ? 
 ახსენით . 
 ბ ) რას მოაქვს ნამდვილი ბედნიერება ? 
 ჩვენ ვიცით , თუ რას მოაქვს ნამდვილი ბედნიერება : რას მოაქვს ნამდვილი ბედნიერება ? 
 ერთმა ფსიქოლოგმა თქვა , რომ ბედნიერებას ხელს უწყობს სამი ასპექტი — სიამოვნება , ვალდებულება ( რაც სამუშაოსა და ოჯახს გულისხმობს ) და მიზანდასახულობა ( სხვების სასარგებლოდ მოქმედება ) . 
 ის ამ სამი ასპექტიდან ყველაზე მნიშვნელოვნად სიამოვნებას მიიჩნევს და აღნიშნავს : „ ეს ბუნებრივია , რადგან დღეს უამრავი ადამიანი სწორედ სიამოვნებაზე აგებს საკუთარ ცხოვრებას “ . 
 რა თვალსაზრისი აქვს ამ საკითხზე ბიბლიას ? 
 ძველი ისრაელის მეფე სოლომონმა თქვა : « ვუთხარი მე ჩემს თავს : „ მოდი , გამოგცდი მხიარულებაში , რომ ვიპოვო , რა არის კარგი ! “ 
 და ესეც ამაოება იყო . 
 სიცილზე ვთქვი : „ სისულელეა ! “ 
 და მხიარულებაზე : „ რის მაქნისია ? “ » . 
 როგორც ბიბლიაშია ნაჩვენები , სიამოვნებაზე აგებული ბედნიერება წარმავალია . 
 მაშ რას მოაქვს ბედნიერება ? 
 ჩვენ ვეწევით აზრით აღსავსე საქმიანობას — ვქადაგებთ სამეფოს შესახებ და ვმონაწილეობთ მოწაფეების მომზადების საქმეში . 
 ჩვენ ხალხს ბიბლიიდან ხსნის შესახებ ცნობას ვუზიარებთ ; ამ საქმიანობაში მონაწილეობით საკუთარ თავსაც ვიხსნით და მათაც , რომლებიც გვისმენენ . 
 ჩვენ , „ ღვთის თანამშრომლებმა “ , საკუთარი გამოცდილებით ვიცით , რომ „ გაცემას უფრო მეტი ბედნიერება მოაქვს , ვიდრე მიღებას “ . 
 ეს საქმიანობა აზრს ჰმატებს ჩვენს ცხოვრებას და შემოქმედს იმის საშუალებას აძლევს , რომ პასუხი გასცეს თავის მაგინებელს , სატანა ეშმაკს . 
 დიახ , იეჰოვა გვეხმარება იმის დანახვაში , რომ ნამდვილი და ხანგრძლივი ბედნიერება ღვთისადმი ერთგულებას მოაქვს . 
 ა ) რამ მხრივ მოაქვს თეოკრატიული სამსახურის სკოლას კურთხევები ? 
 ბ ) როგორ იღებთ სარგებლობას თეოკრატიული სამსახუროს სკოლიდან ? 
 მნიშვნელოვანი და სასარგებლო სულიერი სწავლების პროგრამა : გერჰარდი იეჰოვას მოწმეთა ერთ - ერთ კრებაში უხუცესად მსახურობს . 
 ის იხსენებს : „ ახალგაზრდობაში ენას ვუკიდებდი . 
 განსაკუთრებით მაშინ მიჭირდა სიტყვების გარკვევით წარმოთქმა , როცა დაძაბული ვიყავი . 
 შედეგად არასრულფასოვნების გრძნობა გამიჩნდა . 
 მშობლებმა ლოგოპედთან მიმიყვანეს , მაგრამ მათი მცდელობა უშედეგო აღმოჩნდა . 
 მე უფრო ფსიქოლოგიური პრობლემა მქონდა , ვიდრე ფიზიკური . 
 მიუხედავად ამისა , თეოკრატიული სამსახურის სკოლამ , რომელიც იეჰოვასგან ფასდაუდებელი საჩუქარია , დიდი დახმარება გამიწია . 
 სკოლაში ჩავეწერე და ამან გაბედულება შემმატა . 
 შეძლებისდაგვარად , ყველაფერს ვაკეთებდი იმისათვის , რომ ნასწავლი პრაქტიკაში გამომეყენებინა . 
 ჩემმა შრომამ ნაყოფი გამოიღო ! 
 დროთა განმავლობაში უფრო გარკვევით დავიწყე სიტყვების წარმოთქმა , დავძლიე არასრულფასოვნების გრძნობა და გაბედული გავხდი მსახურებაში . 
 ამჟამად საჯარო მოხსენებებითაც გამოვდივარ . 
 ძალიან მადლიერი ვარ იეჰოვასი , რომ თეოკრატიული სამსახურის სკოლამ სრულებით შეცვალა ჩემი ცხოვრება “ . 
 განა სიხარული არ მოაქვს სულიერი სწავლების პროგრამას ? 
 14 , 15 . 
 რა დაგვეხმარება გასაჭირის დროს ? 
 მოიყვანეთ მაგალითი . 
 იეჰოვასთან პირადი ურთიერთობა და მსოფლიო საძმოს მხარდაჭერა : კატრინი , რომელიც გერმანიაში ცხოვრობს , ძალიან წუხდა , როცა შეიტყო სამხრეთ - აღმოსავლეთ აზიაში მომხდარი ძლიერი მიწისძვრისა და ცუნამის შესახებ . 
 სტიქიური უბედურების დროს მისი ქალიშვილი ტაილანდში იმყოფებოდა . 
 32 საათის განმავლობაში კატრინმა არ იცოდა , მისი შვილი ცოცხალი იყო თუ მკვდარი . 
 დაღუპულთა რიცხვი ყოველ საათში იზრდებოდა . 
 რამხელა შვება იგრძნო კატრინმა , როდესაც ტელეფონით შეიტყო , რომ მის ქალიშვილს საფრთხე არ ემუქრებოდა ! 
 რა დაეხმარა კატრინს , როცა გაურკვევლობაში იმყოფებოდა ? 
 ის წერს : „ თითქმის მთელი ამ დროის განმავლობაში იეჰოვას მივმართავდი ლოცვით . 
 ვგრძნობდი , როგორ მაძლევდა იეჰოვა ძალას და სულის სიმშვიდეს . 
 გარდა ამისა , მოსიყვარულე სულიერი და - ძმებიც მამხნევებდნენ “ . 
 რამდენად უფრო რთული ასატანი იქნებოდა კატრინისთვის ეს საათები , რომ არა ლოცვა და მოსიყვარულე საძმოს მხარდაჭერა ! 
 იეჰოვასა და მის ძესთან ახლო ურთიერთობა და ქრისტიანულ საძმოს ნაწილად ყოფნა , მართლაც , შეუდარებელი , ფასდაუდებელი ძღვენია , რაც დიდ პატივად უნდა მივიჩნიოთ . 
 მოიყვანეთ მაგალითი , რომელიც აჩვენებს , თუ რამდენად ძვირფასია აღდგომის იმედი . 
 საყვარელი მიცვალებულების ნახვის იმედი : ახალგაზრდა მამაკაცი , მატიასი , იეჰოვას მოწმეთა ოჯახში გაიზარდა . 
 მოზარდობის პერიოდში ის თანდათანობით ჩამოშორდა ქრისტიანულ კრებას , რადგან ვერ ხედავდა მსახურების შედეგად მიღებულ კურთხევებს . 
 ახლა ის წერს : „ მამასთან არასდროს მქონია სერიოზული საუბარი . 
 წლების განმავლობაში ჩვენ ბევრ რამეში არ ვეთანხმებოდით ერთმანეთს . 
 მიუხედავად ამისა , მამას ყოველთვის საუკეთესო სურდა ჩემთვის . 
 მას ძალიან ვუყვარდი , რასაც იმ პერიოდში ვერ ვაცნობიერებდი . 
 1996 წელს მამა სერიოზულად დაავადდა . 
 ერთხელ მამაჩემის საწოლთან ვიჯექი , მისი ხელი მეჭირა და გულამოსკვნით ვქვითინებდი . 
 მას ვუთხარი , რომ ძალიან მიყვარდა და სინდისი მქენჯნიდა ჩემი საქციელის გამო . 
 მაგრამ მამას არ ესმოდა ჩემი . 
 ცოტა ხანში ის გარდაიცვალა . 
 თუ აღდგომისას მამას კვლავ ვიხილავ , ყველაფერი გამოსწორდება . 
 მას , უეჭველად , გაახარებს იმის გაგება , რომ მე ამჟამად უხუცესად ვმსახურობ და მეუღლესთან ერთად პიონერად მსახურების შესაძლებლობაც მაქვს “ . 
 მართლაც , რამხელა კურთხევაა აღდგომის იმედი ! 
 „ დარდი არ ემატება მას “ 
 რაში გვეხმარება იეჰოვას კურთხევებზე დაფიქრება ? 
 იესო ქრისტემ თავისი ზეციერი მამის შესახებ თქვა : „ მას მზე ბოროტებისთვისაც ამოჰყავს და კეთილებისთვისაც და წვიმას მართლებსაც უგზავნის და უმართლოებსაც “ . 
 თუ იეჰოვა კურთხევებს უმართლოებსა და ბოროტებსაც აძლევს , განა უფრო უხვად არ დააჯილდოებს მათ , რომლებიც უმწიკვლოდ დადიან ! 
 იეჰოვა „ სიკეთეს არ დაუჭერს უბიწოდ მოარულთ “ , — ნათქვამია ფსალმუნების 83 : 12 – ში . 
 როდესაც ვფიქრობთ , თუ რა სათუთად ზრუნავს იეჰოვა თავის მოყვარულებზე , გული მადლიერებითა და სიხარულით გვევსება ! 
 ა ) რატომ შეიძლება ითქვას , რომ იეჰოვას კურთხევებს თან არ სდევს ტკივილი ? 
 ბ ) რატომ იტანჯება ღვთის ბევრი ერთგული მსახური ? 
 ღვთის ხალხის სულიერი კეთილდღეობა „ უფლის კურთხევაა “ . 
 ბიბლია გვარწმუნებს , რომ ღვთის კურთხევას „ დარდი არ ემატება “ . 
 მაშ რატომ ხვდება ღვთის ბევრი ერთგული მსახური განსაცდელებსა და სირთულეებს , რაც მათ დიდ ტკივილს აყენებს ? 
 განსაცდელებსა და სირთულეებს სამი ძირითადი მიზეზი იწვევს : 1 ) ცოდვილი მიდრეკილებები ; 2 ) სატანა და მისი დემონები ; 3 ) ბოროტი ქვეყნიერება . 
 თუმცა იეჰოვა უშვებს განსაცდელებს , უშუალოდ ის არ იწვევს მათ . 
 სინამდვილეში , „ ყოველი კარგი ძღვენი და ყოველი სრულყოფილი საბოძვარი ზემოდანაა , ციურ მნათობთა მამისგან მოდის “ . 
 იეჰოვას კურთხევებს თან არ სდევს ტკივილი . 
 რა ელით მათ , რომლებიც უმწიკვლოდ განაგრძობენ სიარულს ? 
 სულიერი კეთილდღეობისთვის იეჰოვასთან ახლო ურთიერთობის განვითარებაა აუცილებელი . 
 როდესაც ვუახლოვდებით ღმერთს , ‘ ვაგროვებთ განძს , რომელსაც საფრთხე არ ემუქრება — კარგ საძირკველს მომავლისთვის — რათა მტკიცედ ჩავეჭიდოთ ჭეშმარიტ სიცოცხლეს ’ — მარადიულ სიცოცხლეს . 
 ღვთის ახალ ქვეყნიერებაში ჩვენი სულიერი სიმდიდრე გაორმაგდება , რადგან ამასთან ერთად სხვა კურთხევებიც გვექნება . 
 ჭეშმარიტი სიცოცხლით დატკბება ყველა , ვინც ‘ ისმენდა ღვთის ხმას ’ . 
 მოდი უფრო მტკიცე გადაწყვეტილება მივიღოთ , რომ სიხარულით განვაგრძოთ ღვთის წინაშე უმწიკვლოდ სიარული ! 
 გახსოვთ ? 
 • რატომ არ არის გონივრული , ძალიან ბევრი ვიფიქროთ მომავალზე ? 
 • რა კურთხევებს ვიღებთ დღეს ? 
 • რატომ იტანჯებიან ღვთის ერთგული მსახურები ? 
 იეჰოვა აუწყებს „ დასაბამიდან უკანასკნელს “ 
 „ ვაუწყებ დასაბამიდან უკანასკნელს , და ძველთაგანვე იმას , რაც არ მომხდარა “ . 
 1 , 2 . 
 რატომ არის აღსანიშნავი ბაბილონის დაცემასთან დაკავშირებული მოვლენები და რას ცხადყოფს ეს ფაქტი იეჰოვას შესახებ ? 
 ღამის სიბნელეში მტრის ჯარისკაცები მდინარე ევფრატის კალაპოტში ჩუმად მიიწევენ წინ თავიანთი მიზნის შესასრულებლად — ძლევამოსილი ბაბილონის ასაღებად . 
 ქალაქის შესასვლელთან ისინი საოცარ რამეს ხედავენ — ბაბილონის კედლებში დატანებული უზარმაზარი კარიბჭე ღიაა ! 
 მდინარის კალაპოტიდან ისინი მაღლა ადიან და ქალაქში შედიან . 
 ქალაქი მაშინვე ეცემა . 
 მტრის ჯარის წინამძღოლი კიროსი ხელთ იგდებს ქვეყანას , მოგვიანებით კი ისრაელი ტყვეების გათავისუფლების ბრძანებას გამოსცემს . 
 ათასობით გადასახლებული სამშობლოში ბრუნდება , რათა იერუსალიმში იეჰოვას თაყვანისმცემლობა აღადგინონ . 
 ძველი წელთაღრიცხვით 539 — 537 წლებში მომხდარი ეს მოვლენები ახლა ისტორიულად არის დადასტურებული . 
 ისინი აღსანიშნავია იმით , რომ მათ შესახებ დაახლოებით 200 წლით ადრე იყო ცნობილი . 
 იეჰოვამ ამდენი ხნით ადრე შთააგონა წინასწარმეტყველ ესაიას , აღეწერა ბაბილონის დაცემა . 
 ღმერთმა წინასწარ გაამხილა არა მარტო ბაბილონის დაცემასთან დაკავშირებული მოვლენები , არამედ ქალაქის დამპყრობთა წინამძღოლის სახელიც * . 
 იეჰოვამ ისრაელებს , რომლებიც მაშინ მისი მოწმეები იყვნენ , უთხრა : „ გაიხსენეთ პირვანდელნი უკუნეთიდან , რადგან მე ვარ ღმერთი და არ არის სხვა , ღმერთი ვარ და არ არის ჩემი მსგავსი . 
 ვაუწყებ დასაბამიდან უკანასკნელს , და ძველთაგანვე იმას , რაც არ მომხდარა “ . 
 იეჰოვა ნამდვილად ის ღმერთია , რომელსაც წინასწარ შეუძლია იცოდეს , თუ რა მოხდება მომავალში . 
 რომელ კითხვებზე პასუხებს განვიხილავთ ? 
 რამდენად კარგად იცის ღმერთმა , თუ რა მოხდება მომავალში ? 
 იცის იეჰოვამ წინასწარ , რას გააკეთებს თითოეული ჩვენგანი ? 
 მართლა წინასწარ არის განსაზღვრული ჩვენი მომავალი ? 
 აღნიშნულ კითხვებზე ბიბლიურ პასუხებს ამ და მომდევნო სტატიაში განვიხილავთ . 
 იეჰოვა — წინასწარმეტყველი ღმერთი 
 ვისგან მომდინარეობს ბიბლიაში ჩაწერილი წინასწარმეტყველებები ? 
 იეჰოვამ , რომელსაც შეუძლია მომავლის წინასწარ ცოდნა , ბიბლიურ დროში თავის მსახურებს შთააგონა , ჩაეწერათ მრავალი წინასწარმეტყველება , საიდანაც ვიგებთ , რის გაკეთება აქვს მას მომავალში განზრახული . 
 იეჰოვა ამბობს : „ პირვანდელნი , აჰა , ახდა , ახალთ მე გაგიცხადებთ , სანამ აღმოცენდება , გაუწყებთ “ . 
 ეს ნამდვილად დიდი პატივია ღვთის ხალხისთვის ! 
 რა პასუხისმგებლობას გვაკისრებს იმის ცოდნა , თუ რას გააკეთებს იეჰოვა მომავალში ? 
 წინასწარმეტყველი ამოსი გვარწმუნებს : „ არაფერს მოიმოქმედებს უფალი ღმერთი , თუ არ გაუცხადა თავისი საიდუმლო თავის მსახურთ , წინასწარმეტყველთ “ . 
 მოვლენათა წინასწარ ცოდნა პასუხისმგებლობას გვაკისრებს . 
 ყურადღება მიაქციეთ , რა ძლიერ თვალსაჩინო მაგალითს იყენებს შემდეგ ამოსი : „ ლომი ბრდღვინავს — ვინ არ შეშინდება ! “ 
 როგორც ლომის ბრდღვინვა იწვევს ადამიანებსა თუ მხეცებში დაუყოვნებელ რეაქციას , ისე ისეთი წინასწარმეტყველები , როგორიცაა ამოსი , დაუყოვნებლივ აცხადებდნენ იეჰოვას სიტყვებს . 
 „ უფალი ღმერთი ლაპარაკობს — ვინ არ გაქადაგდება ! “ . 
 იეჰოვას „ სიტყვას . . . 
 წარმატება “ აქვს 
 როგორ ჰქონდა წარმატება ბაბილონის დაცემასთან დაკავშირებით იეჰოვას „ გადაწყვეტილებას “ ? 
 წინასწარმეტყველ ესაიას მეშვეობით იეჰოვამ თქვა : „ ჩემი გადაწყვეტილება აღსრულდება და ყოველივე ჩემს ნება – სურვილს აღვასრულებ “ . 
 ღვთის „ გადაწყვეტილებაში “ — ბაბილონთან დაკავშირებით მის ნებაში ანუ განზრახვაში — შედიოდა სპარსეთიდან კიროსის მოხმობა , რათა მას ბაბილონი დაეპყრო და დაემხო . 
 იეჰოვამ ეს განზრახვა დიდი ხნით ადრე გააცხადა . 
 როგორც აღინიშნა , ეს წინასწარმეტყველება ძვ . 
 წ . 
 539 წელს ზუსტად შესრულდა . 
 რატომ შეგვიძლია დარწმუნებულნი ვიყოთ , რომ იეჰოვას „ სიტყვა “ ყოველთვის სრულდება ? 
 კიროსის მიერ ბაბილონის დაპყრობამდე თითქმის ოთხი საუკუნის წინ იუდას მეფე იოშაფატი ამონისა და მოაბის გაერთიანებული ჯარის პირისპირ იდგა . 
 ის რწმენით ლოცულობდა : „ უფალო , ჩვენი მამების ღმერთო , განა შენ არა ხარ ღმერთი ზეცაში ? 
 განა შენ არ ბატონობ ხალხთა ყველა სამეფოში ? 
 შენს ხელთ არ არის ძალა და სიმტკიცე ? 
 არავინ არის , წინ რომ აღგიდგეს “ . 
 ესაიამ მსგავსი რწმენა გამოავლინა , როდესაც თქვა : „ უფალმა ცაბაოთმა გადაწყვიტა და ვინ დაარღვევს , და მისი ხელია მოღერებული და ვინ ააცილებს მას ? “ . 
 მოგვიანებით , როდესაც ჭკუიდან შეშლილი მეფე ნაბუქოდონოსორი ნორმალურ მდგომარეობას დაუბრუნდა , მან თავმდაბლად აღიარა : „ მის [ ღვთის ] ხელს წინ ვერავინ აღუდგება და ვერ ეტყვის : ამას რას შვრებიო ? “ . 
 იეჰოვა თავის ხალხს არწმუნებს : „ ჩემი სიტყვა . . . 
 არ დამიბრუნდება ცარიელი , რადგან მოიმოქმედებს იმას , რაც მე მწადდა , და წარმატება ექნება იმაში , რისთვისაც მე მივავლინე “ . 
 შეგვიძლია ბოლომდე ვიყოთ დარწმუნებულნი , რომ იეჰოვას „ სიტყვა “ ყოველთვის სრულდება . 
 ღვთის განზრახვა აუცილებლად განხორციელდება . 
 ღვთის „ მარადიული განზრახვა “ 
 რა არის ღვთის „ მარადიული განზრახვა “ ? 
 ეფესოელი ქრისტიანებისთვის მიწერილ წერილში მოციქული პავლე ღმერთზე მიუთითებდა როგორც „ მარადიული განზრახვის “ მქონეზე . 
 ეს არ არის , უბრალოდ , მოქმედების გეგმა , თითქოს ღმერთი სამომავლო მოქმედების მონახაზს აკეთებდეს . 
 ნაცვლად ამისა , საუბარია იეჰოვას გადაწყვეტილებაზე , შეასრულოს ის , რაც კაცობრიობასა და დედამიწასთან დაკავშირებით თავიდანვე ჰქონდა ჩაფიქრებული . 
 ღვთის განზრახვა რომ აუცილებლად შესრულდება , ამის უკეთესად გაგებაში დაგვეხმარება ბიბლიაში ჩაწერილი პირველი წინასწარმეტყველების განხილვა . 
 როგორ არის დაბადების 3 : 15 დაკავშირებული ღვთის განზრახვასთან ? 
 დაბადების 3 : 15 – ში მოცემული დანაპირები ცხადყოფს , რომ ადამისა და ევას შეცოდებისთანავე იეჰოვამ გადაწყვიტა , რომ სიმბოლური ქალი დაბადებდა შთამომავალს , ანუ ძეს . 
 იეჰოვამ აგრეთვე წინასწარ განჭვრიტა შედეგები , რომლებიც ქალს , სატანასა და მათ შთამომავლებს შორის მტრობას მოჰყვებოდა . 
 იეჰოვა დაუშვებდა , რომ ქალის შთამომავალი ქუსლში დაგესლილიყო , მაგრამ ღვთის მიერ დანიშნულ დროს შთამომავალი გველს , ანუ სატანა ეშმაკს , თავს გაუჭეჭყავდა . 
 დროთა განმავლობაში იეჰოვას განზრახვა წინ მიიწევდა შერჩეული გენეალოგიური ხაზის მეშვეობით იესოს , აღთქმული მესიის , გამოჩენამდე . 
 რა აქვს იეჰოვას წინასწარ გადაწყვეტილი 
 წინასწარ განსაზღვრა იეჰოვამ , რომ ადამი და ევა შესცოდავდნენ ? 
 ახსენით . 
 ღვთის განზრახვაში იესოს როლის შესახებ საუბრისას მოციქულმა პეტრემ დაწერა : „ ქვეყნიერების შექმნამდე უკვე ცნობილი იყო მის [ იესოს ] შესახებ , მაგრამ ის უკანასკნელ დროს გამოცხადდა თქვენთვის “ . 
 წინასწარ განსაზღვრა იეჰოვამ , რომ ადამი და ევა შესცოდავდნენ , შემდეგ კი იესო ქრისტეს გამომსყიდველური მსხვერპლი იქნებოდა საჭირო ? 
 არა . 
 სიტყვა „ შექმნამდე “ ნათარგმნია ბერძნული გამოთქმიდან , რომელიც სიტყვასიტყვით „ თესლის ჩაგდებას “ ნიშნავს . 
 იყო „ თესლი ჩაგდებული “ , ანუ ადამიანთა შთამომავლობა ჩასახული , ადამისა და ევას შეცოდებამდე ? 
 არა . 
 ადამსა და ევას შვილები მხოლოდ დაუმორჩილებლობის გამოვლენის შემდეგ ეყოლათ . 
 ამგვარად , ადამისა და ევას მიერ დაუმორჩილებლობის გამოვლენის შემდეგ და მანამ , სანამ მათ შვილი ჩაესახებოდათ , იეჰოვამ წინასწარ გადაწყვიტა , რომ მოსულიყო „ თესლი “ ანუ შთამომავალი . 
 იესოს სიკვდილითა და მკვდრეთით აღდგომით სიყვარულით იქნა გადახდილი გამოსასყიდი , რომლის საშუალებითაც მემკვიდრეობით მიღებულ ცოდვასა და სატანის ყველა მცდელობას ბოლო მოეღება . 
 თავისი განზრახვის შესასრულებლად , რა მოვლენათა განვითარება გადაწყვიტა იეჰოვამ წინასწარ ? 
 ღმერთმა თავისი განზრახვის შესასრულებლად სხვა რამეც გადაწყვიტა წინასწარ . 
 ეს ჩანს პავლეს მიერ ეფესოელებისთვის მიწერილი წერილიდან , სადაც ის აღნიშნავს , რომ ღმერთი ‘ კვლავ მოუყრის თავს ყველაფერს , რაც ზეცაშია და რაც დედამიწაზეა ’ . 
 შემდეგ მათ შესახებ „ რაც ზეცაშია “ , ანუ ვინც ქრისტეს თანამემკვიდრეებად არიან მოხსენიებულნი , პავლე წერს : „ წინასწარ ვიქენით განწესებულნი იმისი განზრახვით , ვინც ყველაფერს თავისი ნებისამებრ ამოქმედებს “ . 
 დიახ , იეჰოვამ წინასწარ გადაწყვიტა , რომ ადამიანების განსაზღვრული რაოდენობა ქალის შთამომავლის მეორეხარისხოვანი ნაწილი ყოფილიყო და მათ ქრისტესთან ერთად საშუალება მიეცათ ადამიანებისთვის , გამოსასყიდით ესარგებლათ . 
 მოციქული პეტრე მათ „ წმინდა ერად “ მოიხსენიებს . 
 მოციქულ იოანეს წილად ხვდა პატივი , ხილვიდან გაეგო , თუ რამდენი იქნებოდა ქრისტეს თანამემკვიდრე — მათი რიცხვი 144 000 – ია . 
 ისინი მეფე ქრისტესთან გაერთიანებულად „ [ ღვთის ] დიდების საქებრად “ მსახურობენ . 
 საიდან ვიცით , რომ წინასწარ არ არის დადგენილი , კონკრეტულად ვინ იქნება 144 000 – ის წევრი ? 
 ას ორმოცდაოთხი ათასის წინასწარ განსაზღვრა იმას არ ნიშნავს , რომ ღმერთს წინასწარ ჰქონდა დადგენილი , თუ კონკრეტულად ვინ იქნებოდა ასეთი სახით მისი ერთგული მსახური . 
 ქრისტიანულ – ბერძნულ წერილებში მოცემული დარიგებები მიმართული იყო , ძირითადად , ცხებულთათვის ხელმძღვანელობის გასაწევად და მათ გასაძლიერებლად , რათა უმწიკვლობა შეენარჩუნებინათ და თავიანთი მოწოდების ღირსად მოქმედება განეგრძოთ . 
 იეჰოვამ წინასწარ იცის , რომ 144 000 იმსახურებს მისი განზრახვის შესასრულებლად . 
 თუ ვინ იქნება 144 000 – ის წევრი , დამოკიდებულია იმაზე , როგორ ცხოვრებას აირჩევენ მიწვეულნი ანუ რა გადაწყვეტილებას მიიღებს თითოეული მათგანი . 
 რა იცის იეჰოვამ წინასწარ 
 13 , 14 . 
 რასთან შეთანხმებულად იყენებს იეჰოვა თავის უნარს , წინასწარ იცოდეს , რა მოხდება მომავალში , და რატომ ? 
 ვინაიდან იეჰოვა წინასწარმეტყველებისა და განზრახვის ღმერთია , როგორ იყენებს ის უნარს , წინასწარ იცოდეს , რა მოხდება მომავალში ? 
 უპირველესად , დარწმუნებულნი ვართ , რომ ღვთის ყოველგვარი მოქმედება ჭეშმარიტი , სამართლიანი და სიყვარულით ნაკარნახევია . 
 მოციქულმა პავლემ , როდესაც ის ახ . 
 წ . 
 I საუკუნეში ებრაელ ქრისტიანებს სწერდა , დარწმუნებით აღნიშნა , რომ ღვთის ფიცი და დანაპირები არის ‘ ორი უცვლელი რამ , რაშიც შეუძლებელია ღმერთმა იცრუოს ’ . 
 პავლემ ეს აზრი მოწაფე ტიტესადმი მიწერილ წერილშიც გამოხატა , როდესაც დაწერა , რომ ღმერთმა „ შეუძლებელია ტყუილი თქვას “ . 
 გარდა ამისა , თუმცა იეჰოვას განუსაზღვრელი ძალა აქვს , ის არასდროს მოქმედებს უსამართლოდ . 
 მოსემ იეჰოვას შესახებ თქვა : „ სარწმუნოა ღმერთი და არაა მასში უსამართლობა . 
 მართალი და წრფელია იგი “ . 
 იეჰოვა ყველაფერს თავისი შესანიშნავი პიროვნებიდან გამომდინარე აკეთებს . 
 მისი მოქმედებები სრულყოფილად არის შეთანხმებული მის ძირითად თვისებებთან — სიყვარულთან , სიბრძნესთან , სამართლიანობასა და ძალასთან . 
 15 , 16 . 
 რა არჩევნის გაკეთების საშუალება მისცა იეჰოვამ ედემის ბაღში ადამს ? 
 განვიხილოთ , თუ როგორ გამოავლინა ღმერთმა ეს ძირითადი თვისებები ედემის ბაღში . 
 იეჰოვამ , როგორც მოსიყვარულე მამამ , ადამიანები ყოველივე აუცილებლით უზრუნველყო . 
 მან ადამს ფიქრის , განსჯისა და დასკვნის გამოტანის უნარი მისცა . 
 ცხოველებისგან განსხვავებით , რომლებიც უმეტეს შემთხვევაში ინსტინქტებით მოქმედებენ , ადამს არჩევნის გაკეთების უნარი ჰქონდა . 
 შედეგი ის იყო , რომ როდესაც იეჰოვამ თავისი ზეციერი ტახტიდან გადმოიხედა , დაინახა , რომ „ ყოველივე , რაც შექმნა . . . 
 ძალზე კარგი იყო “ . 
 როდესაც იეჰოვამ ადამს უბრძანა , „ არ ეჭამა კეთილისა და ბოროტის შეცნობის ხიდან “ , მან მისცა სათანადო დარიგებაც ; ასე რომ , ადამს შეეძლო გადაეწყვიტა , რა გაეკეთებინა . 
 ღმერთმა ადამს ნება დართო , ეჭამა „ ბაღის ყოველი ხისაგან “ , გარდა ერთისა , და გააფრთხილა , რა სავალალო შედეგები მოჰყვებოდა აკრძალული ხიდან ნაყოფის ჭამას . 
 ღმერთმა ადამს აუხსნა , თუ რა შედეგები მოჰყვებოდა მის მოქმედებებს . 
 რას გააკეთებდა ადამი ? 
 რატომ შეიძლება ითქვას , რომ იეჰოვა ირჩევს , თუ რა იცოდეს წინასწარ ? 
 როგორც ჩანს , იეჰოვამ არჩია წინასწარ არ სცოდნოდა , რას გააკეთებდნენ ადამი და ევა , თუმცა მას შეეძლო წინასწარ გაეგო ყოველივე . 
 ამიტომ საკითხავი ის კი არ არის , შეუძლია თუ არა იეჰოვას , იცოდეს , რა მოხდება მომავალში , არამედ ის , გააკეთებს თუ არა ამას . 
 გარდა ამისა , შეგვიძლია ვიმსჯელოთ — ვინაიდან ღმერთი სიყვარულია , ის შეგნებულად და უმოწყალოდ არ განსაზღვრავდა წინასწარ ედემის ბაღში მომხდარ დაუმორჩილებლობას და მის სავალალო შედეგებს . 
 ამგვარად , იეჰოვა ირჩევს , თუ რა იცოდეს წინასწარ . 
 რატომ არ არის ის ფაქტი , რომ იეჰოვა ირჩევს , რა იცოდეს წინასწარ , იმაზე მიმანიშნებელი , რომ მას რაღაც ნაკლი აქვს ? 
 ის ფაქტი , რომ იეჰოვა ირჩევს , რა იცოდეს წინასწარ , ნიშნავს თუ არა იმას , რომ მას რაღაც ნაკლი აქვს ? 
 არა . 
 მოსემ იეჰოვა „ კლდედ “ მოიხსენია და დასძინა : „ სრულყოფილია მისი საქმე “ . 
 ღმერთი არ უნდა დავადანაშაულოთ ადამიანთა ცოდვის შედეგების გამო . 
 ის საშინელებები , რომლებსაც დღეს განვიცდით , დაუმორჩილებლობის , უსამართლო მოქმედების , ნაყოფია . 
 მოციქულმა პავლემ ნათლად აღნიშნა , რომ „ ერთი ადამიანის მეშვეობით შემოვიდა ცოდვა ქვეყნიერებაში და ცოდვის მეშვეობით — სიკვდილი , ამგვარად , სიკვდილი გავრცელდა ყველა ადამიანზე , რადგან ყველამ შესცოდა “ . 
 რა კითხვებზე გაგვცემს პასუხს მომდევნო სტატია ? 
 განხილული მასალიდან დავინახეთ , რომ იეჰოვასთან არ არის არავითარი უსამართლობა . 
 პირიქით , იეჰოვა თავის უნარს , მორალურ თვისებებსა და ნორმებს თავისი განზრახვების შესაბამისად იყენებს . 
 იეჰოვა , წინასწარმეტყველების ღმერთი , აუწყებს „ დასაბამიდან უკანასკნელს და ძველთაგანვე იმას , რაც არ მომხდარა “ . 
 აგრეთვე დავინახეთ , რომ ღმერთი ირჩევს , რა იცოდეს წინასწარ . 
 რა გავლენას ახდენს ეს ჩვენზე ? 
 როგორ შეგვიძლია ვიყოთ დარწმუნებულნი , რომ ჩვენი გადაწყვეტილებები ღვთის მოსიყვარულე განზრახვის შესაბამისია ? 
 და რა კურთხევებს მოგვიტანს ამგვარად მოქმედება ? 
 ამ კითხვებზე პასუხს მომდევნო სტატია გაგვცემს . 
 [ სქოლიოები ] 
 იხილეთ ბროშურა „ წიგნი ყველასთვის “ , გვერდი 28 ; გამოცემულია იეჰოვას მოწმეების მიერ . 
 შეგიძლიათ ახსნათ ? 
 • ძველი დროის რომელი მაგალითები ცხადყოფს , რომ ღვთის „ სიტყვას “ ყოველთვის „ წარმატება ექნება “ ? 
 • რა განსაზღვრა წინასწარ იეჰოვამ თავის „ მარადიულ განზრახვასთან “ დაკავშირებით ? 
 • როგორ იყენებს იეჰოვა უნარს , წინასწარ იცოდეს მომავალი ? 
 [ სურათი 22 გვერდზე ] 
 იოშაფატს სჯეროდა იეჰოვასი . 
 [ სურათი 23 გვერდზე ] 
 ღმერთმა იწინასწარმეტყველა იესოს სიკვდილი და მკვდრეთით აღდგენა . 
 [ სურათი 24 გვერდზე ] 
 წინასწარ დაადგინა იეჰოვამ , რას გააკეთებდნენ ადამი და ევა ? 
 „ ამოირჩიე სიცოცხლე , რათა იცოცხლო “ 
 „ სიცოცხლე და სიკვდილი , კურთხევა და წყევლა დაგიდევი წინაშე . 
 ამოირჩიე სიცოცხლე , რათა იცოცხლო “ . 
 1 , 2 . 
 რა მხრივ იყო ადამიანი ღვთის ხატად შექმნილი ? 
 „ შევქმნათ ადამიანი ჩვენს ხატად და ჩვენს მსგავსად “ . 
 ღვთის ეს განაცხადი ბიბლიის პირველ თავშია ჩაწერილი . 
 დაბადების 1 : 26 , 27 – ში ნათქვამია : „ შექმნა ღმერთმა ადამიანი თავის ხატად — ღვთის ხატად შექმნა იგი “ . 
 ამგვარად , პირველი ადამიანი დედამიწაზე მცხოვრები ყველა სხვა ქმნილებისგან განსხვავდებოდა . 
 ის თავის შემოქმედს ჰგავდა და მის თვისებებს ირეკლავდა — ჰქონდა მსჯელობის უნარი და ახასიათებდა სიყვარული , სამართლიანობა , სიბრძნე და ძალა . 
 მას ჰქონდა სინდისი , რომელიც ისეთი გადაწყვეტილებების მიღებაში ეხმარებოდა , რაც მისთვის სასარგებლო და მისი ზეციერი მამისთვის სასიამოვნო იყო . 
 მოკლედ რომ ვთქვათ , ადამს ნების თავისუფლება ჰქონდა . 
 თავისი ხელის ნაყოფის , მიწიერი ძის , შემხედვარე იეჰოვამ განაცხადა , რომ ის „ ძალზე კარგი იყო “ . 
 ჩვენც , ადამის შთამომავლები , ღვთის მსგავსნი ვართ . 
 მაგრამ , ნამდვილად გვაქვს არჩევნის გაკეთების შესაძლებლობა ? 
 თუმცა იეჰოვას შეუძლია წინასწარ იცოდეს , რა მოხდება მომავალში , ის წინასწარ არ განსაზღვრავს თითოეული ჩვენგანის მოქმედებებსა და ბედს . 
 ის არასოდეს დაუშვებს , რომ მისი მიწიერი შვილები ბედისწერამ მართოს . 
 იმისათვის , რომ ჩავწვდეთ , რამდენად მნიშვნელოვანია ნების თავისუფლების სწორად გამოყენება , პირველ რიგში ვნახოთ , რის სწავლა შეგვიძლია ძველი ისრაელის მაგალითზე . 
 ისრაელებს ჰქონდათ ნების თავისუფლება 
 რომელი იყო ათიდან პირველი მცნება და როგორ არჩიეს ერთგულმა ისრაელებმა ამ მცნების შესრულება ? 
 „ მე ვარ უფალი , შენი ღმერთი , რომელმაც გამოგიყვანე ეგვიპტის ქვეყნიდან , მონობის სახლიდან “ , — უთხრა იეჰოვამ ისრაელებს . 
 ძვ . 
 წ . 
 1513 წელს ღმერთმა ისრაელები ეგვიპტის მონობიდან სასწაულებრივად გაათავისუფლა ; ამიტომ მათ არ ჰქონდათ არავითარი საფუძველი , ეჭვი შეეტანათ ღვთის ამ სიტყვებში . 
 ათიდან პირველ მცნებაში იეჰოვამ მოსეს მეშვეობით განაცხადა : „ არ იყოლიო სხვა ღმერთები ჩემს გარდა “ . 
 მაშინ ისრაელებმა ღვთისადმი მორჩილება არჩიეს . 
 ისინი მზადყოფნით ავლენდნენ იეჰოვასადმი განსაკუთრებულ ერთგულებას . 
 ა ) რა არჩევნის შესახებ გაუცხადა მოსემ ისრაელს ? 
 ბ ) რა არჩევანი გვაქვს დღეს ჩვენ ? 
 დაახლოებით 40 წლის შემდეგ მოსემ ისრაელების სხვა თაობას შეახსენა იმ არჩევნის შესახებ , რომელიც მათ უნდა გაეკეთებინათ . 
 მან განაცხადა : „ მოწმედ მოვუწოდებ დღეს თქვენს წინაშე ცასა და მიწას : სიცოცხლე და სიკვდილი , კურთხევა და წყევლა დაგიდევი წინაშე . 
 ამოირჩიე სიცოცხლე , რათა იცოცხლო შენ და შენმა შთამომავლობამ “ . 
 მსგავსად ჩვენც შეგვიძლია არჩევნის გაკეთება . 
 დიახ , შეგვიძლია ავირჩიოთ იეჰოვასადმი ერთგულად მსახურება , რაც მარადიულ სიცოცხლეს მოგვიტანს , ან დაუმორჩილებლობა , და შესაბამისი შედეგები მოვიმკათ . 
 განვიხილოთ იმ ხალხის ორი მაგალითი , რომლებმაც ურთიერთსაპირისპირო არჩევანი გააკეთეს . 
 5 , 6 . 
 რა არჩევანი გააკეთა იესო ნავეს ძემ და რა შედეგი მოჰყვა ამას ? 
 ძველი წელთაღრიცხვით 1473 წელს იესო ნავეს ძემ ისრაელები აღთქმულ მიწაზე შეიყვანა . 
 სიკვდილის წინ იესო ნავეს ძემ მთელ ისრაელს მოუწოდა : „ თუ ავად მიგაჩნიათ თქვენს თვალში უფლის მსახურება , აირჩიეთ დღეს , ვის ემსახუროთ : ღმერთებს , ვისაც თქვენი მამები ემსახურებოდნენ მდინარის გაღმა , თუ ამორეველთა ღმერთებს , რომელთა ქვეყანაშიც თქვენ ცხოვრობთ “ . 
 შემდეგ კი თავისი ოჯახის შესახებ თქვა : „ მე და ჩემი სახლი კი უფალს ვემსახურებით “ . 
 ადრე იეჰოვამ იესო ნავეს ძეს მოუწოდა , გამაგრებულიყო და განმტკიცებულიყო და დაარიგა , არ გადაეხვია ღვთის კანონიდან . 
 ღვთის კანონის დღედაღამ ხმადაბლა კითხვით იესო ნავეს ძე შეძლებდა , წარმატებული ყოფილიყო . 
 და ეს ასეც იყო . 
 გაკეთებულმა არჩევანმა იესო ნავეს ძეს კურთხევები მოუტანა . 
 მან თქვა : „ არ გაცუდებულა არც ერთი სიტყვა ყველა კეთილი სიტყვიდან , რომელიც ისრაელის სახლს უთხრა უფალმა . 
 ყოველივე ახდა “ . 
 რა არჩევანი გააკეთეს ესაიას დღეებში ისრაელებმა და რა შედეგები მოჰყვა ამას ? 
 ამის საპირისპიროდ , განვიხილოთ , რა მოხდა ისრაელში დაახლოებით 700 წლის შემდეგ . 
 იმ დროისათვის მრავალი ისრაელი წარმართულ წეს – ჩვეულებებს იცავდა . 
 მაგალითად , წლის ბოლო დღეს ხალხი იკრიბებოდა მაგიდასთან , რომელიც სავსე იყო ნაირ – ნაირი ნუგბარი საჭმელებითა და ღვინოთი . 
 ეს არ იყო , უბრალოდ , მთელი ოჯახის ერთად შეკრება . 
 ეს იყო რელიგიური ცერემონიალი , რომელიც პატივს მიაგებდა ორ წარმართულ ღვთაებას . 
 წინასწარმეტყველმა ესაიამ ამ ორგულების შესახებ ღვთის თვალსაზრისი შემდეგი სიტყვებით გამოხატა : « თქვენ კი , უფლის მიმტოვებელნო , დამვიწყებელნო ჩემი წმიდა მთისა , გამამზადებელნო გადისთვის [ „ იღბლიანობის ღმერთისთვის “ , აქ ] სუფრისა და შემავსებელნო მენისთვის [ „ ბედისწერის ღმერთისთვის “ , აქ ] სასმელებისა » . 
 იმ ისრაელებს სწამდათ , რომ წლის მოსავალი დამოკიდებული იყო არა იეჰოვას კურთხევაზე , არამედ „ იღბლიანობის ღმერთისა “ და „ ბედისწერის ღმერთის “ კეთილგანწყობაზე . 
 მაგრამ , ფაქტობრივად , მათმა ურჩობამ და არჩევანმა განსაზღვრა ის სავალალო შედეგები , რომლებიც მოიმკეს . 
 „ მე გადაგცემთ თქვენ მახვილს , — განაცხადა იეჰოვამ , — და ყველანი დასაკლავად იქნებით მუხლმოყრილნი , რადგან მე ვხმობდი და არ გამომეხმიანეთ , მე ვლაპარაკობდი და თქვენ არ ისმინეთ , და ბოროტს სჩადიოდით ჩემს თვალში და , რაც არ მსურდა , ის აირჩიეთ “ . 
 უგუნურმა არჩევანმა მათ უბედურება დაატეხა თავს და იღბლიანობისა და ბედისწერის ღმერთებმა ვერ იხსნეს ისინი . 
 სწორი არჩევნის გაკეთება 
 მეორე რჯულის 30 : 20 – ის თანახმად , რა შედის სწორი არჩევნის გაკეთებაში ? 
 როდესაც მოსემ ისრაელებს მოუწოდა , აერჩიათ სიცოცხლე , მან აღნიშნა , რომელი სამი ნაბიჯის გადადგმა იყო საჭირო ამისათვის : „ გიყვარდეს უფალი , შენი ღმერთი , რათა ისმინო მისი ხმა და მიეწებო მას “ . 
 მოდი გამოვიკვლიოთ თითოეული მათგანი , რათა სწორი არჩევნის გაკეთება შევძლოთ . 
 როგორ შეგვიძლია იეჰოვასადმი სიყვარულის გამოვლენა ? 
 გიყვარდეს უფალი , შენი ღმერთი : ჩვენ იეჰოვასადმი მსახურებას იმიტომ ვირჩევთ , რომ გვიყვარს ის . 
 თუ გავითვალისწინებთ ისრაელების მაგალითს , წინ აღვუდგებით უზნეობის ჩადენის ნებისმიერ ცდუნებას და მოვერიდებით ისეთი ცხოვრების წესს , რომელიც ამ ქვეყნიერებაში არსებული მატერიალიზმის მახეში გაგვაბამდა . 
 ჩვენ ‘ ვეწებებით ’ იეჰოვას და ვიცავთ მის ‘ წესებს ’ . 
 აღთქმულ მიწაზე შესვლის წინ მოსემ ისრაელებს მოუწოდა : „ შეხედეთ , გასწავლეთ თქვენ წესები და სამართალნი , როგორც მიბრძანა მე უფალმა , ჩემმა ღმერთმა , აღსასრულებლად იმ ქვეყანაში , სადაც თქვენ მიდიხართ დასამკვიდრებლად . 
 დაიცავით და აღასრულეთ , რადგან ესაა თქვენი სიბრძნე და თქვენი გონიერება , სხვადასხვა ხალხების თვალწინ , რომელნიც ყურს მოკრავენ ამ წესებს “ . 
 ახლა დროა , იეჰოვასადმი სიყვარული იმით გამოვავლინოთ , რომ მისი ნება ცხოვრებაში პირველ ადგილზე დავაყენოთ . 
 თუ ამგვარად მოქმედებას ავირჩევთ , ნამდვილად მივიღებთ კურთხევებს . 
 10 — 12 . 
 რას ვსწავლობთ ნოეს დღეებში მომხდარი მოვლენებიდან ? 
 ისმინე ღვთის ხმა : ნოე „ სიმართლის მქადაგებელი “ იყო . 
 წარღვნის წინა პერიოდში თითქმის არავის „ ანაღვლებდა “ ნოეს გაფრთხილებები . 
 რა მოჰყვა ამას შედეგად ? 
 „ წარღვნა . . . 
 მოვიდა და ყველა . . . 
 წალეკა “ . 
 იესომ გაგვაფრთხილა , რომ მსგავსი რამ მოხდებოდა მაშინაც , როდესაც „ კაცის ძე მოსული “ იქნებოდა . 
 ნოეს დღეებში მომხდარი მოვლენები კარგი გაფრთხილებაა იმ ადამიანებისთვის , რომლებიც დღეს უგულებელყოფენ ღვთის ცნობას . 
 დღეს ღვთის მსახურების მიერ გადაცემული გაფრთხილებების დამცინავებმა უნდა გააცნობიერონ , თუ რას მოუტანთ ამ გაფრთხილებების უგულებელყოფა . 
 ამ დამცინავების შესახებ პეტრე მოციქულმა თქვა : „ მათ , თავიანთი ნებისამებრ , მხედველობიდან რჩებათ , რომ ძველთაგანვე იყო ცა და მიწა , რომელიც ღვთის სიტყვით წყლიდან მყარ მასად იყო ამოწეული და წყლებს შუა მოთავსებული . 
 მათი საშუალებით განადგურდა იმდროინდელი ქვეყნიერება , როცა წყლით წაილეკა . 
 ახლანდელი ცა და დედამიწა კი იმავე სიტყვით ცეცხლისთვის არის გამზადებული და შემონახული უღმერთო ადამიანთა გასამართლებისა და დაღუპვის დღისთვის “ . 
 ამ ადამიანთაგან სრულიად განსხვავებული არჩევანი გააკეთეს ნოემ და მისმა ოჯახმა . 
 „ რწმენით ნოემ , როდესაც ღმერთმა გააფრთხილა იმის შესახებ , რაც ჯერ არ იყო ხილული , ღვთისადმი შიში გამოავლინა და . . . 
 კიდობანი ააგო “ . 
 ნოემ ყურად იღო გაფრთხილება , რითაც მთელი თავისი ოჯახი გადაარჩინა . 
 დაე ჩვენც სწრაფნი ვიყოთ ღვთის ცნობის მოსმენაში , შემდეგ კი მორჩილად შევასრულოთ იეჰოვას სიტყვები . 
 13 , 14 . 
 ა ) რატომ არის მნიშვნელოვანი , ‘ მივეწებოთ ’ იეჰოვას ? 
 ბ ) როგორ უნდა მივცეთ იეჰოვას , ჩვენს ‘ შემქმნელს ’ , ჩვენი გამოძერწვის საშუალება ? 
 ‘ მიეწებე ’ იეჰოვას : ‘ სიცოცხლე რომ ავირჩიოთ და ვიცოცხლოთ ’ , საჭიროა არა მარტო გვიყვარდეს იეჰოვა და მოვუსმინოთ მას , არამედ ‘ მივეწებოთ ’ კიდეც მას — დაჟინებით განვაგრძოთ მისი ნების შესრულება . 
 „ მოთმინებით მოიპოვებთ თქვენს სულებს “ , — თქვა იესომ . 
 ამ საკითხში გაკეთებული ჩვენი არჩევანი ცხადყოფს , თუ როგორი გული გვაქვს . 
 „ ნეტარია ადამიანი , რომელსაც მუდამ ეშინია , ხოლო გულის გამქვავებელი უბედურებაში ჩავარდება “ , — აღნიშნავს იგავების 28 : 14 . 
 ეს დაემართა ძველი ეგვიპტის ფარაონს . 
 ათი სასჯელიდან თითოეულის შემდეგ ფარაონი ‘ გულს იქვავებდა ’ ნაცვლად იმისა , რომ ღვთისადმი შიში გამოევლინა . 
 იეჰოვამ ძალით არ გაუქვავა გული ფარაონს , არამედ ამ ქედმაღალ მმართველს არჩევნის გაკეთების საშუალება მისცა . 
 ნებისმიერ შემთხვევაში , იეჰოვას ნება შესრულდა , როგორც ამას ფარაონთან დაკავშირებით იეჰოვას თვალსაზრისის გამოხატვისას პავლე მოციქული აღნიშნავს : „ იმისთვის დაგტოვე , რომ შენზე ვაჩვენო ჩემი ძალა და ჩემი სახელი მთელ დედამიწას ეუწყოს “ . 
 საუკუნეები იყო გასული მას შემდეგ , რაც ფარაონის ხელიდან ისრაელები გათავისუფლდნენ , როდესაც წინასწარმეტყველმა ესაიამ განაცხადა : „ უფალო , ჩვენი მამა ხარ შენ , ჩვენ თიხა ვართ , შენ კი ჩვენი შემქმნელი ; შენი ხელის ნაკეთები ვართ ჩვენ ყველანი “ . 
 ჩვენ თანდათანობით ახალ პიროვნებად ვიმოსებით , როდესაც ღვთის სიტყვის პირადი შესწავლითა და ნასწავლის გამოყენებით იეჰოვას ჩვენი გამოძერწვის საშუალებას ვაძლევთ . 
 ამგვარად , უფრო თვინიერი და რბილი ვხდებით ; ეს კი გვეხმარება , მივეწებოთ იეჰოვას და მისადმი ერთგულება შევინარჩუნოთ , რადგან გულწრფელად გვსურს , მას ვასიამოვნოთ . 
 „ აცოდინე შენს ძეთ “ 
 მეორე რჯულის 4 : 9 – ის თანახმად , რა ორი პასუხისმგებლობის შესახებ შეახსენა მოსემ ისრაელებს ? 
 აღთქმულ მიწაზე შესასვლელად შეკრებილ ისრაელებს მოსემ უთხრა : „ მხოლოდ გაფრთხილდი და გულისყურით დაიცავი თავი , ნუ დაივიწყებ იმ საქმეებს , რომელნიც შენმა თვალებმა იხილეს ; და გულიდან ნუ ამოგივარდება სიცოცხლის განმავლობაში . 
 და აცოდინე შენს ძეთ და შენს ძეთა ძეებს “ . 
 ღვთის კურთხევა რომ ჰქონოდათ და წარმატებული ყოფილიყვნენ ქვეყანაში , რომელშიც ის – ის იყო შედიოდნენ , ხალხს იეჰოვას წინაშე ორი რამ უნდა შეესრულებინა . 
 ისრაელებს არ უნდა დაევიწყებინათ ის სასწაულები , რომლებიც იეჰოვამ მათ თვალწინ მოიმოქმედა და ამის შესახებ მომავალი თაობებისთვის მოეთხროთ . 
 დღეს ჩვენც , ღვთის ხალხმაც , იგივე უნდა გავაკეთოთ , თუ გვსურს , რომ ‘ ავირჩიოთ სიცოცხლე და ვიცოცხლოთ ’ . 
 იეჰოვას მიერ ჩვენ სასარგებლოდ გაკეთებული რომელი საქმეების თვითმხილველნი ვართ ? 
 16 , 17 . 
 ა ) რა მიღწევები აქვთ სამქადაგებლო საქმიანობაში სკოლა „ გალაადის “ კურსდამთავრებულ მისიონერებს ? 
 ბ ) გაუნელებელი ენთუზიაზმის რომელი მაგალითები იცით პირადად თქვენ ? 
 ძალიან გვიხარია , როდესაც ვხედავთ , თუ როგორ აკურთხებს იეჰოვა ჩვენს სამქადაგებლო და მოწაფეების მომზადების საქმიანობას . 
 1943 წელს „ საგუშაგო კოშკის “ ბიბლიური სკოლა „ გალაადის “ დაფუძნების შემდეგ მისიონერებმა მრავალ ქვეყანაში მოწაფეების მომზადება დაიწყეს . 
 ამ სკოლის პირველი კლასების კურსდამთავრებულები იმ დროიდან მოყოლებული ენთუზიაზმით განაგრძობენ სამეფოს შესახებ ქადაგებას , მიუხედავად იმისა , რომ უკვე ასაკში არიან და ზოგს ფიზიკური უძლურებაც უშლის ხელს . 
 ერთ - ერთი მათგანია მერი ოლსონი , რომელმაც სკოლა „ გალაადი “ 1944 წელს დაამთავრა . 
 ის თავიდან მისიონერად ურუგვაიში , შემდეგ კოლუმბიაში მსახურობდა , ახლა კი პუერტო – რიკოში მსახურობს . 
 და ოლსონს ასაკთან დაკავშირებული ფიზიკური პრობლემები აწუხებს , მაგრამ მას არ დაუკარგავს ქადაგებაში გულმოდგინება . 
 ის იყენებს ესპანური ენის ცოდნას და გეგმავს , ადგილობრივ მაუწყებლებთან ერთად ყოველკვირა მიიღოს სამქადაგებლო მსახურებაში მონაწილეობა . 
 ნენსი პორტერი , რომელმაც სკოლა „ გალაადი “ 1947 წელს დაამთავრა და ამჟამად ქვრივია , დღემდე მსახურობს ბაჰამის კუნძულებზე . 
 ის კიდევ ერთი მისიონერია , რომელიც განაგრძობს სამქადაგებლო საქმიანობაში აქტიურად მონაწილეობას . 
 „ სხვებისთვის ბიბლიური ჭეშმარიტების სწავლება განსაკუთრებულ სიხარულს მანიჭებს , — აღნიშნავს და პორტერი თავის ბიოგრაფიაში * . — იგი საშუალებას მაძლევს , ვიყო სულიერზე კონცენტრირებული , რაც ჩემს ცხოვრებას ორგანიზებულსა და სტაბილურს ხდის “ . 
 როდესაც და პორტერი და სხვა ერთგული მსახურები თავიანთ წარსულზე ფიქრობენ , არასოდეს ავიწყდებათ ის , რაც იეჰოვამ გააკეთა . 
 რა შეიძლება ითქვას ჩვენზე ? 
 ვართ მადლიერნი იმისათვის , რომ იეჰოვამ აკურთხა სამეფოს საქმიანობა ჩვენს ტერიტორიაზე ? . 
 რის სწავლა შეგვიძლია მისიონერთა ბიოგრაფიებიდან ? 
 ჩვენზე დიდ შთაბეჭდილებას ახდენს ის წარმატებები , რომელთაც ამ დიდი ხნის მსახურებმა მიაღწიეს და აღწევენ . 
 მათი ბიოგრაფიების კითხვა ძალიან გვამხნევებს , რადგან , როდესაც ვხედავთ , რა გააკეთა იეჰოვამ ამ ერთგული მსახურებისთვის , ამით უფრო გვიმტკიცდება გადაწყვეტილება , ვემსახუროთ იეჰოვას . 
 კითხულობთ რეგულარულად მსგავს სტატიებს , რომლებიც „ საგუშაგო კოშკში “ იბეჭდება , და ფიქრობთ წაკითხულზე ? 
 როგორ შეუძლიათ მშობლებს გამოიყენონ „ საგუშაგო კოშკში “ დაბეჭდილი ბიოგრაფიები ? 
 მოსემ ისრაელებს შეახსენა , არ დაევიწყებინათ ყოველივე , რაც იეჰოვამ მათთვის გააკეთა და ‘ გულიდან არ ამოვარდნოდათ ’ ეს მთელი ცხოვრების განმავლობაში . 
 შემდეგ კი დასძინა : „ აცოდინე [ ეს ] შენს ძეთ და შენს ძეთა ძეებს “ . 
 ცხოვრებისეული შემთხვევები განსაკუთრებით მიმზიდველია . 
 ახალგაზრდებს კარგი მაგალითი სჭირდებათ . 
 მარტოხელა დებს შეუძლიათ ისწავლონ იმ უფროსი დების მაგალითებიდან , რომელთა ბიოგრაფიებიც „ საგუშაგო კოშკში “ იბეჭდება . 
 თავიანთ ქვეყანაში უცხოენოვან ტერიტორიებზე ქადაგება ძმებსა თუ დებს სასიხარულო ცნობის ქადაგებაში მონაწილეობის მეტ შესაძლებლობას აძლევს . 
 ქრისტიანო მშობლებო , გამოიყენეთ იმ ერთგულ მისიონერთა და სხვათა მაგალითები , რათა შვილები სრული დროით მსახურებისკენ აღძრათ ! 
 რა უნდა გავაკეთოთ იმისათვის , რომ ‘ სიცოცხლე ავირჩიოთ ’ ? 
 მაშ , როგორ შეუძლია თითოეულ ჩვენგანს , ‘ აირჩიოს სიცოცხლე ’ ? 
 იმით , რომ ნების თავისუფლებას იეჰოვასადმი სიყვარულის გამოსავლენად გამოვიყენებთ და მისადმი მსახურებას მთელ ძალებს მოვახმართ მანამ , სანამ იეჰოვა ამის შესაძლებლობას გვაძლევს . 
 „ რადგან , — როგორც მოსე აღნიშნავს , — იგია [ იეჰოვაა ] შენი სიცოცხლე და შენი დღეგრძელობა “ . 
 [ სქოლიოები ] 
 იხილეთ 2001 წლის 1 ივნისის „ საგუშაგო კოშკში “ სტატია „ გულსატკენი დანაკარგის მიუხედავად ბედნიერი და მადლიერი “ , გვერდები 23 — 27 . 
 შეგიძლიათ გაიხსენოთ ? 
 • რა ვისწავლეთ იმ ხალხის მაგალითიდან , რომლებმაც ორი ურთიერთსაპირისპირო არჩევანი გააკეთეს ? 
 • რა ნაბიჯები უნდა გადავდგათ იმისათვის , რომ ‘ სიცოცხლე ავირჩიოთ ’ ? 
 • რა ორი რამის შესრულებისკენ მოგვიწოდებენ ? 
 [ სურათი 26 გვერდზე ] 
 „ სიცოცხლე და სიკვდილი . . . 
 დაგიდევი წინაშე “ . 
 [ სურათი 29 გვერდზე ] 
 ღვთის სიტყვის მოსმენამ გადაარჩინა ნოე და მისი ოჯახი . 
 [ სურათი 30 გვერდზე ] 
 მერი ოლსონი 
 [ სურათი 30 გვერდზე ] 
 ნენსი პორტერი 
 „ როგორ მიყვარს შენი კანონი ! “ 
 „ როგორ მიყვარს შენი კანონი ! 
 მასზე ვფიქრობ მთელი დღე “ . 
 1 , 2 . 
 ა ) რა ვითარებაში იყო 118 – ე ფსალმუნის დამწერი ? 
 ბ ) როგორ მოქმედებდა ის და რატომ ? 
 ას მეთვრამეტე ფსალმუნის დამწერი მძიმე განსაცდელის წინაშე იდგა . 
 კადნიერი მტრები , რომლებიც არაფრად აგდებდნენ ღვთის კანონს , დასცინოდნენ და ცილს სწამებდნენ . 
 მთავრები მის წინააღმდეგ შეითქვნენ და დევნიდნენ . 
 ბოროტი ადამიანები მოსვენებას არ აძლევდნენ და მოკვლითაც კი ემუქრებოდნენ . 
 ყოველივე ამის გამო მას „ მწუხარებისგან ძილი გაუკრთა “ ( აქ ) . 
 ასეთი განსაცდელების მიუხედავად , ფსალმუნმომღერალი მღეროდა : „ როგორ მიყვარს შენი კანონი ! 
 მასზე ვფიქრობ მთელი დღე “ . 
 შეიძლება დაგებადოთ კითხვა : „ რატომ იყო ფსალმუნმომღერლისთვის ღვთის სიტყვა მანუგეშებელი ? “ 
 ის დარწმუნებული იყო , რომ იეჰოვასთვის სულერთი არ იყო მისი მდგომარეობა . 
 ფსალმუნმომღერალს ესმოდა , რომ ღვთის კანონის დაცვას კურთხევები მოჰყვებოდა , ამიტომ სასტიკი დევნისა და შევიწროების მიუხედავად ის ბედნიერი იყო . 
 საკუთარი გამოცდილებიდან იცოდა , რომ იეჰოვა ყოველთვის ავლენდა მისადმი სიყვარულს . 
 ღვთის კანონის ცხოვრებაში გამოყენება მას მტრებზე მეტად აბრძენებდა და სიცოცხლესაც კი უნარჩუნებდა . 
 იმის გამო , რომ ღვთის კანონს ემორჩილებოდა , მას შინაგანი სიმშვიდე და სუფთა სინდისი ჰქონდა . 
 რატომ არის რთული ბიბლიის ნორმების თანახმად ცხოვრება ? 
 დღეს ღვთის ზოგი მსახურიც ხვდება რწმენის სერიოზულ გამოცდებს . 
 მართალია , შეიძლება ფსალმუნმომღერლის მსგავსად არ გვემუქრებოდეს სიკვდილის საშიშროება , მაგრამ ჩვენ ვცხოვრობთ ‘ ძნელად ასატან ბოლო დღეებში ’ . 
 მრავალი მათგანი , ვისთანაც ყოველდღიურად გვაქვს ურთიერთობა , არ აფასებს სულიერ ღირებულებებს . 
 მათ ეგოისტური და მატერიალისტური მიზნები ამოძრავებთ ; ისინი ქედმაღლები არიან და სხვებს უპატივცემულოდ ექცევიან . 
 ახალგაზრდა ქრისტიანების პატიოსნება ყოველდღიურად იცდება . 
 ასეთ გარემოში ადვილი არ არის იეჰოვასადმი სიყვარულის შენარჩუნება და იმის კეთება , რაც სწორია . 
 როგორ შეგვიძლია საკუთარი თავის დაცვა ? 
 საიდან ჩანს , რომ ფსალმუნმომღერალი აფასებდა ღვთის კანონს და როგორ შეუძლიათ ქრისტიანებს მიჰბაძონ მას ? 
 ფსალმუნმომღერალს განსაცდელებთან ბრძოლაში ეხმარებოდა ის , რომ დროს გამოყოფდა ღვთის კანონის საფუძვლიანად შესწავლისთვის და მასზე ფიქრისთვის . 
 შედეგად მას ღვთის კანონისადმი სიყვარული განუვითარდა . 
 ფაქტობრივად , 118 – ე ფსალმუნის ყველა მუხლი ამა თუ იმ სახით დაკავშირებულია იეჰოვას კანონთან * . 
 დღეს ქრისტიანები აღარ ექვემდებარებიან მოსეს კანონს , რომელიც ღმერთმა ძველ დროში ისრაელ ერს მისცა . 
 თუმცა მასში მოცემულ პრინციპებს დღესაც დიდი ღირებულება აქვს . 
 ფსალმუნმომღერალს ეს პრინციპები ეხმარებოდა რთულ სიტუაციებში . 
 ისინი დაეხმარება ჩვენს დროში მცხოვრებ ღვთის მსახურებსაც , რომელთაც დღევანდელ სირთულეებთან უწევთ ბრძოლა . 
 რას განვიხილავთ მოსეს კანონიდან ? 
 იმის დასანახავად , რომ მოსეს კანონი სასარგებლოა ჩვენთვის , განვიხილოთ სამი მაგალითი : კანონები შაბათთან , მორჩენილ მოსავალთან და სიხარბესთან დაკავშირებით . 
 თითოეულ შემთხვევაში ვნახავთ , რომ ამ კანონებში ჩადებულია მნიშვნელოვანი პრინციპები , რომელთა საშუალებითაც შევძლებთ დღევანდელ სირთულეებთან გამკლავებას . 
 სულიერი მოთხოვნილების დაკმაყოფილება 
 რა მოთხოვნილებებით არის შექმნილი ადამიანი ? 
 ღმერთმა ადამიანი სხვადასხვა მოთხოვნილებით შექმნა . 
 მაგალითად , ფიზიკური ჯანმრთელობის შესანარჩუნებლად აუცილებელია საჭმელი , წყალი და საცხოვრებელი . 
 გარდა ამისა , ადამიანს აქვს სულიერი მოთხოვნილებები და მათი უგულებელყოფის შემთხვევაში ის ვერ იქნება ბედნიერი . 
 იეჰოვას თვალსაზრისით , თანდაყოლილი სულიერი მოთხოვნილების დაკმაყოფილება იმდენად მნიშვნელოვანია , რომ ძველ დროში მან თავის ხალხს უბრძანა , კვირაში ერთი დღე მთლიანად სულიერი საკითხებისთვის გამოეყოთ . 
 7 , 8 . 
 ა ) როგორ განასხვავა ღმერთმა შაბათი კვირის სხვა დღეებისგან ? 
 ბ ) რა მიზანს ემსახურებოდა შაბათის დაცვა ? 
 შაბათთან დაკავშირებული წესები ხაზს უსვამდა იმას , თუ რამდენად მნიშვნელოვანი იყო დროის გამოყოფა სულიერი საქმეებისთვის . 
 ბიბლიაში სიტყვა „ შაბათი “ პირველად გვხვდება იმ მონაკვეთში , სადაც აღწერილია , თუ როგორ მისცა იეჰოვამ ისრაელებს უდაბნოში საკვებად მანანა . 
 იეჰოვამ მათ უთხრა , რომ ამ სასწაულებრივი საკვების შეგროვება კვირაში ექვსი დღე შეეძლოთ . 
 მეექვსე დღეს უნდა შეეგროვებინათ „ პური ორი დღისთვის “ , რადგან მეშვიდე დღეს ‘ ვერ იპოვიდნენ მას ’ . 
 მეშვიდე დღე იქნებოდა „ უფლის შაბათი “ ; ამ დროს ყველა „ თავის ადგილზე “ უნდა დარჩენილიყო . 
 ათიდან ერთი მცნების თანახმად , შაბათს არავითარი საქმის გაკეთება არ შეიძლებოდა . 
 ეს დღე წმინდა იყო . 
 ამ მცნების დამრღვევი სიკვდილით ისჯებოდა . 
 შაბათის კანონი იმის მაჩვენებელი იყო , რომ იეჰოვა ზრუნავდა თავისი ხალხის ფიზიკურ და სულიერ კეთილდღეობაზე . 
 „ შაბათი ადამიანისთვის არის და არა ადამიანი შაბათისთვის “ , — თქვა იესომ . 
 შაბათის დაცვა ისრაელებს მხოლოდ დასვენების შესაძლებლობას კი არ აძლევდა , არამედ შემოქმედთან აახლოებდა და მისადმი სიყვარულის განვითარებაში ეხმარებოდა . 
 ეს დღე მხოლოდ სულიერ საქმეებს ეძღვნებოდა . 
 ამ დროს მთელი ოჯახი ღმერთს სცემდა თაყვანს , ლოცულობდა და ღვთის კანონზე ფიქრობდა . 
 შაბათთან დაკავშირებული კანონი ისრაელებს იცავდა იმისგან , რომ თავიანთი დრო და ენერგია მხოლოდ მატერიალური მიზნებისთვის არ შეეწირათ . 
 შაბათის დაცვა შეახსენებდა მათ , რომ იეჰოვასთან ურთიერთობა ცხოვრებაში ყველაზე მნიშვნელოვანი იყო . 
 იესომ გაიმეორა ეს უცვლელი პრინციპი , როცა თქვა : „ კაცმა მხოლოდ პურით კი არ უნდა იცოცხლოს , არამედ იეჰოვას პირიდან გამომავალი ყოველი სიტყვით “ . 
 რის სწავლა შეუძლიათ ქრისტიანებს შაბათის კანონიდან ? 
 დღეს ღვთის ხალხისგან აღარ მოითხოვება 24 – საათიანი შაბათის დაცვა . 
 და მაინც , შაბათის კანონი მხოლოდ ისტორიის კუთვნილება არ არის ; მას უდიდესი მნიშვნელობა აქვს . 
 განა შაბათის კანონი არ შეგვახსენებს იმას , რომ სულიერი საქმეები ჩვენც პირველ ადგილზე დავაყენოთ ? 
 სულიერი საქმეები არ უნდა დაჩრდილოს მატერიალიზმისა და გართობისკენ სწრაფვამ . 
 ამიტომ საკუთარი თავისთვის შეგვეძლო გვეკითხა : რას უკავია პირველი ადგილი ჩემს ცხოვრებაში ? 
 ვანიჭებ უპირატესობას ღვთის სიტყვის შესწავლას , ლოცვას , ქრისტიანულ შეხვედრებზე დასწრებასა და სამეფოს შესახებ სასიხარულო ცნობის ქადაგებას ? 
 თუ უფრო მეტ დროს სხვა საქმეებს ვუთმობ ? 
 თუ სულიერ საქმეებს ცხოვრებაში პირველ ადგილზე დავაყენებთ , იეჰოვა გვარწმუნებს , რომ თავად იზრუნებს ჩვენი არსებობისთვის აუცილებელ მოთხოვნილებებზე . 
 რა სარგებლობას მოგვიტანს სულიერი საქმეებისთვის დროის გამოყოფა ? 
 თუ გამოვყოფთ დროს ბიბლიისა და ბიბლიაზე დაფუძნებული პუბლიკაციების შესასწავლად და მათზე საფიქრებლად , ეს იეჰოვასთან დაახლოებაში დაგვეხმარება . 
 სუზანი , რომელმაც ბიბლიის რეგულარული შესწავლისთვის დროის გამოყოფა დაახლოებით 40 წლის წინათ დაიწყო , ამბობს , რომ თავდაპირველად ამას სიამოვნებით არ აკეთებდა . 
 ეს მისთვის რთული და მოსაბეზრებელი იყო . 
 მაგრამ რაც უფრო მეტს კითხულობდა , მით მეტად მოსწონდა კითხვა . 
 დღეს კი , თუ რაიმე მიზეზის გამო პირადი შესწავლა გაუცდება , დაუკმაყოფილებლობის გრძნობა უჩნდება . 
 „ ბიბლიის შესწავლა მეხმარება , უფრო ახლოს გავიცნო იეჰოვა , როგორც ჩემი სულიერი მამა , — გვიზიარებს ის . — შემიძლია მივენდო მას და თავისუფლად მივუახლოვდე ლოცვაში . 
 ნამდვილად სასიამოვნოა იმის დანახვა , თუ როგორ უყვარს იეჰოვას თავისი მსახურები , როგორ ზრუნავს პირადად ჩემზე და როგორ მოქმედებს ჩემ დასახმარებლად “ . 
 ჩვენც უდიდეს სიხარულს მოგვანიჭებს სულიერი საქმეებისთვის დროის გამოყოფა ! 
 ღვთის კანონი მორჩენილ მოსავალთან დაკავშირებით 
 რა მიზანს ემსახურებოდა მორჩენილ მოსავალთან დაკავშირებული ღვთის კანონი ? 
 მეორე მაგალითიდან , რომელიც ეხება კანონს მორჩენილ მოსავალთან დაკავშირებით , კარგად ჩანს ღვთის ზრუნვა თავისი ხალხის კეთილდღეობაზე . 
 იეჰოვამ ისრაელებს უბრძანა , რომ მოსავლის აღებისას მორჩენილი მოსავალი ღარიბებისთვის დაეტოვებინათ . 
 მათ სრულად არ უნდა მოემკათ თავიანთი მინდვრის ნაპირები და არ უნდა აეკრიფათ დაცვენილი ყურძენი ან ზეთისხილი . 
 ისრაელები შემთხვევით დარჩენილი ძნის წამოსაღებად უკან არ უნდა დაბრუნებულიყვნენ მინდორში . 
 მორჩენილ მოსავალთან დაკავშირებული კანონი იმის მაჩვენებელი იყო , თუ როგორ ზრუნავდა ღმერთი ღარიბებზე , ხიზნებზე , ობლებსა და ქვრივებზე . 
 მართალია , მორჩენილი მოსავლის აკრეფა მძიმე შრომასთან იყო დაკავშირებული , მაგრამ ასეთი სახით ღარიბები თავს დააღწევდნენ მათხოვრობას . 
 რის შესაძლებლობას აძლევდა ისრაელებს მორჩენილ მოსავალთან დაკავშირებული ღვთის კანონი ? 
 მოსავალთან დაკავშირებულ ღვთის კანონში მითითებული არ იყო , რა ოდენობის მოსავალი უნდა დაეტოვებინათ თავიანთი მინდვრის ნაპირებზე ისრაელებს ღარიბებისთვის . 
 ეს პირადად მათ უნდა გადაეწყვიტათ . 
 ასეთნაირად , კანონი მათ გულუხვობას ასწავლიდა . 
 ეს შესაძლებლობას აძლევდა ისრაელებს , მადლიერება გამოეხატათ მისადმი , ვინც მათ მოსავალს აძლევდა , რადგან „ ღატაკის შემწყალე . . . 
 მისი [ შემოქმედის ] პატივისმცემელია “ . 
 ბოაზი სწორედ ასე იქცეოდა . 
 მან იზრუნა იმაზე , რომ რუთს , რომელიც ქვრივი იყო , ბევრი თავთავი აეკრიფა მისი მინდვრიდან . 
 იეჰოვამ უხვად აკურთხა ბოაზი გულუხვობისთვის . 
 რას გვასწავლის მორჩენილ მოსავალთან დაკავშირებული კანონი ? 
 მორჩენილ მოსავალთან დაკავშირებულ კანონში ჩადებული პრინციპი არ შეცვლილა . 
 იეჰოვა მოელის , რომ მისი მსახურები გულუხვობას გამოავლენენ სხვების , განსაკუთრებით კი ღარიბების , მიმართ . 
 რაც მეტად გამოვავლენთ გულუხვობას , მით მეტ კურთხევებს მივიღებთ . 
 იესომ თქვა : „ გაეცით და მოგეცემათ . 
 უბეში ჩაგიყრიან კარგ საწყაოს , ჩატკეპნილს , გატენილსა და პირამდე სავსეს . 
 რა საწყაოთიც მიუწყავთ , იმავეთი მოგეწყვებათ “ . 
 14 , 15 . 
 როგორ შეგვიძლია გამოვავლინოთ გულუხვობა და რა სარგებლობა მოაქვს ამას როგორც ჩვენთვის , ისე მათთვის , ვისაც ვეხმარებით ? 
 მოციქულმა პავლემ მოგვიწოდა , რომ „ ყველას სიკეთე გავუკეთოთ , განსაკუთრებით კი მათ , ვინც რწმენით ჩვენიანია “ . 
 ამგვარად , ჩვენი ვალია , ყურადღება გამოვავლინოთ და სულიერი დახმარება აღმოვუჩინოთ თანაქრისტიანს , რომელიც რწმენის გამოცდებს ხვდება . 
 შესაძლოა მათ პრაქტიკული დახმარებაც სჭირდებათ , მაგალითად , სამეფო დარბაზში მისაყვანად ან პროდუქტების საყიდლად . 
 გყავთ კრებაში ხანდაზმულები ან ისეთები , რომლებსაც სახლიდან გამოსვლა არ შეუძლიათ ? 
 ისინი ძალიან გაიხარებენ , თუ მოინახულებთ და დახმარების ხელს გაუწვდით . 
 თუ ვცდილობთ , მხედველობიდან არ გამოგვრჩეს ასეთი ადამიანები , იეჰოვამ შეიძლება ჩვენი მეშვეობით უპასუხოს მათ ლოცვებს , ვინც დახმარებას საჭიროებს . 
 ერთმანეთზე ზრუნვა ქრისტიანული ვალდებულებაა , თუმცა უნდა აღინიშნოს , რომ ასეთი მოქმედებით კურთხევებს ისიც იღებს , ვინც სხვის მიმართ ყურადღებას ავლენს . 
 თანაქრისტიანებისადმი გულწრფელი სიყვარულის გამოვლენას სიხარული და უდიდესი კმაყოფილება მოაქვს . 
 გარდა ამისა , ამ დროს იეჰოვას მოსაწონად ვიქცევით . 
 ქრისტიანები სხვების მიმართ მზრუნველობას იმითაც ავლენენ , რომ დროსა და ენერგიას არ იშურებენ მათთან ღვთის განზრახვების შესახებ სასაუბროდ . 
 უდიდესი სიხარული მოაქვს , როცა ადამიანს ეხმარები , თავი მიუძღვნას იეჰოვას . 
 ყველა , ვისაც ეს გამოუცდია , დაეთანხმება იესოს სიტყვებს : „ გაცემას უფრო მეტი ბედნიერება მოაქვს , ვიდრე მიღებას “ . 
 თავი დავიცვათ სიხარბისგან 
 16 , 17 . 
 რა იყო აკრძალული მეათე მცნებით და რატომ ? 
 მესამე მაგალითი , რომელსაც შევეხებით , დაკავშირებულია მეათე მცნებასთან . 
 ამ მცნებით აკრძალული იყო სიხარბის გამოვლენა : „ არ ისურვო შენი მოყვასის სახლი , არ ისურვო შენი მოყვასის ცოლი , არც მისი მსახური , არც მისი მხევალი , არც მისი ხარი , არც მისი სახედარი და არც არაფერი , რაც შენი მოყვასისაა “ . 
 ამ კანონის გაკონტროლება არც ერთ ადამიანს არ შეეძლო , რადგან გულების წაკითხვა მხოლოდ ღმერთს შეუძლია . 
 ეს მცნება იმაზე მეტყველებდა , რომ ისრაელებისთვის მიცემული კანონი ადამიანის შექმნილ ნებისმიერ სამართალზე მაღლა იდგა . 
 ეს კანონი თითოეულ ისრაელს შეახსენებდა , რომ პასუხს აგებდნენ იეჰოვას წინაშე , რომელიც ხედავს , რა ხდება ადამიანის გულში . 
 გარდა ამისა , მეათე მცნება ააშკარავებდა მრავალი უკანონო მოქმედების მიზეზს . 
 ეს კანონი ღვთის ხალხს იცავდა მატერიალიზმისგან , სიხარბისგან და იმისგან , რომ თავიანთი მდგომარეობით უკმაყოფილონი არ ყოფილიყვნენ . 
 ის ასევე ეხმარებოდა მათ , თავიდან აერიდებინათ ქურდობისა თუ უზნეობის ჩადენის ცდუნება . 
 ყოველთვის იქნებიან ისეთი ადამიანები , რომელთაც ჩვენზე მეტი ქონება ექნებათ ან , რომლებიც ამა თუ იმ სფეროში ჩვენზე წარმატებულნი ჩანან . 
 თუ ასეთ საკითხებთან დაკავშირებით საკუთარ აზროვნებას არ გავაკონტროლებთ , შეიძლება სიხარული დავკარგოთ და სხვების შეგვშურდეს . 
 ბიბლია სიხარბეს „ უკუღმართი გონების “ გამოვლინებას უწოდებს . 
 სიხარბის გარეშე ცხოვრება გაცილებით უკეთესია . 
 როგორი აზროვნებაა მსოფლიოში გავრცელებული და რა საზიანო შედეგებამდე შეიძლება მიიყვანოს ამან ადამიანი ? 
 დღევანდელ მსოფლიოში გაბატონებული აზროვნება ხელს უწყობს მატერიალიზმისა და მეტოქეობის სულის გაღვივებას . 
 რეკლამების მეშვეობით კომერციული სამყარო ახალი პროდუქციის შეძენის სურვილს აღძრავს ხალხში და მათ თავს ახვევს აზრს , რომ ამ პროდუქციის გარეშე ბედნიერები ვერ იქნებიან . 
 ასეთი აზროვნება იეჰოვას კანონით აკრძალული იყო . 
 იეჰოვასთვის ასევე მიუღებელი იყო ნებისმიერ ფასად წარმატების მიღწევისა და სიმდიდრის დაგროვებისკენ სწრაფვა . 
 მოციქულმა პავლემ დაწერა : „ ვისაც გამდიდრება აქვს გადაწყვეტილი , ებმება ცდუნებაში , მახეში , ბევრ უგუნურ და მავნებელ სურვილში , რომელიც ღუპავს და ანადგურებს ადამიანებს , რადგან ფულის სიყვარული ყოველგვარი ბოროტების ფესვია , და ზოგიერთები , რომლებმაც ასეთი სიყვარული განივითარეს , ჩამოშორდნენ რწმენას და მრავალი ტკივილი მიაყენეს თავიანთ თავს “ . 
 19 , 20 . 
 ა ) რა არის ყველაზე მეტად ფასეული იეჰოვას კანონის მოყვარულთათვის ? 
 ბ ) რას განვიხილავთ მომდევნო სტატიაში ? 
 ღვთის კანონის მოყვარულებს ესმით , თუ რამდენად საშიშია მატერიალისტური აზროვნება და თავს იცავენ მისგან . 
 ფსალმუნმომღერალი სთხოვდა იეჰოვას : „ მიდრიკე ჩემი გული შენს მოწმობათაკენ და არა ანგარებისაკენ . 
 უმჯობესია ჩემთვის რჯული შენი ბაგისა , ვიდრე ათასი ოქრო და ვერცხლი “ . 
 თუ ჩვენც ასეთივე განწყობა გვექნება , გაწონასწორებულ თვალსაზრისს შევინარჩუნებთ . 
 ეს კი აუცილებელია იმისათვის , რომ დავიცვათ თავი მატერიალიზმის , სიხარბისა და უკმაყოფილების სულისაგან . 
 ნამდვილი წარმატების გასაღები ‘ ღვთისადმი ერთგულებაა ’ და არა ქონების დაგროვება . 
 იეჰოვას მიერ ისრაელისთვის მიცემულ მოსეს კანონში ჩადებული პრინციპები დღესაც ისეთივე ღირებულია , როგორც თავის დროზე იყო . 
 რაც მეტად გამოვიყენებთ ამ პრინციპებს , მით უფრო მეტად დავაფასებთ მათ , უფრო მეტად შევიყვარებთ და უფრო ბედნიერები ვიქნებით . 
 მოსეს კანონიდან ბევრ სასარგებლო რამეს ვსწავლობთ . 
 მათი ღირებულება კიდევ უფრო კარგად ჩანს ბიბლიურ პერსონაჟთა ცხოვრებიდან და გამოცდილებიდან . 
 ამ საკითხს განვიხილავთ მომდევნო სტატიაში . 
 [ სქოლიოები ] 
 118 – ე ფსალმუნის ყველა მუხლში 4 მუხლის გარდა ფსალმუნმომღერალი მოიხსენიებს იეჰოვას სიტყვებს , მცნებებს , სამართალს , კანონებს , ბრძანებებს , წესებს , შეხსენებებს ან გზებს . 
 როგორ უპასუხებთ ? 
 • რატომ უყვარდა იეჰოვას კანონი 118 – ე ფსალმუნის დამწერს ? 
 • რის სწავლა შეუძლიათ ქრისტიანებს შაბათთან დაკავშირებული წესებიდან ? 
 • რატომ არის ჩვენთვისაც ფასეული კანონი მორჩენილი მოსავლის შესახებ ? 
 • როგორ გვიცავს დღეს სიხარბესთან დაკავშირებული კანონი ? 
 [ სურათი 21 გვერდზე ] 
 რა მიზანს ემსახურებოდა შაბათთან დაკავშირებული კანონი ? 
 [ სურათი 23 გვერდზე ] 
 რას ვსწავლობთ კანონიდან , რომელიც მორჩენილ მოსავალს ეხებოდა ? 
 „ მიყვარს შენი შეხსენებები “ 
 „ ყველაფერი , რაც წინათ დაიწერა , ჩვენს სასწავლებლად დაიწერა “ . 
 რა გზებით გვაძლევს იეჰოვა შეხსენებებს და რატომ ვსაჭიროებთ მათ ? 
 იეჰოვა თავის მსახურებს შეხსენებებით უზრუნველყოფს , რათა მათ შეძლონ დღევანდელ სირთულეებთან გამკლავება . 
 მაგალითად , შეხსენებებს ვიღებთ , როდესაც ვკითხულობთ ბიბლიას და ვესწრებით ქრისტიანულ შეხვედრებს , სადაც ვისმენთ წარმოდგენილ პროგრამას თუ გამამხნევებელ კომენტარებს . 
 უმეტეს შემთხვევაში , რასაც ამ დროს ვკითხულობთ ან ვისმენთ , ჩვენთვის ახალი არ არის . 
 ჩვეულებრივ , მსგავსი ინფორმაცია მანამდეც მოგვისმენია . 
 მაგრამ ჩვენ განუწყვეტლივ გვჭირდება შეხსენებები იეჰოვას განზრახვებთან , კანონებთან და რჩევებთან დაკავშირებით , რადგან დროთა განმავლობაში ბევრი რამ გვავიწყდება . 
 ჩვენ მადლიერნი უნდა ვიყოთ ღვთისგან მიღებული შეხსენებებისთვის . 
 ისინი გვეხმარება ძალების განახლებაში და იმაში , რომ მთელი ყურადღება გადატანილი გვქონდეს მიზეზებზე , რომლებიც ღვთის ნების თანახმად ცხოვრებისკენ აღგვძრავს . 
 ფსალმუნმომღერალი იეჰოვას მიმართავდა : „ მიყვარს შენი შეხსენებები “ . 
 2 , 3 . 
 ა ) რატომ ჩაიწერა იეჰოვას ნებით ბიბლიაში მაგალითები ძველ დროში მცხოვრებ ადამიანთა შესახებ ? 
 ბ ) რომელ ბიბლიურ მაგალითებს განვიხილავთ ამ სტატიაში ? 
 მიუხედავად იმისა , რომ ღვთის სიტყვა საუკუნეების წინათ დაიწერა , მას დღესაც დიდი ძალა აქვს . 
 ბიბლიაში ვკითხულობთ ძველ დროში მცხოვრებ ადამიანთა ისტორიებს . 
 მართალია , მას შემდეგ წეს – ჩვეულებები და შეხედულებები საკმაოდ შეიცვალა , მაგრამ პრობლემები , რომლებსაც დღეს ვხვდებით , ხშირ შემთხვევაში არ განსხვავდება ბიბლიურ დროში მცხოვრები ხალხის პრობლემებისგან . 
 ბიბლია წარმოგვიდგენს ჩვენთვის სასარგებლო ბევრ მაგალითს იმ ადამიანთა შესახებ , რომელთაც უყვარდათ იეჰოვა და ერთგულად ემსახურებოდნენ მას განსაცდელების მიუხედავად . 
 ის აგრეთვე ყურადღებას ამახვილებს ღვთისთვის მიუღებელ მოქმედებებზე . 
 ეს დადებითი თუ უარყოფითი მაგალითები ბიბლიაში იეჰოვას ნებით ჩაიწერა , რათა ისინი ჩვენთვის „ შეხსენებები “ ყოფილიყო . 
 პავლე მოციქულმა დაწერა : „ ყველაფერი , რაც წინათ დაიწერა , ჩვენს სასწავლებლად დაიწერა , რათა მოთმინებითა და წმინდა წერილებიდან მიღებული ნუგეშით გვქონდეს იმედი “ . 
 განვიხილოთ სამი მაგალითი ბიბლიიდან — დავითისა და საულის , ანანიასა და საფირას , იოსებისა და ფოტიფარის ცოლის შესახებ . 
 მათ მაგალითებზე ბევრის სწავლა შეგვიძლია . 
 ვუერთგულოთ ღმერთს 
 4 , 5 . 
 ა ) რა მდგომარეობა იყო შექმნილი მეფე საულთან და დავითთან დაკავშირებით ? 
 ბ ) როგორ პასუხობდა დავითი საულის მტრულ დამოკიდებულებას ? 
 მეფე საულმა არ შეინარჩუნა იეჰოვასადმი ერთგულება . 
 შედეგად , იგი აღარ იყო შესაფერისი იმისათვის , რომ ღვთის ხალხის მმართველი ყოფილიყო . 
 ღმერთმა საული უარყო და წინასწარმეტყველი სამუელი დავითთან გაგზავნა , რათა ის ისრაელის მომავალ მეფედ ეცხო . 
 მას შემდეგ , რაც დავითმა , როგორც მამაცმა მეომარმა , ხალხის მოწონება დაიმსახურა , საული მასში თავის მეტოქეს ხედავდა . 
 საულმა არაერთხელ სცადა დავითის მოკვლა . 
 დავითი მხოლოდ იმის წყალობით გადარჩა , რომ იეჰოვა იყო მასთან . 
 წლების მანძილზე დავითი იძულებული იყო , ერთი ადგილიდან მეორეზე გადასულიყო . 
 როდესაც საულის მოკვლის შესაძლებლობა მიეცა , დავითს თავისი ხალხი ეუბნებოდა , რომ იეჰოვამ ჩაუგდო ხელში მტერი . 
 მაგრამ დავითმა უარი თქვა საულის მოკვლაზე . 
 მან არ გადადგა ასეთი ნაბიჯი , რადგან იეჰოვას ერთგული იყო და პატივს სცემდა საულს , როგორც ღვთის ხალხის ცხებულ მეფეს . 
 ისრაელის მეფედ საული იეჰოვამ დანიშნა . 
 ამიტომ მის გადაყენებაზე იეჰოვა იზრუნებდა , როცა თავად ჩათვლიდა საჭიროდ . 
 დავითი თვლიდა , რომ მას არ ჰქონდა ამ საქმეში ჩარევის უფლება . 
 თავისი შესაძლებლობიდან გამომდინარე მან ყველაფერი გააკეთა იმისათვის , რომ საულს აღარ ჰქონოდა მისდამი მტრული დამოკიდებულება . 
 დანარჩენი კი დავითმა იეჰოვას მიანდო : „ თავად უფალი გაანადგურებს მას , ან მისი დღე მოაწევს და მოკვდება , ან ბრძოლაში წავა და დაიღუპება , უფალმა დამიფაროს , რომ უფლის ცხებულზე აღვმართო ხელი “ . 
 რატომ არის ჩვენთვის ყურადსაღები დავითისა და საულის შემთხვევა ? 
 ეს მაგალითი ჩვენთვის ყურადსაღებია . 
 ყოფილა შემთხვევა , როცა საკუთარი თავისთვის გიკითხავს , თუ რატომ არსებობს კრებაში ესა თუ ის პრობლემა ? 
 ასეთი კითხვა შეიძლება დაგებადოს მაშინ , როცა კრების რომელიმე წევრი არასწორად იქცევა . 
 შესაძლოა სერიოზულ ცოდვას არ სჩადის , მაგრამ მისი მოქმედება გაღელვებს . 
 როგორ მოიქცევი ? 
 ვინაიდან დაინტერესებული ხარ თანაქრისტიანის კეთილდღეობით და გსურს იეჰოვასადმი ერთგულების გამოვლენა , შეიძლება გადაწყვიტო , სიყვარულით დაელაპარაკო მას მდგომარეობის გამოსასწორებლად . 
 როგორ უნდა მოიქცე , თუ პრობლემა არ გვარდება ? 
 მას შემდეგ , რაც შენი შესაძლებლობიდან გამომდინარე ყველაფერს გააკეთებ , ამ საკითხის გადაჭრა იეჰოვას მიანდე . 
 დავითი სწორედ ასე მოიქცა . 
 როგორ შეგვიძლია მივბაძოთ დავითს , თუ უსამართლობას ვხვდებით ? 
 შეიძლება პრობლემებს საზოგადოებაში არსებული უსამართლობის ან რელიგიური შუღლის გამო ხვდებით . 
 მათ გადასაჭრელად შესაძლოა თითქმის ვერაფერი გააკეთოთ . 
 მდგომარეობა შეიძლება ძალიან რთული ასატანი იყოს . 
 ასეთ შემთხვევაში ჩვენთვის კარგი მაგალითი იქნება იმის შეხსენება , თუ როგორი რეაქცია ჰქონდა დავითს უსამართლობაზე . 
 დავითის მიერ დაწერილი ფსალმუნები მხოლოდ საულისგან დაცვის მიზნით წარმოთქმული მხურვალე ლოცვები არ არის . 
 დავითის ფსალმუნებში აგრეთვე ვხედავთ იმას , რომ იგი იეჰოვასადმი ერთგულებას ინარჩუნებდა და დაინტერესებული იყო მისი სახელის განდიდებით . 
 დავითს იეჰოვასადმი ერთგულება ვერ შეურყია იმან , რომ საული წლების მანძილზე ეპყრობოდა მას უსამართლოდ . 
 ჩვენც უნდა ვუერთგულოთ იეჰოვას და მის ორგანიზაციას იმისდა მიუხედავად , თუ რა უსამართლობას ვხვდებით და როგორ იქცევიან სხვები . 
 შეგვიძლია დარწმუნებულნი ვიყოთ , რომ იეჰოვა ხედავს ჩვენს მდგომარეობას . 
 როგორ იქცეოდნენ იეჰოვას მოწმეები მოზამბიკში , როცა ღვთისადმი მათი ერთგულება იცდებოდა ? 
 მოზამბიკში მცხოვრები ქრისტიანების შემთხვევა თანამედროვე პერიოდის შესანიშნავი მაგალითია მათთვის , ვინც გამოცდების მიუხედავად ცდილობს იეჰოვასადმი ერთგულების შენარჩუნებას . 
 1984 წელს ამ მოზამბიკელი ქრისტიანების სოფლებს არაერთხელ დაესხნენ თავს ერთ – ერთი დაჯგუფების შეიარაღებული წევრები , რომლებიც მოსახლეობას ძარცვავდნენ , სახლებს უწვავდნენ და ხოცავდნენ . 
 იეჰოვას მოწმეებს , ერთი შეხედვით , არაფრის გაკეთება შეეძლოთ თავის დასაცავად . 
 მოსახლეობა დაჟინებით მოითხოვდა მათგან იარაღის აღებას ან სხვა სახით მხარდაჭერას . 
 მაგრამ ისინი ამგვარ მოქმედებას ქრისტიანული ნეიტრალიტეტის დარღვევად მიიჩნევდნენ . 
 მათი მხრიდან ასეთი პოზიცია ბრძოლის მსურველთა რისხვას იწვევდა . 
 ამ არეულობების დროს 30 – მდე იეჰოვას მოწმე მოკლეს . 
 ღვთის ხალხს სიკვდილის პირისპირ დგომამაც კი ვერ შეურყია მისადმი ერთგულება * . 
 დავითის მსგავსად , მათ უსამართლობის ატანა მოუწიათ , მაგრამ , საბოლოოდ , მაინც გაიმარჯვეს . 
 შეხსენება ჩვენ გასაფრთხილებლად 
 9 , 10 . 
 ა ) რა სარგებლობა მოაქვს ჩვენთვის ზოგ ბიბლიურ მაგალითს ? 
 ბ ) რა იყო არასწორი ანანიასა და საფირას მოქმედებაში ? 
 ზოგიერთი ბიბლიური პერსონაჟის საქციელიდან კარგად ჩანს , თუ როგორ მოქმედებებს უნდა მოვერიდოთ . 
 ბიბლიაში მრავლადაა იმ ადამიანთა , მათ შორის ღვთის მსახურთა , მაგალითები , რომლებიც არასწორად იქცეოდნენ და შესაბამის შედეგებს იმკიდნენ . 
 ერთ – ერთი ისტორია ეხება ანანიასა და საფირას , ცოლ – ქმარს , რომლებიც პირველი საუკუნის ქრისტიანული კრების წევრები იყვნენ იერუსალიმში . 
 ახ . 
 წ . 
 33 წლის ორმოცდამეათე დღის დღესასწაულის შემდეგ მატერიალურ მხარდაჭერას საჭიროებდნენ ახალი მორწმუნეები , რომლებიც იერუსალიმში დარჩნენ , რათა მოციქულებთან ურთიერთობის საშუალება ჰქონოდათ . 
 თანამორწმუნეების დასახმარებლად კრების ზოგიერთმა წევრმა გაყიდა თავისი ქონება . 
 ანანიამ და საფირამ გაყიდეს თავიანთი მინდორი და აღებული თანხის მხოლოდ ნაწილი მიუტანეს მოციქულებს , თუმცა თქვეს , რომ მთლიანი თანხა გაიღეს . 
 ანანიასა და საფირას შეეძლოთ იმდენი მიეტანათ , რამდენიც თავად სურდათ . 
 მაგრამ მათ არასწორი მოტივები ამოძრავებდათ და უპატიოსნოდ მოიქცნენ . 
 მათ სურდათ , სხვებზე შთაბეჭდილება მოეხდინათ — თითქოს იმაზე მეტი გააკეთეს , ვიდრე ეს სინამდვილეში იყო . 
 მოციქულმა პეტრემ წმინდა სულის შთაგონებით გამოააშკარავა მათი უპატიოსნება და თვალთმაქცობა , რის შემდეგაც ისინი ‘ დაეცნენ და მოკვდნენ ’ . 
 11 , 12 . 
 ა ) რა შეხსენებებს ვხვდებით ბიბლიაში პატიოსნებასთან დაკავშირებით ? 
 ბ ) რა კურთხევები მოჰყვება პატიოსნად ცხოვრებას ? 
 თუ გვაქვს იმის ცდუნება , რომ სინამდვილის დამახინჯებით ვეცადოთ სხვების თვალში ამაღლებას , ანანიასა და საფირას შემთხვევა ჩვენთვის სერიოზული შეხსენება უნდა იყოს . 
 ადამიანები შეიძლება მოვატყუოთ , მაგრამ იეჰოვას ვერაფერს გამოვაპარებთ . 
 ბიბლია არაერთხელ მოგვიწოდებს , რომ ერთმანეთთან ურთიერთობაში პატიოსნები ვიყოთ , რადგან მატყუარების ადგილი არ იქნება დედამიწაზე , როცა ის უსამართლობისგან გაიწმინდება . 
 ამის მიზეზი ის არის , რომ ყოველგვარი სიცრუე სატანა ეშმაკისგან მომდინარეობს . 
 პატიოსნად ცხოვრებას მრავალი კურთხევა მოაქვს . 
 მაგალითად , სუფთა სინდისი და კმაყოფილების გრძნობა იმის გამო , რომ სხვები გვენდობიან . 
 არაერთი შემთხვევა ყოფილა , როდესაც პატიოსნების გამო ქრისტიანებმა სამსახური იშოვეს ან შეინარჩუნეს . 
 ყველაზე დიდი კურთხევა კი ის არის , რომ პატიოსნება ყოვლისშემძლე ღმერთთან მეგობრული ურთიერთობის საშუალებას გვაძლევს . 
 შევინარჩუნოთ სიწმინდე 
 რა სიტუაციაში აღმოჩნდა იოსები და როგორ მოიქცა ის ? 
 პატრიარქ იაკობის ვაჟი , იოსები , მონად გაყიდეს 17 წლის ასაკში . 
 შედეგად , ის აღმოჩნდა ფოტიფარის , ეგვიპტის სამეფო კარის წარმომადგენლის , სახლში , სადაც თავისი ბატონის ცოლის ყურადღება მიიპყრო . 
 მას იოსებთან , სიმპათიურ ახალგაზრდა მამაკაცთან , სქესობრივი კავშირის დამყარების სურვილი ჰქონდა . 
 ფოტიფარის ცოლი გამუდმებით ეუბნებოდა მას : „ დაწექი ჩემთან “ . 
 იოსები თავისი ოჯახისგან შორს იყო , სადაც არავინ იცნობდა . 
 მას შეეძლო ჰქონოდა ურთიერთობა ამ ქალთან , ისე რომ არავის გაეგო . 
 მიუხედავად ამისა , როდესაც ფოტიფარის ცოლი იქამდე მივიდა , რომ ხელი სტაცა მის ტანსაცმელს , იოსები გაიქცა . 
 14 , 15 . 
 ა ) რატომ არის ჩვენთვის საყურადღებო იოსების მაგალითი ? 
 ბ ) რატომ იყო ერთი ახალგაზრდა ქრისტიანი მადლიერი ღვთის შეხსენებებისთვის ? 
 იოსებს , რომელიც ღვთისმოშიშ ოჯახში აღიზარდა , ესმოდა , რომ არასწორი იყო სქესობრივი ურთიერთობა მამაკაცსა და ქალს შორის , რომლებიც ცოლ – ქმარი არ იყვნენ . 
 მან თქვა : „ როგორ ვქნა ეს დიდი ბოროტება და ღმერთს შევცოდო ? “ 
 ასეთი თვალსაზრისი მას , როგორც ჩანს , იმის ცოდნის საფუძველზე ჰქონდა , რომ ედემის ბაღში იეჰოვას განაცხადის თანახმად , მამაკაცს ერთი ცოლი უნდა ჰყოლოდა . 
 დღეს ღვთის მსახურებისთვის სასარგებლოა იმაზე ფიქრი , თუ როგორ მოიქცა იოსები აღნიშნულ სიტუაციაში . 
 ზოგ ქვეყანაში სქესობრივი უზნეობა იმდენად გავრცელებულია , რომ ახალგაზრდებს , რომლებიც უარს ამბობენ ასეთ ურთიერთობაზე , თანატოლები დასცინიან . 
 დაუქორწინებლებს შორის სქესობრივი ურთიერთობა ჩვეულებრივი რამ არის . 
 ასე რომ , იოსების ისტორია დროული შეხსენებაა ჩვენთვის . 
 ღვთის ნორმები არ შეცვლილა , და სიძვა და მრუშობა დღესაც ცოდვაა . 
 მრავალმა მათგანმა , ვინც აჰყვა ცდუნებას და უზნეობა ჩაიდინა , დაინახა , რომ ნამდვილად არ ღირდა ასე მოქცევა . 
 ასეთ საქციელს თან სდევს ისეთი არასასურველი შედეგები , როგორიცაა სირცხვილის გრძნობა , სინდისის ქენჯნა , ეჭვიანობა , ფეხმძიმობა და ვენერიული დაავადებები . 
 როგორც ბიბლია შეგვახსენებს , „ ვინც მეძაობს , საკუთარი სხეულის წინააღმდეგ სცოდავს “ . 
 ჯენი * იეჰოვას მოწმეა და ძალიან აფასებს ღვთის შეხსენებებს . 
 ის გასათხოვარია . 
 სამსახურში ერთი სიმპათიური მამაკაცი ცდილობდა მასთან დაახლოებას . 
 როდესაც ჯენისგან საპასუხო რეაქცია ვერ დაინახა , მამაკაცი უფრო მეტად შეეცადა მისი ყურადღების მიპყრობას . 
 ჯენი გულახდილად ამბობს : „ სიწმინდის შესანარჩუნებლად საკუთარ თავთან ბრძოლა მიწევდა . 
 ჩვეულებრივ , გსიამოვნებს , როცა საპირისპირო სქესის წარმომადგენელი შენ მიმართ ყურადღებას ავლენს “ . 
 მაგრამ მას ესმოდა , რომ ამ მამაკაცის მიზანი კიდევ ერთ ქალთან სქესობრივი კავშირის დამყარება იყო და მეტი არაფერი . 
 როდესაც ჯენი ხედავდა , რომ უჭირდა წინააღმდეგობის გაწევა , მხურვალედ მიმართავდა ლოცვით იეჰოვას , რათა დახმარებოდა მისდამი ერთგულების შენარჩუნებაში . 
 ჯენის სიფხიზლის შენარჩუნებაში ასევე ეხმარებოდა შეხსენებები , რომლებსაც ბიბლიისა და ქრისტიანული პუბლიკაციების შესწავლის დროს იღებდა . 
 ერთ – ერთი ასეთი შეხსენება იყო იოსებისა და ფოტიფარის ცოლის შემთხვევა . 
 ჯენი ამბობს : „ საკუთარი თავისთვის იმის შეხსენება , თუ რა ძლიერ მიყვარს იეჰოვა , მეხმარება , არ ჩავიდინო ეს დიდი ბოროტება და არ შევცოდო ღმერთს “ . 
 ყურად ვიღოთ ღვთის შეხსენებები ! 
 რატომ იქნება ჩვენთვის სასარგებლო ბიბლიაში ჩაწერილი მაგალითების განხილვა და მათზე ფიქრი ? 
 ჩვენ მით უფრო მეტად დავაფასებთ იეჰოვას ნორმებს , რაც მეტად ჩავწვდებით იმას , თუ რატომ ჩაიწერა ესა თუ ის შემთხვევა ბიბლიაში . 
 რას ვსწავლობთ ამ შემთხვევებიდან ? 
 ბიბლიურ პერსონაჟთა რომელი თვისებები ან მისწრაფებებია ჩვენთვის სამაგალითო ან , პირიქით , უარსაყოფი ? 
 ბიბლიის ფურცლები ასობით ადამიანს გვაცნობს . 
 ყველას , ვისაც გვიყვარს ღვთის მითითებები , სარგებლობას მოგვიტანს სასიცოცხლოდ მნიშვნელოვანი სიბრძნისკენ სწრაფვა , რომლის შეძენაც იეჰოვას მიერ ბიბლიაში შემონახული მაგალითებიდან შეიძლება . 
 ამ ჟურნალში ხშირად იბეჭდება სტატიები ბიბლიური პერსონაჟების შესახებ , რომელთა ცხოვრებიდანაც ბევრის სწავლა შეგვიძლია . 
 გამოყავით დრო და გადახედეთ ასეთ სტატიებს . 
 რამდენად მნიშვნელოვანია თქვენთვის იეჰოვას შეხსენებები და რა არის ამის მიზეზი ? 
 ჩვენ ძალიან მადლიერნი ვართ , რომ იეჰოვა სიყვარულით ეხმარება მათ , ვინც ცდილობს მისი ნების შესრულებას ! 
 ბიბლიური პერსონაჟების მსგავსად , არც ჩვენ ვართ სრულყოფილები . 
 მაგრამ ჩვენთვის უდიდესი ღირებულება აქვს იმას , რასაც ბიბლია მათ შესახებ მოგვითხრობს . 
 თუ ყურად ვიღებთ იეჰოვას შეხსენებებს , თავიდან ავიცილებთ სერიოზულ შეცდომებს და ვიმოქმედებთ მათ მსგავსად , ვინც სიმართლის გზებით დადიოდა . 
 შედეგად , ჩვენც შევუერთდებით ფსალმუნმომღერალს , რომელიც მღეროდა : « ნეტარ არიან მის მცნებათა [ „ მისი შეხსენებების “ , აქ ] დამცველნი , მთელი გულით რომ ეძებენ მას . 
 იცავდა ჩემი სული შენს მოწმობებს [ „ შეხსენებებს “ , აქ ] და მე ისინი მიყვარს ძალიან » . 
 [ სქოლიოები ] 
 იხილეთ იეჰოვას მოწმეთა 1996 წლის წელიწდეული , გვერდები 160 — 162 ( რუს . ) . 
 სახელი შეცვლილია . 
 როგორ უპასუხებთ ? 
 • რას ვსწავლობთ საულისადმი დავითის დამოკიდებულებიდან ? 
 • რატომ არის ჩვენთვის ყურადსაღები ანანიასა და საფირას შემთხვევა ? 
 • რატომ არის იოსების ისტორია დღეს განსაკუთრებით საყურადღებო ? 
 [ სურათი 26 გვერდზე ] 
 რატომ არ მისცა დავითმა საკუთარ თავს საულის მოკვლის უფლება ? 
 [ სურათი 27 გვერდზე ] 
 რას ვსწავლობთ ანანიასა და საფირას შემთხვევიდან ? 
 [ სურათი 28 გვერდზე ] 
 რა დაეხმარა იოსებს იმაში , რომ თავი შეეკავებინა უზნეობის ჩადენისგან ? 
 ისინი ღვთის რჩეული ერის შვილებად დაიბადნენ 
 „ შენ ამოგირჩია უფალმა , შენმა ღმერთმა , რომ იყოთ მისთვის . . . 
 ხალხად “ . 
 1 , 2 . 
 რა ძლევამოსილი საქმეები მოიმოქმედა იეჰოვამ თავისი ხალხის სასარგებლოდ და რა ურთიერთობა დამყარდა ისრაელებსა და ღმერთს შორის ? 
 ძველი წელთაღრიცხვით 1513 წელს იეჰოვამ დედამიწაზე თავის მსახურებთან ახალი სახით დაიწყო ურთიერთობა . 
 იმ წელს მან დაამცირა მაშინდელი მსოფლიო მპყრობელი და ისრაელები მისი მონობიდან გაათავისუფლა . 
 ამგვარად მოქმედებით ის ისრაელების მხსნელი და პატრონი გახდა . 
 სანამ მოქმედებას დაიწყებდა , ღმერთმა მოსეს უთხრა : „ უთხარი ისრაელის ძეთ : ‘ მე ვარ უფალი და მე გამოგიყვანთ თქვენ ეგვიპტელთა უღლიდან , და გადაგარჩენთ მათი მსახურებისაგან , და გიხსნით გამოწვდილი მკლავით და დიდი სასჯელებით . 
 აგიყვანთ ჩემს ხალხად და მე ვიქნები თქვენთვის ღმერთი “ . 
 ეგვიპტიდან გამოსვლის შემდეგ , მალევე , ისრაელებთან მათმა ღმერთმა , იეჰოვამ , შეთანხმება დადო . 
 ამის შემდეგ , ცალკეულ პიროვნებებთან , ოჯახებთან თუ საგვარეულოებთან ურთიერთობის ნაცვლად , იეჰოვას დედამიწაზე ეყოლებოდა ორგანიზებული ხალხი , ერი . 
 ღმერთმა თავის ხალხს მისცა კანონები , რომლებიც მათ ყოველდღიურ ცხოვრებაში ხელმძღვანელობას გაუწევდა და , რაც უფრო მნიშვნელოვანია , თაყვანისმცემლობაში უხელმძღვანელებდა . 
 მოსემ ისრაელებს უთხრა : „ რომელი დიდი ერია , რომელთანაც ისე ახლოს იყვნენ ( მისი ) ღმერთები , როგორც ახლოსაა ჩვენთან უფალი , ჩვენი ღმერთია ჩვენთან როცა კი ვუხმობთ მას ? 
 და რომელი დიდი ერია , რომელსაც ჰქონდეს ისეთი სამართლიანი წესები და სამართალნი , როგორც მთელი ეს რჯულია , რომელსაც მე გაძლევთ თქვენ დღეს ? “ . 
 მოწმე ერის შვილად დაბადება 
 3 , 4 . 
 რა მნიშვნელოვანი მიზეზის გამო არსებობდა ისრაელი , როგორც ერი ? 
 საუკუნეების შემდეგ წინასწარმეტყველ ესაიას მეშვეობით იეჰოვამ ისრაელებს შეახსენა იმ მნიშვნელოვანი როლის შესახებ , რის გამოც ისინი , როგორც ერი , არსებობდნენ . 
 ესაიამ თქვა : « ასე ამბობს უფალი , შენი შემქმნელი , იაკობ , და შენი გამომსახველი , ისრაელ : „ ნუ გეშინიათ , რადგან გამოგისყიდეთ , მოგიწოდეთ თქვენი სახელით ; ჩემი ხართ თქვენ . 
 რადგან მე ვარ უფალი თქვენი ღმერთი , ისრაელის წმიდა , თქვენი მხსნელი . . . 
 მოიყვანე ჩემი ძენი შორიდან და ჩემი ასულნი — ქვეყნის კიდიდან , ყოველი , ჩემი სახელით წოდებული , ვინც ჩემი დიდებისათვის გავაჩინე ; ვინც გამოვსახე და შევქმენი ! “ 
 „ თქვენ ჩემი მოწმენი ხართ ! “ — ამბობს უფალი , — „ და ჩემი მორჩილი , რომელიც მე ამოვარჩიე . . . 
 ერი , რომელიც ჩემთვის გამოვსახე . 
 გამოაცხადებს ჩემს დიდებას “ » . 
 ვინაიდან ისრაელები იეჰოვას სახელით იწოდებოდნენ , ისინი ერებს იეჰოვას უზენაესი ხელისუფლების შესახებ დაუმოწმებდნენ . 
 ისინი იეჰოვას ‘ დიდებისთვის იყვნენ გაჩენილნი ’ . 
 ისრაელებს იეჰოვას ‘ დიდება უნდა გამოეცხადებინათ ’ ანუ ხალხებისთვის მოეთხროთ ღვთის მიერ მათი სასწაულებრივი გათავისუფლების შესახებ და , ამგვარად , მისი წმინდა სახელი განედიდებინათ . 
 მოკლედ რომ ვთქვათ , ისრაელი იეჰოვას შესახებ დამმოწმებელი ერი უნდა ყოფილიყო . 
 რა მხრივ იყო ისრაელი ღვთისთვის მიძღვნილი ერი ? 
 ძველი წელთაღრიცხვით XI საუკუნეში მეფე სოლომონმა აღნიშნა , რომ ისრაელი იეჰოვას მიერ სხვა ერებისგან გამოყოფილი ერი იყო . 
 იეჰოვასადმი ლოცვაში მან თქვა : „ შენ განიკუთვნე ისინი შენს სამკვიდროდ დედამიწის ყველა ერისგან “ . 
 თითოეულ ისრაელსაც განსაკუთრებული ურთიერთობა ჰქონდა იეჰოვასთან . 
 ადრე მოსემ მათ უთხრა : „ თქვენ ხართ ძენი უფლისა . . . 
 რადგან წმიდა ხალხი ხარ შენ უფლისათვის , შენი ღმერთისათვის “ . 
 ამიტომ ისრაელთა ახალ თაობას არ სჭირდებოდა იეჰოვასთვის თავის მიძღვნა . 
 ისინი ღვთისადმი მიძღვნილი ერის შვილებად იბადებოდნენ . 
 ახალ თაობას ასწავლიდნენ ღვთის კანონებს და იეჰოვასა და ისრაელს შორის დადებული შეთანხმების თანახმად , ისინი ვალდებულნი იყვნენ დაეცვათ ეს კანონები . 
 მათ ჰქონდათ არჩევნის გაკეთების შესაძლებლობა 
 რა არჩევანი უნდა გაეკეთებინა თითოეულ ისრაელს ? 
 ისრაელი ღვთისადმი მიძღვნილი ერი იყო , მაგრამ თითოეულ პიროვნებას თავად უნდა მიეღო გადაწყვეტილება , ემსახურა თუ არა ღვთისთვის . 
 აღთქმულ მიწაზე შესვლამდე მოსემ ისრაელებს უთხრა : „ მოწმედ მოვუწოდებ დღეს თქვენს წინაშე ცასა და მიწას : სიცოცხლე და სიკვდილი , კურთხევა და წყევლა დაგიდევი წინაშე . 
 ამოირჩიე სიცოცხლე , რათა იცოცხლო შენ და შენმა შთამომავლობამ , რათა გიყვარდეს უფალი , შენი ღმერთი , რათა ისმინო მისი ხმა და მიეწებო მას . 
 რადგან იგია შენი სიცოცხლე და შენი დღეგრძელობა , რათა იცხოვრო იმ მიწაზე , რომლის მიცემაც ფიცით აღუთქვა უფალმა შენს მამებს — აბრაამს , ისაკსა და იაკობს , მათთვის მისაცემად “ . 
 ამგვარად , თითოეულ ისრაელს თავად უნდა აერჩია , ეყვარებოდა თუ არა ღმერთი , მოუსმენდა და მიეწებებოდა თუ არა მას . 
 რადგან ისრაელებს ნების თავისუფლება ჰქონდათ , ისინი საკუთარი არჩევნის შედეგებს მოიმკიდნენ . 
 რა მოხდა იესო ნავეს ძის თაობის გარდაცვალების შემდეგ ? 
 მსაჯულთა პერიოდი შესანიშნავად გვიჩვენებს იმ შედეგებს , რომლებიც ერთგულებასა თუ ორგულობას მოჰყვებოდა . 
 ამ პერიოდამდე ისრაელები იესო ნავეს ძეს კარგ მაგალითს ბაძავდნენ და კურთხევებსაც იმკიდნენ . 
 „ უფალს ემსახურებოდა ხალხი იესოს მთელი სიცოცხლის მანძილზე და უხუცესთა მთელი სიცოცხლის მანძილზე , რომელნიც იესოს მერე ცხოვრობდნენ და რომელთაც ნანახი ჰქონდათ უფლის დიადი საქმე , რაც მან ისრაელისათვის მოიმოქმედა “ . 
 მაგრამ იესო ნავეს ძის სიკვდილის შემდეგ „ მოვიდა სხვა თაობა , რომელიც არ იცნობდა უფალს და იმ საქმეს , რაც მოიმოქმედა ისრაელისათვის , მაშინ ბოროტებას სჩადიოდნენ ისრაელის ძენი უფლის თვალში “ . 
 როგორც ჩანს , ახალი , გამოუცდელი თაობა არ აფასებდა თავის მემკვიდრეობას , ყოფილიყო ღვთისთვის მიძღვნილი ხალხის წევრი ; ხალხისა , რომელთა სასარგებლოდაც მათმა ღმერთმა , იეჰოვამ , წარსულში ძლევამოსილი საქმეები მოიმოქმედა . 
 მიძღვნის თანახმად ცხოვრება 
 8 , 9 . 
 ა ) რა აძლევდა ისრაელებს საშუალებას , ცხადი გაეხადათ , რომ იეჰოვასადმი მიძღვნილები იყვნენ ? 
 ბ ) რას იღებდნენ ნებაყოფლობითი შესაწირავების გამღებნი ? 
 იეჰოვამ თავის ხალხს მისცა შესაძლებლობა , ეცხოვრა როგორც მისადმი მიძღვნილ ერს . 
 მაგალითად , მისი კანონის თანახმად მოითხოვებოდა შესაწირავები , რომელთაგან ზოგი სავალდებულო იყო და ზოგიც ნებაყოფლობითი . 
 ასეთ შესაწირავებში შედიოდა ყველა ნებაყოფლობითი შესაწირავი , — მთლიანად დასაწვავი მსხვერპლი , მარცვლეულის შესაწირავი და სამშვიდობო შესაწირავი , — რომელთაც იეჰოვას კეთილგანწყობის მისაღებად და მისადმი მადლიერების გამოსახატავად სწირავდნენ . 
 იეჰოვას სიამოვნებდა ამ ნებაყოფლობითი შესაწირავების მიღება . 
 ბიბლიაში ნათქვამია , რომ მთლიანად დასაწვავი მსხვერპლი და მარცვლეულის შესაწირავი იეჰოვასთვის ‘ კეთილსურნელება ’ იყო . 
 სამშვიდობო შესაწირავის გაღებისას ცხოველის სისხლი და ქონი იეჰოვასთვის აღევლინებოდა . 
 ხორცის ნაწილს კი მღვდლები და შემწირველი ჭამდნენ , რაც სიმბოლურად იეჰოვასთან მშვიდობიანი ურთიერთობის მაჩვენებელი იყო . 
 კანონში ეწერა : „ თუ მშვიდობის მსხვერპლს შესწირავთ იეჰოვას , შესწირეთ ის მოწონების მოსაპოვებლად “ . 
 თუმცა ყველა ისრაელი დაბადებიდანვე იეჰოვასადმი მიძღვნილი იყო , ისინი , რომლებიც ნებაყოფლობითი შესაწირავის აღვლენით პირადად ავლენდნენ ამ მიძღვნის თანახმად ცხოვრების სურვილს , ‘ მის მოწონებასა ’ და უხვ კურთხევებს იღებდნენ . 
 როგორ გამოხატა იეჰოვამ უკმაყოფილება ესაიასა და მალაქიას დღეებში ? 
 მაგრამ ხშირად ღვთისთვის მიძღვნილი ისრაელი ერი იეჰოვასადმი ორგულობას ავლენდა . 
 ესაია წინასწარმეტყველის მეშვეობით იეჰოვამ მათ უთხრა : « არ მოგიყვანია ჩემთვის ბატკანი შენი სრულადდასაწველისა და შენი მსხვერპლთშეწირვით არ მომაგებდი მე პატივს . 
 ძღვნით არ გამსახურებდი [ „ არ დამიძალებია , რომ ძღვნით გემსახურა ჩემთვის “ , აქ ] » . 
 გარდა ამისა , იეჰოვას თვალში არავითარი ფასი არ ჰქონდა შესაწირავებს , რომლებიც ხალისით და სიყვარულით არ იყო გაღებული . 
 მაგალითად , ესაიას დროიდან სამი საუკუნის შემდეგ , წინასწარმეტყველ მალაქიას დღეებში , ისრაელები ნაკლიან ცხოველებს სწირავდნენ . 
 ამიტომ მალაქიამ მათ უთხრა : „ არ მეთნევით , — ამბობს ცაბაოთ უფალი , — და არ მეამება თქვენი ხელით მორთმეული ძღვენი . . . 
 მოგყავთ ნატაცები , კოჭლი და სნეული . 
 ძღვენიც ასეთივე მოგაქვთ — როგორ მეამოს მისი მიღება თქვენი ხელიდან ? — ამბობს უფალი “ . 
 ერი კარგავს პრივილეგიას 
 რა შესაძლებლობა ჰქონდა ისრაელ ერს ? 
 მაშინ , როდესაც ისრაელი მიძღვნილი ერი გახდა , იეჰოვა მათ დაჰპირდა : „ თუ მოუსმენთ ჩემს ხმას და დაიცავთ ჩემს აღთქმას , ამოგარჩევთ ჩემს საკუთრებად ყველა ხალხიდან , რადგან ჩემია მთელი ქვეყანა . 
 და თქვენ იქნებით ჩემთვის მღვდელთა სამეფოდ და წმიდა ერად “ . 
 აღთქმული მესია ამ ერიდან მოვიდოდა და პირველ რიგში მათ მიეცემოდათ ღვთის სამეფოში მმართველებად გახდომის შესაძლებლობა . 
 მაგრამ ისრაელების უმრავლესობამ არ განაგრძო მიძღვნის თანახმად ცხოვრება . 
 მათ არ მიიღეს მესია და , ბოლოს , მოკლეს კიდეც ის . 
 რა თქვა იესომ , საიდანაც ჩანს , რომ იეჰოვამ უარყო ისრაელი , როგორც მისადმი მიძღვნილი ერი ? 
 სიკვდილამდე რამდენიმე დღით ადრე იესომ იუდეველ რელიგიურ წინამძღოლებს უთხრა : « ნუთუ არასოდეს წაგიკითხავთ წმინდა წერილებში : „ მშენებლების მიერ დაწუნებული ქვა მთავარ ქვაკუთხედად იქცა ; ეს იეჰოვამ მოახდინა და ჩვენს თვალში საოცრებაა “ ? 
 სწორედ ამიტომ გეუბნებით : წაგერთმევათ ღვთის სამეფო და მიეცემა ერს , რომელიც მის ნაყოფს გამოიღებს » . 
 იმის დასანახვებლად , რომ იეჰოვამ უარყო ისრაელი , როგორც მისადმი მიძღვნილი ერი , იესომ თქვა : „ იერუსალიმო , იერუსალიმო , წინასწარმეტყველთა დამხოცველო და შენთან გამოგზავნილთა ჩამქოლავო , რამდენჯერ მოვინდომე შენი შვილების შეკრება , როგორც კრუხი იკრებს ფრთებქვეშ თავის წიწილებს , მაგრამ არ ინდომეთ . 
 აჰა , გრჩებათ თქვენი სახლი ოხრად “ . 
 იეჰოვასადმი მიძღვნილი ახალი ერი 
 რა წინასწარმეტყველური სიტყვები წარმოთქვა იეჰოვამ იერემიას დღეებში ? 
 წინასწარმეტყველ იერემიას დროს იეჰოვამ თავის ხალხთან დაკავშირებით რაღაც ახალი იწინასწარმეტყველა . 
 ბიბლიაში ვკითხულობთ : « აჰა , მოდის დღეები , — სიტყვა უფლისა , — „ და დავუდებ მე ისრაელის სახლსა და იუდას სახლს ახალ აღთქმას , არა ისეთ აღთქმას , რომელიც დავუდე მათ მამებს იმ დღეს , როდესაც ხელი მოვკიდე მათ , რომ გამომეყვანა ისინი ეგვიპტის ქვეყნიდან , ჩემი აღთქმა , რომელიც მათ დაარღვიეს , მე კი ვპატრონობდი მათ , “ — სიტყვა უფლისა . — „ რადგან ეს არის აღთქმა , რომელსაც დავუდებ ისრაელის სახლს იმ დღეების შემდეგ , “ — სიტყვა უფლისა , — „ მივცემ მათ ჩემს რჯულს და მათ გულებზე დავწერ ამას , და მე ვეყოლები მათ ღმერთად და ისინი მეყოლებიან მე ერად “ » . 
 როდის და რის საფუძველზე დაიბადა იეჰოვასადმი მიძღვნილი ახალი ერი ? 
 აღწერეთ ეს ახალი ერი . 
 ამ ახალ აღთქმას , ანუ შეთანხმებას , საფუძველი მაშინ ჩაეყარა , როდესაც ახ . 
 წ . 
 33 წელს იესო მოკვდა და თავისი სისხლის საფასური მამას წარუდგინა . 
 ახ . 
 წ . 
 33 წლის ორმოცდამეათე დღის დღესასწაულზე კი წმინდა სულის გადმოსვლითა და ახალი ერის , „ ღვთის ისრაელის “ , დაბადებით ახალი შეთანხმება ძალაში შევიდა . 
 ცხებული ქრისტიანებისთვის მიწერილ წერილში მოციქულმა პეტრემ თქვა : « თქვენ . . . 
 „ რჩეული მოდგმა ხართ , სამეფო სამღვდელოება , წმინდა ერი , ღვთისთვის გამორჩეული საკუთრება , რომ ყველგან აუწყოთ მისი აღმატებულობის შესახებ “ , ვინც სიბნელიდან თავის საოცარ სინათლეში გამოგიხმოთ . 
 ოდესღაც ხალხი არ იყავით , ახლა კი ღვთის ხალხი ხართ “ » . 
 იეჰოვასა და ხორციელ ისრაელს შორის განსაკუთრებული ურთიერთობა დასრულდა . 
 ახ . 
 წ . 
 33 წელს იეჰოვას კეთილგანწყობა ხორციელი ისრაელიდან სულიერ ისრაელზე , ქრისტიანულ კრებაზე , მესიანური სამეფოს ‘ ნაყოფის გამომღებ ერზე ’ , გადავიდა . 
 პირადი მიძღვნა 
 ახალი წელთაღრიცხვით 33 წლის ორმოცდამეათე დღის დღესასწაულზე , რა ნათლობისკენ მოუწოდა პეტრემ მსმენელებს ? 
 ახალი წელთაღრიცხვით 33 წლის ორმოცდამეათე დღის დღესასწაულის შემდეგ თითოეულ ისრაელსა თუ უცხოტომელს პირადად უნდა მიეძღვნა თავი ღვთისთვის და მონათლულიყო „ მამის , ძისა და წმინდა სულის სახელით “ * . 
 ორმოცდამეათე დღის დღესასწაულზე მოციქულმა პეტრემ სასიხარულო ცნობისადმი კეთილად განწყობილ იუდეველებსა და პროზელიტებს უთხრა : „ მოინანიეთ და მოინათლეთ იესო ქრისტეს სახელით , რათა ცოდვები მოგეტევოთ , და მიიღებთ უანგარო ძღვენს — წმინდა სულს “ . 
 ამ იუდეველებსა და პროზელიტებს თავიანთი ნათლობით არა მარტო ის უნდა ეჩვენებინათ , რომ იეჰოვას უძღვნიდნენ სიცოცხლეს , არამედ ისიც , რომ იესოს მიიჩნევდნენ საშუალებად , რომლის დახმარებითაც იეჰოვა მათ ცოდვებს მიუტევებდა . 
 მათ იესო იეჰოვას მიერ დანიშნულ მღვდელმთავრად და თავიანთ წინამძღოლად , ქრისტიანული კრების თავად , უნდა ეღიარებინათ . 
 როგორ გახდნენ პავლეს დღეებში სწორად განწყობილი ადამიანები — იუდეველები თუ არაიუდეველები — სულიერი ისრაელის ნაწილი ? 
 წლების შემდეგ მოციქულმა პავლემ თქვა : „ წავედი დამასკოში , შემდეგ იერუსალიმში , მთელი იუდეის ქვეყანაში და უცხოტომელებთან და ვაცნობე ყველას , რომ უნდა მოენანიებინათ , მონანიების დამამტკიცებელი საქმეები ეკეთებინათ და ღვთისკენ მოქცეულიყვნენ “ . 
 ხალხის — ებრაელებისა თუ არაებრაელების — დარწმუნების შემდეგ , რომ იესო იყო ქრისტე ანუ მესია , პავლე მათ დაეხმარა , ღვთისადმი თავი მიეძღვნათ და მონათლულიყვნენ . 
 ღვთისკენ მოქცევით ეს ახალი მოწაფეები სულიერი ისრაელის წევრები გახდნენ . 
 რა ბეჭდის დასმა უახლოვდება დასასრულს და რა სხვა საქმიანობა მიმდინარეობს სწრაფად ? 
 დღეს სულიერი ისრაელის დარჩენილი ნაწილისთვის ბეჭდის საბოლოო დასმა დასასრულს უახლოვდება . 
 როდესაც ეს დასრულდება , „ ოთხ ანგელოზს “ , რომლებიც „ დიდი გასაჭირის “ ქარებს აკავებენ , ნება მიეცემათ , გაუშვან ისინი . 
 ამასობაში სწრაფად მიმდინარეობს „ უამრავი ხალხის “ ანუ იმ ადამიანების შეკრება , რომლებსაც დედამიწაზე მარადიულად ცხოვრების იმედი აქვთ . 
 ეს „ სხვა ცხვრები “ ნებაყოფლობით ირჩევენ ‘ კრავის მიერ დაღვრილი სისხლისადმი ’ რწმენის გამოვლენას და იეჰოვასადმი მიძღვნის ნიშნად ინათლებიან . 
 მათ შორის არის მრავალი ახალგაზრდაც , რომლებიც ქრისტიანულ ოჯახებში აღიზარდნენ . 
 თუ თქვენც ერთ – ერთი მათგანი ხართ , ალბათ , დაგაინტერესებთ მომდევნო სტატიის წაკითხვა . 
 [ სქოლიოები ] 
 იხილეთ 2003 წლის 15 მაისის „ საგუშაგო კოშკი “ , გვერდები 30 , 31 . 
 გამეორებისთვის 
 • რატომ არ უნდა მიეძღვნა პირადად თავი იეჰოვასთვის ისრაელთა ახალ თაობას ? 
 • როგორ შეეძლოთ ისრაელებს ეჩვენებინათ , რომ თავიანთი მიძღვნის თანახმად ცხოვრობდნენ ? 
 • რატომ უარყო იეჰოვამ ისრაელი , როგორც მისადმი მიძღვნილი ერი , და როგორ მოხდა მისი სხვა ერით შეცვლა ? 
 • ახ . 
 წ . 
 33 წლის ორმოცდამეათე დღის დღესასწაულიდან რა უნდა გაეკეთებინათ როგორც იუდეველებს , ისე არაიუდეველებს იმისათვის , რომ სულიერი ისრაელის წევრები გამხდარიყვნენ ? 
 [ სურათი 21 გვერდზე ] 
 ისრაელის ახალი თაობის წარმომადგენლები ღვთის რჩეული ერის შვილებად იბადებოდნენ . 
 [ სურათი 23 გვერდზე ] 
 თითოეულ ისრაელს პირადად უნდა გადაეწყვიტა , ემსახურებოდა თუ არა ღმერთს . 
 [ სურათი 23 გვერდზე ] 
 ნებაყოფლობითი შესაწირავები ისრაელებს საშუალებას აძლევდა , იეჰოვასადმი თავიანთი სიყვარული გამოევლინათ . 
 [ სურათი 25 გვერდზე ] 
 ახ . 
 წ . 
 33 წლის ორმოცდამეათე დღის დღესასწაულის შემდეგ ქრისტეს მიმდევრებს პირადად უნდა მიეძღვნათ თავი ღვთისთვის და ამის ნიშნად მონათლულიყვნენ . 
 ახალგაზრდებო , აირჩიეთ იეჰოვას მსახურება ! 
 „ აირჩიეთ დღეს , ვის ემსახუროთ “ . 
 1 , 2 . 
 ნათლობასთან დაკავშირებით როგორმა მრწამსმა გაიდგა ფესვი ქრისტიანულ სამყაროში ? 
 „ მიეცით ბავშვებს საშუალება , გაიცნონ ქრისტე და შემდეგ გახდნენ ქრისტიანები “ . 
 ეს სიტყვები ღვთისმეტყველმა ტერტულიანემ ახ . 
 წ . 
 II საუკუნის ბოლოს დაწერა . 
 ის პროტესტს აცხადებდა ახალშობილის ნათლობაზე . 
 ამ რიტუალმა ფესვები ტერტულიანეს დღეებში გაიდგა მაშინ , როცა ქრისტიანები განდგომილების გზას დაადგნენ . 
 ტერტულიანესგან განსხვავებით , ეკლესიის მამა ავგუსტინე ამტკიცებდა , რომ ნათლობა კაცობრიობის ისტორიის დასაწყისში ჩადენილი პირველი ცოდვისგან წმენდს ადამიანს ; ის ბავშვები კი , რომლებიც მოუნათლავები კვდებიან , ჯოჯოხეთში ხვდებიან . 
 ნათლობაზე ასეთი შეხედულება სრულიად ეწინააღმდეგება ბიბლიას . 
 ასეთმა მრწამსმა ის განაპირობა , რომ ბავშვებს დაბადებისთანავე ნათლავენ . 
 ქრისტიანული სამყაროს ბევრ ეკლესიაში ჩვილებს დღემდე ნათლავენ . 
 ასევე ისტორია ნათელყოფს , რომ მმართველები და ეგრეთ წოდებული ქრისტიანული სამყაროს რელიგიური ლიდერები დაპყრობილ „ წარმართებს “ მონათვლას აიძულებდნენ . 
 მაგრამ ბიბლია მხარს არ უჭერს არც ჩვილების ნათლობას და არც იძულებით ნათლობას . 
 ნათლობა გააზრებულად 
 3 , 4 . 
 რა დაეხმარებათ ბავშვებს , რომლებსაც ქრისტიანი მშობლები ჰყავთ , ნებაყოფლობით მიუძღვნან თავი იეჰოვას ? 
 როგორც ბიბლიაშია ნაჩვენები , ღმერთი ბავშვს , რომლის თუნდაც ერთი მშობელი ღვთის ერთგული მსახურია , „ წმინდად “ მიიჩნევს . 
 ნიშნავს ეს იმას , რომ ბავშვი ავტომატურად ხდება იეჰოვას მიძღვნილი მსახური ? 
 რასაკვირველია , არა . 
 ბავშვები , რომლებსაც ქრისტიანი მშობლები ზრდიან , ისეთ რჩევა – დარიგებებს იღებენ , რომ შეიძლება აღიძრან , ნებაყოფლობით მიუძღვნან თავი იეჰოვას . 
 ბრძენმა მეფე სოლომონმა დაწერა : « დაიცავი , შვილო ჩემო , მამაშენის მცნებანი და დედაშენის სწავლებას ნუ მიატოვებ . . . 
 სიარულისას წინ წარგიძღვება , დაწოლისას დაგიფარავს , გამოღვიძებისას საუბარს დაგიწყებს . 
 რადგან მცნება სანთელია და მოძღვრება — სინათლე , ცხოვრების [ „ სიცოცხლის “ , აქ ] გზა კი — დამრიგებლური შეგონება » . 
 თუ მოზარდები ხალისით მიჰყვებიან ქრისტიანი მშობლების რჩევა – დარიგებებს , დაცულნი იქნებიან . 
 სოლომონი დასძენს : „ ბრძენი შვილი მამას ახარებს , ბრიყვი შვილი კი დედამისის დარდია “ ; „ ისმინე , შვილო , და დაბრძენდი და მიმართე შენი გული სარწმუნო გზაზე “ . 
 მოზარდებო , თუ გსურთ , რომ სწორად აღიზარდოთ , სიხარულით მიიღეთ მშობლებისგან შეგონება და რჩევა – დარიგებები . 
 არავინ არის დაბადებიდან ბრძენი . 
 მაგრამ ყველას შეუძლია დაბრძენდეს და ნებაყოფლობით დაადგეს „ სიცოცხლის გზას “ . 
 რას ნიშნავს „ დარიგება “ ? 
 რა რჩევა მისცა პავლემ მამებსა და შვილებს ? 
 პავლე მოციქულმა დაწერა : « ბავშვებო , დაუჯერეთ თქვენს მშობლებს უფალში , რადგან ეს არის მართალი საქციელი : „ პატივი ეცი მამას და დედას , — ეს არის პირველი მცნება დანაპირებით , — რომ კარგად წაგივიდეს საქმე და დღეგრძელი იყო დედამიწაზე “ . 
 თქვენ კი , მამებო , ნუ გააღიზიანებთ თქვენს შვილებს , არამედ იზრუნეთ მათზე — იეჰოვას მოსაწონად აღზარდეთ და დაარიგეთ » . 
 6 , 7 . 
 რას ნიშნავს ბავშვების ‘ იეჰოვას მოსაწონად დარიგება ’ და რატომ არ უნდა ჩაითვალოს უმართებულოდ ის , თუ მშობლები გავლენას ახდენენ შვილებზე ? 
 ნუთუ უმართებულოა , მშობლებმა გავლენა მოახდინონ შვილებზე და ‘ იეჰოვას მოსაწონად აღზარდონ და დაარიგონ ’ ? 
 რასაკვირველია , არა . 
 ვინ დაადანაშაულებს მშობლებს იმაში , თუ შვილებს ასწავლიან , რა არის ქრისტიანისთვის სწორი და ზნეობრივად მისაღები ? 
 ათეისტებს არ განსჯიან იმის გამო , რომ შვილებს ათეისტებად ზრდიან . 
 კათოლიკეები თავს ვალდებულად თვლიან , შვილები კათოლიკური რწმენით აღზარდონ , რის გამოც იშვიათად ხვდებიან კრიტიკას . 
 მსგავსად , იეჰოვას მოწმეები არ უნდა გახდნენ კრიტიკის სამიზნე , როდესაც ცდილობენ , ისე აღზარდონ შვილები , რომ ძირითადი ჭეშმარიტებისა და ზნეობრივი პრინციპების საფუძველზე მათი აზროვნება შეესაბამებოდეს იეჰოვას აზროვნებას . 
 „ ახალი აღთქმის თეოლოგიური ლექსიკონის “ თანახმად , ეფესოელების 6 : 4 – ში „ დარიგებად “ ნათარგმნი ბერძნული სიტყვა ნიშნავს პროცესს , „ ეცადო აზროვნების შეცვლას , შეცდომების გამოსწორებას და სულიერი ხედვის გაუმჯობესებას “ . 
 რისი თქმა შეიძლება , თუ მოზარდი ეწინააღმდეგება მშობლების დარიგებას , რადგან თანატოლების გავლენის ქვეშ არის და სურს , მათსავით მოიქცეს ? 
 ვინ ახდენს ამ შემთხვევაში ბავშვებზე უარყოფით გავლენას — მშობლები თუ თანატოლები ? 
 შეიძლება მოზარდს თანატოლი უბიძგებდეს , გამოიყენოს ნარკოტიკები , მიიღოს ზომაზე მეტი ალკოჰოლი ან უზნეო საქციელი ჩაიდინოს . 
 განა უნდა განისაჯოს ამ დროს მშობელი , რომელიც ცდილობს , შვილს აზროვნება გამოუსწოროს და მოსალოდნელი საშიშროებების დანახვაში დაეხმაროს ? 
 რამ ‘ დაარწმუნა ’ ტიმოთე , ერწმუნა ჭეშმარიტება და ქრისტიანი გამხდარიყო ? 
 პავლე მოციქულმა ახალგაზრდა ტიმოთეს მისწერა : „ შენ კი კვლავაც იმას მიჰყევი , რაც გისწავლია და რაშიც დარწმუნებულხარ , რადგან იცი , რა ხალხისგან ისწავლე , თანაც ჩვილობიდანვე იცი წმინდა წერილები , რომლებსაც ქრისტე იესოში რწმენით შეუძლია შენი დაბრძენება გადასარჩენად “ . 
 დედამ და ბებიამ ტიმოთეს ჩვილობიდანვე ჩაუნერგეს წმინდა წერილების საფუძველზე ღვთისადმი რწმენა . 
 როდესაც ისინი ქრისტიანები გახდნენ , არ აიძულეს ტიმოთე , ერწმუნა ჭეშმარიტება და ქრისტიანი გამხდარიყო . 
 ამაში ტიმოთე დედისა და ბებიის საფუძვლიანმა მსჯელობამ ‘ დაარწმუნა ’ , რაც წმინდა წერილებზე იყო დაფუძნებული . 
 იეჰოვა არჩევნის საშუალებას გაძლევს 
 ა ) რა უბოძა იეჰოვამ ადამიანებს და რატომ ? 
 ბ ) როგორ გამოიყენა ღვთის მხოლოდშობილმა ძემ ნების თავისუფლება ? 
 იეჰოვამ რობოტებად არ შექმნა ადამიანები , რომლებიც მისი ნების შესასრულებლად დაპროგრამებულები იქნებოდნენ და არჩევნის საშუალება არ ექნებოდათ . 
 ნაცვლად ამისა , იეჰოვამ მათ ნების თავისუფლება უბოძა . 
 ღმერთს სურს , რომ ნებაყოფლობით ვემორჩილებოდეთ . 
 მას ძალიან ახარებს , როცა ახალგაზრდა თუ ხანდაზმული სიყვარულით ემსახურება . 
 ამ მხრივ შესანიშნავი მაგალითი დაგვიტოვა ღვთის მხოლოდშობილმა ძემ , რომლის შესახებაც იეჰოვამ განაცხადა : „ ეს არის ჩემი საყვარელი ძე , რომელიც მე მოვიწონე “ . 
 მხოლოდშობილმა ძემ კი თავის ზეციერ მამაზე თქვა : „ შენი ნების შესრულება მახარებს , ჩემო ღმერთო , და ჩემშია შენი კანონი “ . 
 რა არის აუცილებელი იმისათვის , რომ ჩვენი მსახურება მოსაწონი იყოს იეჰოვასთვის ? 
 იეჰოვა მოელის , რომ ისინი , რომლებიც მისი ძის მეშვეობით ემსახურებიან მას , იესოს მსგავსად , ნებაყოფლობით გამოავლენენ მორჩილებას . 
 ფსალმუნმომღერალმა იწინასწარმეტყველა : „ შენი ხალხი მოხალისედ წამოვა შენი გალაშქრების ჟამს ; წმიდა ბრწყინვალებით , განთიადის საშოდან გშობე , ვითარცა ცვარი “ . 
 იეჰოვას ორგანიზაციაში , რომელიც ზეციერი და მიწიერი ნაწილისგან შედგება , ყველა სიყვარულით ემორჩილება იეჰოვას . 
 სწორედ ამ პრინციპით მოქმედებს ღვთის ორგანიზაცია . 
 რა არჩევანი უნდა გააკეთონ ახალგაზრდებმა , რომლებიც ქრისტიანულ ოჯახში აღიზარდნენ ? 
 ამიტომ ახალგაზრდებო , თქვენ უნდა გესმოდეთ , რომ ვერც მშობლები და ვერც ქრისტიანი უხუცესები ვერ გაიძულებენ მონათვლას . 
 თქვენ თავად უნდა გსურდეთ იეჰოვასთვის მსახურება . 
 იესო ნავეს ძემ ისრაელებს უთხრა : „ ემსახურეთ მას [ იეჰოვას ] წრფელად და ერთგულად . . . 
 აირჩიეთ დღეს , ვის ემსახუროთ “ . 
 ასე რომ , საკუთარი ნებით უნდა მიუძღვნათ თავი იეჰოვას და მისი ნება შეასრულოთ . 
 პასუხისმგებლობის საკუთარ თავზე აღება 
 ა ) რას ვერ გააკეთებენ მშობლები შვილების ნაცვლად ? 
 ბ ) როდის შეუძლია მოზარდს , პასუხისმგებლობა აიღოს საკუთარ თავზე და აირჩიოს იეჰოვას მსახურება ? 
 დადგება დრო , როცა თქვენ , ახალგაზრდებო , მშობლებისგან დამოუკიდებლად მოგიწევთ გადაწყვეტილებების მიღება . 
 მოწაფე იაკობმა დაწერა : „ ვინც იცის , რა არის სწორი , მაგრამ არ აკეთებს , ცოდვად ეთვლება “ . 
 მშობლებს არ შეუძლიათ შვილების ნაცვლად ემსახურონ იეჰოვას და არც შვილებს — მშობლების ნაცვლად . 
 გაეცანი იეჰოვას განზრახვებს ? 
 გაძლევს ასაკი იმის საშუალებას , რომ ჩასწვდე ნასწავლს და პირადი ურთიერთობა განივითარო იეჰოვასთან ? 
 განა გონივრული არ იქნებოდა , გეფიქრა , რომ ღმერთი გთვლის ისეთ პიროვნებად , რომელსაც შეუძლია მისთვის მსახურება ? 
 რა კითხვები უნდა დაუსვას მოუნათლავმა მოზარდმა საკუთარ თავს ? 
 ხარ მოუნათლავი მაუწყებელი , რომელსაც ქრისტიანი მშობლები ზრდიან ? 
 ესწრები ქრისტიანულ შეხვედრებს ? 
 უზიარებ ადამიანებს სამეფოს შესახებ სასიხარულო ცნობას ? 
 თუ ასეა , გულახდილად ჰკითხე საკუთარ თავს : „ რატომ ვაკეთებ ამას ? “ , „ იმიტომ ხომ არა , რომ მშობლები მოელიან ამას ჩემგან ? “ , „ თუ მე მინდა , ვასიამოვნო იეჰოვას ? “ . 
 „ დავრწმუნდი , ‘ რომ ღვთის ნება კარგი , მოსაწონი და სრულყოფილია ’ ? “ . 
 რატომ არ უნდა დააყოვნო მონათვლა ? 
 რომელი ბიბლიური მაგალითებიდან ჩანს , რომ უმიზეზოდ არ უნდა დააყოვნოთ ნათლობა ? 
 „ რა მიშლის ხელს , რომ მოვინათლო ? “ . 
 ასეთი კითხვა დაუსვა მქადაგებელ ფილიპეს ეთიოპმა საჭურისმა , რომელსაც ახალი გაგებული ჰქონდა იესოს , როგორც მესიის , შესახებ . 
 ეს საკმარისი აღმოჩნდა საჭურისისთვის , არ დაეყოვნებინა ნათლობა . 
 მან საჯაროდ განაცხადა , რომ სურდა ქრისტიანული კრების წევრად გახდომა და იეჰოვასთვის მსახურება , რადგან ეს სიხარულს მოუტანდა . 
 ერთ ქალს , ლიდიას , ღმერთმა „ გული გაუხსნა , რომ ყურადღებით მოესმინა პავლეს ნათქვამი “ . 
 ის ოჯახთან ერთად დაუყოვნებლივ მოინათლა . 
 ფილიპეში მცხოვრებმა ზედამხედველმაც მოუსმინა პავლესა და სილას , როდესაც „ იეჰოვას სიტყვა აუწყეს მას “ და „ ის და ყველა მისიანი დაუყოვნებლივ მოინათლნენ “ . 
 ასე რომ , თუ იეჰოვასა და მისი განზრახვების შესახებ საფუძვლიანი ცოდნა გაქვს მიღებული , გულწრფელად გსურს მისი ნების შესრულება , კარგი რეპუტაციით სარგებლობ ქრისტიანულ კრებაში , რეგულარულად ესწრები შეხვედრებს და ქადაგებ სამეფოს შესახებ , რატომ უნდა დააყოვნო მონათვლა ? . 
 15 , 16 . 
 ა ) რატომ იკავებს თავს ზოგი ახალგაზრდა მონათვლისგან ? 
 ბ ) როგორ იცავს ახალგაზრდებს იეჰოვასადმი თავის მიძღვნა და მონათვლა ? 
 იმიტომ ხომ არ აყოვნებ ამ მნიშვნელოვანი ნაბიჯის გადადგმას , რომ არასწორი საქციელის ჩადენის გეშინია ? 
 დაფიქრდი : ნუთუ უარს იტყოდი მართვის უფლების აღებაზე მხოლოდ იმიტომ , რომ გეშინია ავარიაში მოხვედრის ? 
 რა თქმა უნდა , არა . 
 მსგავსად , თუ ნათლობისთვის მზად ხარ , ნუ დააყოვნებ ამ ნაბიჯის გადადგმას . 
 თუ თავს მიუძღვნი იეჰოვას და მზად იქნები მისი ნების შესასრულებლად , ყველაფერს გააკეთებ იმისათვის , რომ წინააღმდეგობა გაუწიო ცოდვილ მიდრეკილებებს . 
 ძვირფასო ახალგაზრდებო , ნუ ფიქრობთ , თუ გადადებთ ნათლობას , ამით თავს აარიდებთ პასუხისმგებლობას ! 
 იმის მიუხედავად , მოინათლებით თუ არა , იეჰოვას წინაშე მაინც იქნებით პასუხისმგებელნი თქვენს მოქმედებებზე . 
 მთელ მსოფლიოში უამრავ მოწმეს შეუძლია თქვას , რომ მოზარდობის ასაკში ამ მნიშვნელოვანი გადაწყვეტილების მიღებამ დიდი დახმარება გაუწია მათ . 
 დავფიქრდეთ დასავლეთ ევროპაში მცხოვრები 23 წლის ქრისტიანის მაგალითზე . 
 ის ამბობს , რომ 13 წლის ასაკში მონათვლა დაეხმარა , გაქცეოდა „ ახალგაზრდულ სურვილებს “ . 
 მან სრული დროით მსახურება მოზარდობის ასაკში დაიწყო . 
 დღეს ის სიხარულით მსახურობს იეჰოვას მოწმეების ერთ – ერთ ფილიალში . 
 ახალგაზრდებო , იეჰოვა უხვად გაკურთხებთ , თუ მის მსახურებას აირჩევთ . 
 ცხოვრების კიდევ რომელ სფეროებშია საჭირო , ‘ ჩასწვდეთ , რა არის იეჰოვას ნება ’ ? 
 მიძღვნა და ნათლობა ახალი ცხოვრების დასაწყისია . 
 ეს არის ეტაპი , როდესაც ცხოვრების ყველა სფეროში იეჰოვას ნებას ითვალისწინებ . 
 იეჰოვასთვის თავის მიძღვნა გულისხმობს ‘ დროის გამოსყიდვას ’ . 
 როგორ არის ეს შესაძლებელი ? 
 ნაცვლად იმისა , რომ დრო ფუჭი საქმეებისთვის დავხარჯოთ , ის ბიბლიის საგულდაგულო შესწავლას , შეხვედრებზე რეგულარულად დასწრებასა და , შეძლებისდაგვარად , „ სასიხარულო ცნობის “ ქადაგებას უნდა მივუძღვნათ . 
 მიძღვნა და იეჰოვას ნების შესრულების სურვილი დადებით გავლენას ახდენს ჩვენი ცხოვრების ყველა სფეროზე ; ამაში შეიძლება იგულისხმებოდეს ის , თუ როგორ ვისვენებთ , რამდენად ვავლენთ ზომიერებას ჭამისა და სმის დროს და როგორ მუსიკას ვუსმენთ . 
 რატომ არ აირჩევთ უკვე დღეს გართობისა და დასვენების ისეთ სახეობებს , რაც მთელი მარადიულობის მანძილზე მოგიტანთ სიამოვნებას ? 
 დღეს ათასობით ახალგაზრდა მოწმეს შეუძლია გაგიზიაროთ , როგორ ერთობიან . 
 ეს სასარგებლო გართობის სახეობებია , რადგან „ იეჰოვას ნებას “ შეესაბამება . 
 „ თქვენთან წამოვალთ “ 
 რა კითხვა უნდა დაუსვან მოზარდებმა საკუთარ თავს ? 
 ძვ . 
 წ . 
 1513 წლიდან ახ . 
 წ . 
 33 წლამდე , ორმოცდამეათე წლის დღესასწაულამდე , იეჰოვას დედამიწაზე არჩეული ჰყავდა ერი . 
 ისინი ღვთის მოწმეები იყვნენ და თაყვანს სცემდნენ მას . 
 ეს ისრაელი ერი იყო . 
 ორმოცდამეათე დღის დღესასწაულიდან მოყოლებული იეჰოვას დედამიწაზე ახალი „ ერი “ ჰყავს — სულიერი ისრაელი — „ ხალხი თავისი სახელისთვის “ . 
 მოციქულმა პავლემ განაცხადა , რომ ქრისტემ ‘ თავის საკუთრებად განწმინდა ერი , კარგი საქმეების მოშურნე ’ . 
 თქვენ , ახალგაზრდებო , თავად შეგიძლიათ განსაზღვროთ , რომელია ეს ერი . 
 ვინ არიან დღეს „ რწმენის დამცველი მართალი ერის “ წარმომადგენლები , რომლებიც ბიბლიური პრინციპების თანახმად ცხოვრობენ , იეჰოვას ერთგული მოწმეები არიან და სამეფოს , კაცობრიობის ერთადერთი იმედის , შესახებ ქადაგებენ ? . 
 დაუკვირდით ქრისტიანული სამყაროს ეკლესიებსა და სხვა რელიგიებს , და დაფიქრდით , რამდენად შეესაბამება მათი საქციელი ბიბლიურ მოთხოვნებს . 
 რაში დარწმუნდა მილიონობით ადამიანი ? 
 მთელ მსოფლიოში მილიონობით ადამიანი , მათ შორის ბევრი ახალგაზრდა , დარწმუნდა , რომ სულით ცხებულთა დარჩენილი ნაწილი წარმოადგენს „ მართალ ერს “ . 
 ეს ადამიანები სულიერ ისრაელს ეუბნებიან : „ თქვენთან წამოვალთ , რადგან გაგებული გვაქვს , რომ თქვენთან არის ღმერთი “ . 
 ჩვენ ვიმედოვნებთ და ვლოცულობთ , რომ თქვენ , ახალგაზრდებო , გადაწყვეტთ იეჰოვას ხალხს შორის ყოფნას და ამგვარად , ‘ აირჩევთ სიცოცხლეს ’ — მარადიულ სიცოცხლეს იეჰოვას მიერ დამყარებულ ახალ ქვეყნიერებაში . 
 გამეორება 
 • რას ნიშნავს „ დარიგება “ ? 
 • როგორ მსახურებას იწონებს იეჰოვა ? 
 • რა არჩევნის წინაშე დგანან ახალგაზრდები , რომლებიც ქრისტიანულ ოჯახებში იზრდებიან ? 
 • უმიზეზოდ რატომ არ უნდა გადადოთ ნათლობა ? 
 [ სურათები 26 გვერდზე ] 
 ვის უსმენ ? 
 [ სურათი 28 გვერდზე ] 
 როგორ დაგიცავს იეჰოვასადმი თავის მიძღვნა და ნათლობა ? 
 [ სურათი 29 გვერდზე ] 
 რა გიშლის ხელს , რომ მოინათლო ? 
 ნუ იდრტვინებთ ! 
 „ ყველაფერი ბუზღუნის . . . 
 გარეშე [ უდრტვინველად ] აკეთეთ “ . 
 1 , 2 . 
 რა რჩევა მისცა პავლე მოციქულმა ფილიპელ და კორინთელ ქრისტიანებს , და რატომ ? 
 პირველ საუკუნეში , ქალაქ ფილიპეში არსებულ ქრისტიანულ კრებას მოციქულმა პავლემ ღვთისგან შთაგონებული წერილი გაუგზავნა . 
 პავლემ შეაქო თანამორწმუნეები გულუხვობისა და გულმოდგინებისთვის და კმაყოფილება გამოთქვა მათი კარგი საქმეების გამო . 
 მიუხედავად ამისა , პავლემ შეახსენა ფილიპელებს , ყველაფერი უდრტვინველად გაეკეთებინათ . 
 რატომ მისცა პავლემ მათ ეს რჩევა ? 
 პავლეს კარგად ესმოდა , რა შედეგები შეიძლება მოჰყოლოდა დრტვინვას . 
 რამდენიმე წლით ადრე მან კორინთის კრებისთვის გაგზავნილ წერილში აღნიშნა , თუ რა სახიფათო იყო უკმაყოფილების სულის გამოხატვა . 
 პავლემ მაგალითად მოიყვანა ისრაელების შემთხვევა , რომლებმაც უდაბნოში არაერთხელ განარისხეს იეჰოვა . 
 ამის მიზეზი იყო არასწორი სურვილები , კერპთაყვანისმცემლობა , მეძაობა და ის , რომ სცდიდნენ იეჰოვას და დრტვინავდნენ . 
 პავლე კორინთელებს მოუწოდებდა , ესწავლათ ისრაელების შეცდომებზე . 
 მან დაწერა : „ ნურც ვიბუზღუნებთ [ ვიდრტვინებთ ] , როგორც ზოგიერთი ბუზღუნებდა [ დრტვინავდა ] და შემმუსვრელისგან დაიღუპნენ “ . 
 რატომ იქნება ჩვენთვის სასარგებლო მსჯელობა დრტვინვასთან დაკავშირებით ? 
 იეჰოვას მსახურები დღესაც ვავლენთ ისეთივე სულს , როგორსაც ფილიპეში მცხოვრები ქრისტიანები ავლენდნენ . 
 ჩვენ გულმოდგინედ ვცდილობთ სიკეთის კეთებას და ურთიერთსიყვარულით გამოვირჩევით . 
 თუმცა , როდესაც ვფიქრობთ , თუ რა სავალალო მდგომარეობამდე მიიყვანა დრტვინვამ წარსულში ღვთის მსახურები , ჩვენც გვსურს , გულთან ახლოს მივიტანოთ რჩევა : „ ყველაფერი ბუზღუნის . . . 
 გარეშე [ უდრტვინველად ] აკეთეთ “ . 
 უპირველესად განვიხილავთ რამდენიმე ბიბლიურ მაგალითს . 
 შემდეგ კი ვიმსჯელებთ იმაზე , თუ როგორ შეგვიძლია თავიდან ავიცილოთ დრტვინვის საზიანო შედეგები . 
 ბოროტი კრებული დრტვინავს იეჰოვას წინააღმდეგ 
 როგორ დრტვინავდნენ ისრაელები უდაბნოში ? 
 ებრაული სიტყვა , რომელიც ნიშნავს „ დრტვინვას , ბუზღუნს , ჩივილს ან წუწუნს “ , ბიბლიაში გვხვდება იმ მონაკვეთში , სადაც აღწერილია უდაბნოში ისრაელების 40 – წლიანი მოგზაურობა . 
 ისრაელები უკმაყოფილოები იყვნენ თავიანთი მდგომარეობით და ამის გამო დრტვინავდნენ . 
 მაგალითად , ეგვიპტის მონობიდან გათავისუფლების შემდეგ მხოლოდ რამდენიმე კვირა იყო გასული , რომ „ დაიწყო დრტვინვა ისრაელის ძეების მთელმა კრებულმა უდაბნოში მოსესა და აარონის წინააღმდეგ “ ( აქ ) . 
 ისრაელები უკმაყოფილებას საკვების გამო გამოხატავდნენ და ამბობდნენ : „ ნეტა უფლის ხელით გავმწყდარიყავით ეგვიპტის ქვეყანაში , როცა ვუსხედით ჩვენს ხორცის ქვაბებს , და ძღომაზე ვჭამდით პურს . 
 აჰა , გამოგვიყვანეთ ამ უდაბნოში , რომ მთელი ეს კრებული შიმშილით გაწყვიტოთ “ . 
 სინამდვილეში ვის მიმართ გამოხატავდნენ ისრაელები უკმაყოფილებას ? 
 სინამდვილეში იეჰოვა ზრუნავდა ისრაელებზე და სიყვარულით აძლევდა მათ უდაბნოში ყველაფერს , რაც სჭირდებოდათ , მათ შორის საკვებსა და წყალს . 
 ისრაელებს ნამდვილად არ ემუქრებოდათ უდაბნოში შიმშილით სიკვდილი . 
 მაგრამ მათ დრტვინვა დაიწყეს , რადგან უკმაყოფილების სული ჰქონდათ და აზვიადებდნენ მდგომარეობას . 
 მართალია , ისინი მოსესა და აარონის მიმართ გამოხატავდნენ უკმაყოფილებას , მაგრამ იეჰოვას თვალსაზრისით ეს უკმაყოფილება მის მიმართ იყო გამოთქმული . 
 მოსემ ისრაელებს უთხრა : „ ისმინა უფალმა თქვენი დრტვინვა , მასზე რომ დრტვინავდით . 
 ხოლო ჩვენ ვინ ვართ ? 
 ჩვენზე კი არ დრტვინავთ , არამედ უფალზე “ . 
 6 , 7 . 
 როგორც რიცხვნის 14 : 1 — 3 – დან ვიგებთ , როგორ შეიცვალეს ისრაელებმა აზროვნება ? 
 ამ ამბიდან არცთუ ისე დიდი ხნის შემდეგ ისრაელებმა კვლავ დაიწყეს დრტვინვა . 
 მოსემ 12 კაცი აღთქმული მიწის დასაზვერად გაგზავნა . 
 მათგან 10 ცუდი ამბით დაბრუნდა . 
 რა მოჰყვა ამას შედეგად ? 
 « დრტვინავდა ყოველი ისრაელის ძე მოსეზე და აარონზე , და უთხრა მათ მთელმა თემმა : „ ნეტავ დავხოცილიყავით ეგვიპტის ქვეყანაში , ან ნეტავი ამ უდაბნოში დავხოცილიყავით ! 
 რად შეჰყავს ჩვენი თავი უფალს ამ ქვეყანაში [ ქანაანში ] , მახვილით რომ დავეცეთ ? 
 ჩვენი ცოლები და ჩვენი ბავშვები ნადავლად იქცევიან . 
 განა უკეთესი არ იქნება ჩვენთვის ეგვიპტეში დაბრუნება ? “ » . 
 რა მალე შეიცვალეს ისრაელებმა აზროვნება ! 
 ეგვიპტიდან გათავისუფლებისა და წითელი ზღვის გადაკვეთის შემდეგ მადლიერების ნიშნად მათ იეჰოვას საგალობელი უმღერეს . 
 მაგრამ უდაბნოში არსებული არასასურველი პირობებისა და ქანაანელების შიშის გამო მადლიერების ადგილი უკმაყოფილების სულმა დაიკავა . 
 ნაცვლად იმისა , რომ თავისუფლებისთვის ღვთის მადლიერნი ყოფილიყვნენ , ისინი ადანაშაულებდნენ მას , თითქოს რაღაც მნიშვნელოვანი აკლდათ . 
 ისრაელების დრტვინვა იმაზე მეტყველებდა , რომ ისინი სათანადოდ არ აფასებდნენ იმას , რასაც იეჰოვა მათთვის აკეთებდა . 
 ამიტომ გასაკვირი არ არის , რომ იეჰოვამ მათზე თქვა : „ როდემდე უნდა დრტვინავდეს ეს ბოროტი თემი ჩემზე ? “ . 
 დრტვინვის მაგალითები პირველი საუკუნიდან 
 8 , 9 . 
 დრტვინვასთან დაკავშირებულ რომელ მაგალითებს ვხვდებით ბერძნულ წერილებში ? 
 ქვემოთ მოყვანილი მაგალითები უკავშირდება ადამიანებს , რომლებიც , როგორც ჩანს , ხმამაღლა გამოთქვამდნენ თავიანთ უკმაყოფილებას . 
 როდესაც იესო ქრისტე ახ . 
 წ . 
 32 წელს იერუსალიმში კარვობის დღესასწაულზე ავიდა , „ ხალხში დიდი მითქმა - მოთქმა იყო მასზე “ . 
 ისინი ლაპარაკობდნენ იესოზე ; ზოგი კარგს ამბობდა მასზე , ზოგი — ცუდს . 
 როდესაც იესო და მისი მოწაფეები გადასახადების ამკრეფ ლევისთან , იგივე მათესთან , მივიდნენ სტუმრად , ფარისევლები და მწიგნობრები დრტვინავდნენ მათზე და ამბობდნენ : „ რატომ ჭამთ და სვამთ გადასახადების ამკრეფებთან და ცოდვილებთან ? “ . 
 მოგვიანებით , გალილეაში „ იუდეველებმა ბუზღუნი [ დრტვინვა ] დაიწყეს მის [ იესოს ] ნათქვამზე “ , რადგან მან თქვა „ ზეციდან ჩამოსული პური ვარო “ . 
 იესოს ზოგი მოწაფეც კი უკმაყოფილო იყო მისი ნათქვამით , რის გამოც დრტვინვა დაიწყეს . 
 10 , 11 . 
 რატომ გამოხატეს უკმაყოფილება ბერძნულენოვანმა იუდეველებმა და რის სწავლა შეუძლიათ უხუცესებს მოციქულების მოქმედებიდან ? 
 უკმაყოფილების გამოხატვის კიდევ ერთი — თუმცა განსხვავებული შედეგის მქონე — მაგალითია ის , რაც ახ . 
 წ . 
 33 წლის ორმოცდამეათე დღის დღესასწაულიდან მალევე მოხდა . 
 იუდეაში მცხოვრები მორწმუნეები სტუმართმოყვარეობას ავლენდნენ მრავალი ახალი მოწაფის მიმართ , რომლებიც ისრაელის გარეთ ცხოვრობდნენ . 
 მაგრამ საკვების განაწილებასთან დაკავშირებით პრობლემა წარმოიშვა . 
 ბიბლიაში ვკითხულობთ : „ გაბერძნებულმა იუდეველებმა ბუზღუნი [ დრტვინვა ] დაიწყეს იმის გამო , რომ ებრაულენოვან იუდეველებს საკვების ყოველდღიური განაწილების დროს მხედველობიდან რჩებოდათ მათი ქვრივები “ . 
 ამ მორწმუნეების შემთხვევა განსხვავდებოდა უდაბნოში ისრაელების დრტვინვისგან . 
 ბერძნულენოვანი იუდეველების უკმაყოფილება ეგოისტური სურვილებით არ ყოფილა განპირობებული . 
 მათი უკმაყოფილების მიზეზი ის იყო , რომ სათანადო ყურადღება არ ექცეოდა ზოგიერთი ქვრივის საჭიროებას . 
 გარდა ამისა , ეს იუდეველები შფოთს არ ტეხდნენ და არ ადანაშაულებდნენ იეჰოვას . 
 მათ უკმაყოფილება გამოთქვეს მოციქულებთან , რომლებმაც დაუყოვნებლივ მიიღეს ზომები მდგომარეობის გამოსასწორებლად , რადგან ჩივილის მიზეზი სამართლიანი იყო . 
 მოციქულების მოქმედება შესანიშნავი მაგალითია ქრისტიანი უხუცესებისთვის დღეს ! 
 ეს სულიერი მწყემსები ცდილობენ , ‘ არ დაიხშონ ყური ღარიბთა ჩივილზე ’ . 
 დრტვინვას დამღუპველი გავლენა აქვს 
 12 , 13 . 
 ა ) მაგალითის საფუძველზე ახსენით , რა გავლენა შეიძლება იქონიოს დრტვინვამ . 
 ბ ) რამ შეიძლება უბიძგოს ადამიანს დრტვინვისკენ ? 
 ზემოთ განხილული ბიბლიური მაგალითების უმეტესობამ დაგვანახვა , რომ წარსულში დრტვინვამ დამღუპველი გავლენა იქონია ღვთის ხალხზე . 
 ამიტომ დღესაც სერიოზულად უნდა დავფიქრდეთ საზიანო გავლენაზე , რომელიც მას შეიძლება ჰქონდეს . 
 მოვიყვანოთ მაგალითი . 
 ბევრი ლითონი იჟანგება . 
 თუ ჟანგვის თავდაპირველ ნიშნებს უგულებელვყოფთ , ლითონი შეიძლება ისე დაიჟანგოს , რომ თავისი თვისებები დაკარგოს . 
 უამრავი ავტომანქანა გამოუსადეგარი ხდება , რისი მიზეზიც არის არა სამართი მექანიზმების მწყობრიდან გამოსვლა , არამედ ის , რომ კოროზიის გამო მათი მართვა სახიფათოა . 
 რა კავშირია ამ მაგალითსა და დრტვინვას შორის ? 
 ზოგიერთი ლითონი ჟანგვისკენ არის მიდრეკილი , არასრულყოფილი ადამიანი კი — უკმაყოფილების გამოხატვისკენ . 
 ყურადღებით უნდა ვიყოთ , რომ მხედველობიდან არ გამოგვრჩეს ამის პირველი ნიშნები . 
 როგორც ტენიანი ჰაერი აჩქარებს ჟანგვის პროცესს , ისე სირთულეებმა შეიძლება უფრო მეტად გვიბიძგოს დრტვინვისკენ . 
 სტრესის დროს მცირე გაღიზიანებაც კი შეიძლება სერიოზულ უკმაყოფილებაში გადაიზარდოს . 
 რაც უფრო გაუარესდება მდგომარეობა ბოლო დღეებში , უნდა მოველოდეთ , რომ მით უფრო მეტად იქნება ისეთი ფაქტორები , რომლებიც შეიძლება ჩვენი უკმაყოფილების მიზეზი გახდეს . 
 შესაძლოა ისეც მოხდეს , რომ იეჰოვას ერთმა მსახურმა მეორის წინააღმდეგ დაიწყოს დრტვინვა . 
 და ამის მიზეზი შეიძლება უმნიშვნელო რამ იყოს , მაგალითად სხვისი სისუსტე , უნარი ან რაიმე პასუხისმგებლობა ღვთის ორგანიზაციაში . 
 14 , 15 . 
 რატომ უნდა ვაკონტროლებდეთ საკუთარ თავს უკმაყოფილების გამოვლენის ნიშნების დანახვისთანავე ? 
 რაც უნდა იყოს ჩვენი უკმაყოფილების მიზეზი , თუ საკუთარ თავს არ გავაკონტროლებთ , დრტვინვა შეიძლება ჩვევად გვექცეს . 
 დიახ , დრტვინვის გავლენამ — სულიერმა „ კოროზიამ “ — შეიძლება დამღუპველ შედეგებამდე მიგვიყვანოს . 
 როდესაც ისრაელები უკმაყოფილებას გამოთქვამდნენ უდაბნოში თავიანთი ხვედრის გამო , ისინი იქამდეც კი მივიდნენ , რომ იეჰოვას გაკრიტიკება დაიწყეს . 
 დაე არასოდეს დაგვემართოს მსგავსი რამ ! 
 ჟანგვის შესაჩერებლად ლითონის ზედაპირს ფარავენ საღებავით და ჟანგის თითოეულ წერტილს სასწრაფოდ აცილებენ . 
 მსგავსად ამისა , თუ ვამჩნევთ , რომ გვაქვს უკმაყოფილებისკენ მიდრეკილება , საჭიროა სასწრაფოდ რეაგირება — ლოცვა და მის თანახმად მოქმედება . 
 რა დაგვეხმარება ამაში ? 
 შეხედეთ საკითხებს იეჰოვას თვალით 
 რა დაგვეხმარება დრტვინვისკენ მიდრეკილების დაძლევაში ? 
 დრტვინვის დროს ადამიანს მთელი ყურადღება საკუთარ თავზე და პრობლემებზე გადააქვს და ავიწყდება კურთხევები , რომლებიც აქვს მას , როგორც იეჰოვას მსახურს . 
 დრტვინვისკენ მიდრეკილების დასაძლევად საჭიროა შევახსენოთ საკუთარ თავს ეს კურთხევები . 
 მაგალითად , თითოეულ ჩვენგანს გვაქვს ღვთის სახელის ტარების უდიდესი პატივი . 
 შეგვიძლია ახლო ურთიერთობა განვავითაროთ ღმერთთან და ნებისმიერ დროს ვესაუბროთ ‘ ლოცვების მომსმენს ’ . 
 ჩვენს ცხოვრებას აქვს აზრი , რადგან ვიცით ღვთის უზენაესობასთან დაკავშირებული საკამათო საკითხი და ის , რომ ერთგულების გამოვლენით შეგვიძლია მისი მხარე დავიკავოთ . 
 ასევე გვაქვს სამეფოს შესახებ სასიხარულო ცნობის ქადაგების შესაძლებლობა . 
 იესო ქრისტეს გამოსასყიდისადმი რწმენის გამოვლენის საფუძველზე ვინარჩუნებთ სუფთა სინდისს . 
 ეს არის კურთხევები , რომლებსაც თითოეული ჩვენგანი ვიღებთ იმისდა მიუხედავად , თუ რის ატანა გვიწევს . 
 რატომ უნდა ვეცადოთ , საკითხებს იეჰოვას თვალით შევხედოთ მაშინაც კი , თუ ნამდვილად გვაქვს უკმაყოფილების მიზეზი ? 
 უნდა ვეცადოთ , რომ საკითხებს იეჰოვას თვალით ვუყუროთ და არა მხოლოდ — ჩვენი თვალსაზრისით . 
 ფსალმუნმომღერალი დავითი მღეროდა : „ შენი გზები მაუწყე , უფალო , მასწავლე შენი კვალი “ . 
 თუ ნამდვილად გაქვთ უკმაყოფილების მიზეზი , ეს იეჰოვას შეუმჩნეველი არ დარჩება . 
 მას შეუძლია დაუყოვნებლივ გამოასწოროს სიტუაცია . 
 მაგრამ რატომ უშვებს ის ზოგჯერ სირთულეებს , რომლებიც გარკვეული პერიოდი გრძელდება ? 
 იმ მიზნით , რომ დაგვეხმაროს ისეთი შესანიშნავი თვისებების განვითარებაში , როგორიცაა მოთმინება , სიმტკიცე , რწმენა და სულგრძელობა . 
 18 , 19 . 
 რა შედეგები მოჰყვება არასასურველი პირობების ატანას უკმაყოფილების გამოხატვის გარეშე ? 
 მოიყვანეთ მაგალითი . 
 უკმაყოფილების გამოხატვის გარეშე არასასურველი პირობების ატანა არა მარტო ჩვენ გვეხმარება ქრისტიანული თვისებების გამომუშავებაში , არამედ ეს სხვებზეც ახდენს დადებით შთაბეჭდილებას . 
 2003 წელს იეჰოვას მოწმეები ავტობუსით გერმანიიდან უნგრეთში კონგრესზე დასასწრებად მიდიოდნენ . 
 ავტობუსის მძღოლი არ იყო იეჰოვას მოწმე და ის უხალისოდ დათანხმდა მათ ათდღიან მომსახურებაზე . 
 მაგრამ მგზავრობის დასრულების შემდეგ მას აბსოლუტურად განსხვავებული წარმოდგენა ჰქონდა იეჰოვას მოწმეებზე . 
 რა გახდა ამის მიზეზი ? 
 გზაში რამდენჯერმე შეიქმნა ისეთი სიტუაცია , როცა მგზავრებს არასასურველი პირობები შეექმნათ . 
 მაგრამ იეჰოვას მოწმეებს უკმაყოფილება არ გამოუთქვამთ . 
 მძღოლმა თქვა , რომ ასეთი მგზავრები არასოდეს ჰყოლია ! 
 მან აღნიშნა , რომ , როდესაც იეჰოვას მოწმეები მიაკითხავდნენ , სახლში შეიპატიჟებდა მათ და ყურადღებით მოუსმენდა . 
 დიახ , მგზავრებმა შესანიშნავი შთაბეჭდილება დატოვეს მძღოლზე , რადგან ყველაფერი უდრტვინველად გააკეთეს ! 
 პატიება ხელს უწყობს ერთიანობას 
 რატომ უნდა ვაპატიოთ ერთმანეთს ? 
 დავუშვათ , უკმაყოფილო ვართ თანამორწმუნის მოქმედების გამო . 
 თუ საკითხი სერიოზულია , უნდა გამოვიყენოთ იესოს მიერ მოცემული პრინციპი , რომელიც მათეს 18 : 15 — 17 – შია ჩაწერილი . 
 თუმცა ასე მოქცევა ყოველთვის არ არის საჭირო , რადგან ხშირად უკმაყოფილების მიზეზი უმნიშვნელოა . 
 ამ დროს პატიების კარგი შესაძლებლობა გვეძლევა . 
 პავლემ დაწერა : „ მოუთმინეთ და მთელი გულით აპატიეთ ერთმანეთს , თუ ვინმეს მიმართ ჩივილის მიზეზი გაქვთ . 
 როგორც იეჰოვამ გაპატიათ მთელი გულით , თქვენც ისე აპატიეთ ერთმანეთს მთელი გულით . 
 გარდა ამისა , შეიმოსეთ სიყვარულით , რადგან ის გამაერთიანებელი სრულყოფილი კავშირია “ . 
 ვართ მზად , მთელი გულით ვაპატიოთ ? 
 განა არა აქვს იეჰოვას მიზეზი , უკმაყოფილო იყოს ჩვენით ? 
 მიუხედავად ამისა , ის კვლავ და კვლავ გვპატიობს და ავლენს თანაგრძნობას . 
 როგორ შეიძლება იმოქმედოს ჩვენი მხრიდან უკმაყოფილების გამოხატვამ სხვებზე ? 
 რაც უნდა იყოს ჩვენი გაღიზიანების მიზეზი , დრტვინვით პრობლემას ვერ გადავჭრით . 
 ებრაული სიტყვა , რომელიც „ დრტვინვად “ ითარგმნება , ასევე ნიშნავს „ ბუზღუნს “ . 
 ალბათ , ჩვენთვის სასიამოვნო არ იქნება ისეთ ადამიანთან ურთიერთობა , რომელიც გამუდმებით ბუზღუნებს და შევეცდებით მისგან შორს ყოფნას . 
 თუ ჩვენ ვბუზღუნებთ , ანუ უკმაყოფილებას ვავლენთ , შეიძლება ჩვენს მსმენელებსაც იგივე გრძნობა ჰქონდეთ . 
 ისინი შეიძლება იმდენად შეწუხდნენ , რომ ჩვენგან თავი შორს დაიჭირონ . 
 უკმაყოფილების გამოხატვით შეიძლება ვინმეს ყურადღება მივიპყროთ , მაგრამ მის გულს ვერასდროს მოვიგებთ . 
 რა თქვა ერთმა ახალგაზრდამ იეჰოვას მოწმეებზე ? 
 პატიება ხელს უწყობს ერთიანობას , რაც ასე ძვირფასია იეჰოვას ხალხისთვის . 
 ევროპის ერთ ქვეყანაში 17 წლის კათოლიკე გოგონამ იეჰოვას მოწმეების ფილიალს მისწერა წერილი , რომელშიც აღნიშნა , რომ მოხიბლული იყო იეჰოვას მოწმეებით . 
 მან თქვა : „ ეს ერთადერთი ორგანიზაციაა , სადაც სიძულვილი , სიხარბე , შეუწყნარებლობა , ეგოიზმი და უთანხმოება ხელს ვერ უშლის მის წევრთა ერთიანობას “ . 
 რას განვიხილავთ მომდევნო სტატიაში ? 
 მადლიერება ყველა კურთხევისთვის , რასაც ვიღებთ ჭეშმარიტი ღმერთის , იეჰოვას , თაყვანისმცემლები , დაგვეხმარება ხელი შევუწყოთ ერთიანობას და მოვერიდოთ დრტვინვას . 
 მომდევნო სტატიაში დავინახავთ , როგორ დაგვიცავს ღვთიური თვისებების გამოვლენა დრტვინვის უფრო საშიში ფორმისგან — იეჰოვას ორგანიზაციის მიწიერი ნაწილის წინააღმდეგ დრტვინვისგან . 
 გახსოვთ ? 
 • რა იგულისხმება დრტვინვაში ? 
 • როგორ აღწერდით დრტვინვის დამღუპველ გავლენას ? 
 • რა დაგვეხმარება დრტვინვისკენ მიდრეკილების გაკონტროლებაში ? 
 • როგორ გვიცავს პატიება უკმაყოფილების გამოხატვისგან ? 
 [ სურათი 14 გვერდზე ] 
 ისრაელები სინამდვილეში იეჰოვას წინააღმდეგ დრტვინავდნენ . 
 [ სურათი 17 გვერდზე ] 
 ცდილობთ , საკითხებს იეჰოვას თვალით უყუროთ ? 
 [ სურათები 18 გვერდზე ] 
 პატიება ხელს უწყობს ქრისტიანულ ერთიანობას . 
 გახსოვდეთ ყოველივე კარგი , რაც იეჰოვას ორგანიზაციაშია 
 „ დავკმაყოფილდებით იმ ყოველივე კარგით , რაც შენს სახლშია “ . 
 1 , 2 . 
 ა ) რა გავლენას იქონიებდა ღვთის ხალხზე ტაძრის აგება ? 
 ბ ) როგორ დაუჭირა მხარი დავითმა ტაძრის მშენებლობას ? 
 დავითი ებრაულ წერილებში მოხსენიებული ერთ – ერთი ცნობილი ადამიანია . 
 ის იყო მწყემსი , მუსიკოსი , წინასწარმეტყველი და მეფე , რომელიც ყველაფერში იეჰოვა ღმერთს ენდობოდა . 
 დავითს იეჰოვასთან ახლო ურთიერთობა ჰქონდა და ძალიან სურდა , მისთვის სახლი აეშენებინა . 
 ღვთის სახლი ანუ ტაძარი ისრაელში ჭეშმარიტი თაყვანისმცემლობის ცენტრი გახდებოდა . 
 დავითს ესმოდა , რომ ყველაფერი , რაც ტაძართან იქნებოდა დაკავშირებული , ღვთის ხალხს სიხარულსა და კურთხევებს მოუტანდა . 
 ამიტომ ის მღეროდა : „ ბედნიერია ის , ვისაც აირჩევ და დაიახლოებ , რათა შენს ეზოებში დამკვიდრდეს . 
 დავკმაყოფილდებით იმ ყოველივე კარგით , რაც შენს სახლშია , შენი ტაძრის წმინდა ადგილით “ . 
 დავითს არ მიეცა იეჰოვას სახლის აგების ნება . 
 ეს პატივი მის ძეს , სოლომონს ხვდა წილად . 
 დავითს არ დაუწყია დრტვინვა იმის გამო , რომ სხვას მიეცა ტაძრის აშენების შესაძლებლობა , რის გაკეთებაც თავად მას ძალიან სურდა . 
 დავითისთვის მთავარი ის იყო , რომ ტაძარი აგებულიყო . 
 მან მთელი გულით დაუჭირა მხარი ტაძრის მშენებლობას და სოლომონს გადასცა სამშენებლო გეგმა , რომელიც იეჰოვასგან ჰქონდა მიღებული . 
 გარდა ამისა , დავითმა ათასობით ლევიანი ჯგუფებად დაჰყო სხვადასხვა დავალების შესასრულებლად და ტაძრის ასაგებად დიდი რაოდენობით ოქრო - ვერცხლი გაიღო . 
 როგორი განწყობა აქვთ ღვთის მსახურებს იმის მიმართ , რაც ჭეშმარიტ თაყვანისმცემლობასთან არის დაკავშირებული ? 
 ერთგული ისრაელები მხარს უჭერდნენ ღვთის სახლში ჭეშმარიტ თაყვანისმცემლობას . 
 დღეს იეჰოვას მსახურები მსგავსად ვუჭერთ მხარს ყველაფერს , რაც გათვალისწინებულია თაყვანისმცემლობისთვის იეჰოვას ორგანიზაციის მიწიერ ნაწილში . 
 ამგვარად ჩვენ ცხადვყოფთ , რომ ისეთივე განწყობა გვაქვს , როგორიც დავითს ჰქონდა . 
 არც ჩვენ ვავლენთ უკმაყოფილების სულს . 
 ნაცვლად ამისა , ვაფასებთ ყოველივე კარგს , რაც ღვთის ორგანიზაციაშია . 
 ფიქრობთ იმ მრავალ სიკეთეზე , რისთვისაც ნამდვილად უნდა ვიყოთ მადლიერნი ? 
 განვიხილოთ რამდენიმე მაგალითი . 
 ვაფასებთ მათ , ვისაც ხელმძღვანელობა აკისრია 
 4 , 5 . 
 ა ) როგორ ასრულებს „ ერთგული და გონიერი მონა “ თავის დავალებას ? 
 ბ ) როგორი დამოკიდებულება აქვს ზოგ იეჰოვას მოწმეს სულიერი საზრდოს მიმართ ? 
 ჩვენ ნამდვილად გვაქვს მიზეზი , მადლიერნი ვიყოთ იმისათვის , რომ იესო ქრისტემ მთელი თავისი ქონება დედამიწაზე „ ერთგულ და გონიერ მონას “ ჩააბარა . 
 ეს „ მონა “ , რომელიც სულით ცხებული ქრისტიანებისგან შედგება , ხელმძღვანელობას უწევს სამქადაგებლო საქმიანობას , თაყვანისმცემლობისთვის განკუთვნილი შეხვედრების ორგანიზებას და 400 – ზე მეტ ენაზე ბიბლიური ლიტერატურის გამოცემას . 
 მთელ დედამიწაზე მილიონობით ადამიანი მადლიერებით იღებს ამგვარად მოწოდებულ ‘ დროულ საზრდოს ’ . 
 დრტვინვის მიზეზი ნამდვილად არ გვაქვს . 
 „ ერთგული და გონიერი მონის “ პუბლიკაციებში მოცემული რჩევების გამოყენება წლების მანძილზე ანუგეშებს და დახმარებას უწევს ალფის , რომელსაც იეჰოვას მსახურებაში მრავალი წელი აქვს გატარებული . 
 უდიდესი მადლიერების გრძნობით ალფი ამბობს : „ რა უნდა მექნა იეჰოვას ორგანიზაციის გარეშე ? “ 
 პიტერი და ირმგარდიც ათწლეულებია , რაც იეჰოვას ემსახურებიან . 
 ირმგარდი მადლიერია ყველა პუბლიკაციისთვის , რომლებსაც „ იეჰოვას მზრუნველი ორგანიზაციისგან “ იღებს . 
 ეს პუბლიკაციები მზადდება ყველასთვის , მათ შორის მათთვის , ვისაც მხედველობა ან სმენა აქვს დაქვეითებული . 
 6 , 7 . 
 ა ) როგორ ხდება მთელ მსოფლიოში კრების საქმიანობისთვის ხელმძღვანელობის გაწევა ? 
 ბ ) რას ამბობს ზოგი ქრისტიანი იეჰოვას ორგანიზაციის მიწიერ ნაწილზე ? 
 „ ერთგული და გონიერი მონის “ წარმომადგენელია იეჰოვას მოწმეთა ხელმძღვანელი საბჭო , სულით ცხებულ ქრისტიანთა პატარა ჯგუფი , რომელიც მსახურობს იეჰოვას მოწმეთა მსოფლიო მთავარ სამმართველოში ბრუკლინში ( ნიუ – იორკი ) . 
 ხელმძღვანელი საბჭო ფილიალებში მსახურებისთვის იეჰოვას გამოცდილ მსახურებს ნიშნავს . 
 ფილიალები ზედამხედველობას უწევენ მთელ მსოფლიოში 98 000 – ზე მეტი კრების საქმიანობას . 
 მამაკაცები , რომლებიც შეესაბამებიან ბიბლიურ მოთხოვნებს , კრებებში უხუცესებად და მომსახურეებად ინიშნებიან . 
 უხუცესები ხელმძღვანელობას უწევენ სამწყსოს და სიყვარულით ზრუნავენ მასზე . 
 მართლაც უდიდესი კურთხევაა ამ სამწყსოში ყოფნა და იმ სიყვარულისა და ერთობის განცდა , რომელიც „ მთელ საძმოში “ არსებობს ! . 
 უკმაყოფილების ნაცვლად კრების წევრები ხშირად გამოხატავენ მადლიერებას უხუცესების მიერ სიყვარულით გაწეული ხელმძღვანელობისთვის . 
 ერთი ქრისტიანი ქალი , ბირგითი , რომელიც ახლა 30 წელს გადაცილებულია , მოზარდობის პერიოდში ცუდ წრეში მოხვდა და კინაღამ სერიოზული ცოდვა ჩაიდინა . 
 მაგრამ უხუცესების მიერ მიცემული ბიბლიური რჩევებითა და თანამორწმუნეების თანადგომით მან თავს დროულად უშველა . 
 დღეს ბირგითი ამბობს : „ საოცრად მადლიერი ვარ , რომ კვლავაც იეჰოვას შესანიშნავ ორგანიზაციაში ვიმყოფები “ . 
 ანდრეასი , რომელიც 17 წლისაა , აღნიშნავს : „ ეს ნამდვილად იეჰოვას ორგანიზაციაა . 
 მსოფლიოში არ არსებობს მსგავსი ორგანიზაცია “ . 
 განა არ უნდა ვიყოთ მადლიერნი ყოველივე კარგისთვის , რაც იეჰოვას ორგანიზაციაშია ? 
 ისინი , ვისაც ხელმძღვანელობა აკისრია , არასრულყოფილები არიან 
 8 , 9 . 
 როგორ ავლენდა დავითის ზოგი თანამედროვე ორგულობას და როგორი რეაქცია ჰქონდა ამაზე დავითს ? 
 ცხადია , ისინი , ვისაც ჭეშმარიტ თაყვანისმცემლობაში ხელმძღვანელობა აკისრია , არასრულყოფილები არიან . 
 ყველა უშვებს შეცდომებს და ზოგ მათგანს გამუდმებით უწევს ბრძოლა სისუსტეებთან . 
 უნდა გავღიზიანდეთ ამის გამო ? 
 არა . 
 ძველ ისრაელში სერიოზულ შეცდომებს ისინიც კი უშვებდნენ , რომელთაც სერიოზული პასუხისმგებლობები ჰქონდათ . 
 მაგალითად , დავითი ჯერ კიდევ ახალგაზრდა იყო , როცა მეფე საულთან მიიყვანეს , რათა მის დასამშვიდებლად ქნარზე დაეკრა . 
 მაგრამ მოგვიანებით საული დავითის მოკვლას ცდილობდა . 
 დავითი იძულებული იყო , გაქცეულიყო . 
 ზოგი ისრაელი ორგულობასაც კი ავლენდა . 
 მაგალითად , დავითის მხედართმთავარმა იოაბმა მოკლა საულის ნათესავი აბნერი . 
 სამეფო ძალაუფლების ხელში ჩაგდების მიზნით აბესალომმა შეთქმულება მოაწყო მამამისის , დავითის , წინააღმდეგ . 
 დავითს უღალატა ახითოფელმა , სანდო მრჩეველმა . 
 ყველაფრის მიუხედავად , დავითს დრტვინვა არ დაუწყია და არც ჭეშმარიტი თაყვანისმცემლობა მიუტოვებია . 
 მას სრულიად განსხვავებული რეაქცია ჰქონდა . 
 გაჭირვებამ დავითი უფრო დააახლოვა იეჰოვასთან . 
 როდესაც საულს გაურბოდა , ის შესანიშნავ განწყობას ინარჩუნებდა და მღეროდა : „ შემიწყალე , ღმერთო , შემიწყალე , რადგან შენ მოგენდო ჩემი სული და შენი ფრთების ჩრდილქვეშ შევაფარებ თავს , ვიდრე გაჭირვება გადაივლიდეს “ . 
 10 , 11 . 
 რა პრობლემას შეხვდა ახალგაზრდობაში გერტრუდი და რა თქვა მან თანამორწმუნეთა არასრულყოფილების შესახებ ? 
 ჩვენ დღეს ნამდვილად ვერ ვიტყვით , რომ ღვთის ორგანიზაციაში ასეთ ორგულობას აქვს ადგილი . 
 არც იეჰოვა , არც ანგელოზები და არც სულიერი მწყემსები არ დაუშვებენ ქრისტიანულ კრებაში ასეთი ორგული და ბოროტი ადამიანების ყოფნას . 
 და მაინც , თითოეული ჩვენგანი ვხვდებით როგორც საკუთარ , ისე ღვთის სხვა მსახურთა არასრულყოფილებას . 
 იეჰოვას ერთი მსახური , გერტრუდი , ახალგაზრდობაში უსაფუძვლოდ დაადანაშაულეს იმაში , რომ არ შეეფერებოდა სრული დროით მსახურების მოთხოვნებს . 
 როგორ მოიქცა ის ? 
 დაიწყო მან დრტვინვა ? 
 არა . 
 სიკვდილამდე ცოტა ხნით ადრე , 2003 წელს , როცა 91 წლის იყო , მან თქვა : „ ამ და სხვა შემთხვევებმა მასწავლა , რომ ადამიანთა შეცდომების მიუხედავად იეჰოვა მაინც წარმართავს თავის დიდებულ საქმეს და ამისათვის არასრულყოფილ ადამიანებს იყენებს “ . 
 როდესაც ღვთის სხვა მსახურთა არასრულყოფილებას ხვდებოდა , გერტრუდი მთელი გულით მიმართავდა იეჰოვას ლოცვით . 
 ა ) როგორ იქცეოდა ზოგი ქრისტიანი პირველ საუკუნეში ? 
 ბ ) რაზე უნდა გადავიტანოთ მთელი ყურადღება ? 
 ვინაიდან ყველაზე ერთგული და გულმოდგინე ქრისტიანებიც კი არასრულყოფილები არიან , მოდი ყველაფერი უდრტვინველად გავაკეთოთ , როდესაც შეცდომას უშვებს ის , ვისაც ღვთის ორგანიზაციაში პასუხისმგებლობა აკისრია . 
 სამწუხარო იქნებოდა , თუ პირველი საუკუნის კრების ზოგი წევრის ცუდ საქციელს მივბაძავდით ! 
 მოწაფე იუდამ თქვა , რომ იმდროინდელი ცრუმასწავლებლები ‘ არაფრად აგდებდნენ მმართველობას და შეურაცხმყოფელი სიტყვებით იხსენიებდნენ დიდებით მოსილთ ’ . 
 ისინი ‘ მუდამ ბუზღუნებდნენ [ დრტვინავდნენ ] და თავიანთ ხვედრს უჩიოდნენ ’ . 
 დაე არასოდეს მივბაძოთ ამ მდრტვინავებს და მთელი ყურადღება გადავიტანოთ ყოველივე კარგზე , რასაც „ ერთგული და გონიერი მონისგან “ ვიღებთ . 
 დავაფასოთ ყოველივე კარგი იეჰოვას ორგანიზაციაში და ყველაფერი უდრტვინველად გავაკეთოთ . 
 „ რა აღმაშფოთებელი სიტყვებია “ 
 როგორი რეაქცია ჰქონდა ზოგს იესო ქრისტეს სწავლებებზე ? 
 მაშინ როცა პირველ საუკუნეში ქრისტიანულ კრებაში ზოგი დანიშნულ მსახურებზე დრტვინავდა , სხვები იესოს სწავლებებით იყვნენ უკმაყოფილონი . 
 ამის შესახებ შეგვიძლია წავიკითხოთ იოანეს 6 : 48 — 69 – ში . 
 იესომ თქვა : „ ვინც ჩემს ხორცს ჭამს და ჩემს სისხლს სვამს , მარადიული სიცოცხლე აქვს “ . 
 ამ სიტყვების მოსმენაზე « ბევრმა მისმა მოწაფემ თქვა : „ რა აღმაშფოთებელი სიტყვებია . 
 განა შეიძლება ამის მოსმენა ? “ 
 იესომ იცოდა , რომ მისი მოწაფეები ამაზე ბუზღუნებდნენ [ დრტვინავდნენ ] » . 
 ამის შემდეგ „ ბევრი მისი მოწაფე ადრინდელ საქმეებს დაუბრუნდა და აღარ დადიოდა მასთან “ . 
 მაგრამ ყველა მოწაფე როდი დრტვინავდა . 
 როცა იესომ 12 მოციქულს ჰკითხა : „ თქვენც ხომ არ გინდათ წასვლა ? “ , პეტრემ უპასუხა : „ უფალო , ვისთან უნდა წავიდეთ ? 
 შენა გაქვს მარადიული სიცოცხლის სიტყვები . 
 ჩვენ ვირწმუნეთ და შევიცანით , რომ შენა ხარ ღვთის წმინდა “ . 
 14 , 15 . 
 ა ) რატომ ავლენს ზოგი უკმაყოფილების სულს ქრისტიანულ სწავლებებთან დაკავშირებით ? 
 ბ ) რისი სწავლა შეგვიძლია ემანუელის შემთხვევიდან ? 
 თანამედროვე პერიოდშიც ავლენს ზოგი უკმაყოფილების სულს ქრისტიანულ სწავლებებთან დაკავშირებით . 
 ისინი დრტვინვას იწყებენ იეჰოვას ორგანიზაციის მიწიერ ნაწილზე . 
 რატომ ხდება ეს ? 
 დრტვინვის მიზეზი ხშირად ის არის , რომ ადამიანს ბოლომდე არ ესმის , როგორ მოქმედებს ღმერთი . 
 შემოქმედი თავის ხალხს ჭეშმარიტებას თანდათანობით უმჟღავნებს . 
 აქედან გამომდინარე , დროდადრო საჭიროა იმ ცვლილებებთან შეგუება , რომლებიც ბიბლიის გაგებაში გვეხმარება . 
 იეჰოვას მსახურთა უმრავლესობა სიხარულით ხვდება ასეთ ცვლილებებს . 
 ზოგიერთები კი , რომელთა რიცხვიც საკმაოდ მცირეა , „ მეტისმეტად მართლები “ ხდებიან და ვერ ეგუებიან ცვლილებებს . 
 სიამაყის გამო ზოგს დამოუკიდებლობის სული უვითარდება . 
 რაც უნდა იყოს მიზეზი , ასეთი დრტვინვა სახიფათოა , რადგან ამან შეიძლება კვლავ ქვეყნიერებაში დაგვაბრუნოს . 
 მაგალითად მოვიყვანოთ ერთი იეჰოვას მოწმის , ემანუელის , შემთხვევა . 
 ის „ ერთგული და გონიერი მონის “ მიერ მოწოდებულ პუბლიკაციებში განხილულ ზოგ საკითხს აკრიტიკებდა . 
 მან შეწყვიტა ქრისტიანული ლიტერატურის კითხვა და ბოლოს ადგილობრივი კრების უხუცესებს განუცხადა , რომ აღარ სურდა იეჰოვას მოწმედ ყოფნა . 
 მაგრამ ემანუელი მალევე მიხვდა , რომ იეჰოვას ორგანიზაციის სწავლებები ნამდვილად ჭეშმარიტება იყო . 
 იგი დაუკავშირდა კრებას , აღიარა შეცდომა და ისევ გახდა იეჰოვას მოწმე . 
 შედეგად , ის კვლავაც ისეთი ბედნიერი იყო , როგორც უწინ . 
 რა დაგვეხმარება , თუ ეჭვი გვეპარება რომელიმე ქრისტიანულ სწავლებასთან დაკავშირებით ? 
 როგორ უნდა მოვიქცეთ , თუ ეჭვი გვეპარება იეჰოვას ორგანიზაციის რომელიმე სწავლებაში ? 
 ნუ გამოვავლენთ მოუთმენლობას . 
 „ ერთგულმა და გონიერმა მონამ “ დროთა განმავლობაში შესაძლოა გამოაქვეყნოს სტატია , რომელიც უპასუხებს ჩვენს კითხვებს და გაგვიქარწყლებს ეჭვებს . 
 გონივრული იქნება , თუ დახმარებისთვის ქრისტიან უხუცესებს მივმართავთ . 
 ლოცვა , პირადი შესწავლა და მოწიფულ თანამორწმუნეებთან ურთიერთობაც დაგვეხმარება ეჭვების გაფანტვაში . 
 ეს აგრეთვე გაგვიღრმავებს მადლიერების გრძნობას რწმენის განმამტკიცებელი ბიბლიური სწავლებებისადმი , რომლებსაც იეჰოვასგან მისი ორგანიზაციის საშუალებით ვიღებთ . 
 შეინარჩუნეთ დადებითი განწყობა 
 17 , 18 . 
 როგორი განწყობა უნდა გვქონდეს და რატომ ? 
 უნდა აღვნიშნოთ , რომ არასრულყოფილი ადამიანი მიდრეკილია ცოდვისკენ და ზოგს შეიძლება უკმაყოფილების ხმამაღლა გამოხატვის ძლიერი ცდუნებაც ჰქონდეს . 
 მაგრამ , თუ დრტვინვა ჩვევაში გადაგვეზრდება , ეს საფრთხეს შეუქმნის იეჰოვა ღმერთთან ჩვენს ურთიერთობას . 
 ამიტომ უნდა ვაკონტროლოთ უკმაყოფილების გამოხატვის ნებისმიერი მიდრეკილება . 
 კრებაში დრტვინვის დაწყების ნაცვლად , დადებითი განწყობა უნდა გვქონდეს და დავკავდეთ კრების საქმიანობით . 
 ამის დახმარებით შევინარჩუნებთ სიხარულს , სულიერ სიჯანსაღეს , გაწონასწორებულობას და ჯეროვან დამოკიდებულებას ყველაფრისა და ყველას მიმართ . 
 იეჰოვა აკონტროლებს ყველაფერს , რაც მის ორგანიზაციაში ხდება . 
 ისევე როგორც პირველ საუკუნეში , იესომ დღესაც იცის , თუ რა ხდება თითოეულ კრებაში . 
 მოთმინებით დაელოდეთ ღმერთს და კრების თავს , ქრისტეს . 
 მათ შეიძლება პასუხისმგებელი მწყემსები გამოიყენონ იმ შემთხვევაში , თუ აუცილებელია მდგომარეობის გამოსწორება . 
 რაზე უნდა გადავიტანოთ მთელი ყურადღება , სანამ ღვთის სამეფო მთელ კაცობრიობას უხელმძღვანელებს ? 
 მალე ამ ბოროტ ქვეყნიერებას ბოლო მოეღება და მთელ კაცობრიობას ღვთის სამეფო უხელმძღვანელებს . 
 სანამ ეს დრო დადგება , ძალიან მნიშვნელოვანია , რომ დადებითი განწყობა შევინარჩუნოთ ! 
 ეს დაგვეხმარება , მთელი ყურადღება გადავიტანოთ თანამორწმუნეთა ღირსებებზე და არა ნაკლოვანებებზე . 
 მათ დადებით თვისებებზე ფიქრი ჩვენს ბედნიერებასაც შეუწყობს ხელს . 
 ჩვენ არ ვიქნებით დრტვინვისგან ემოციურად გამოფიტულნი . 
 თანამორწმუნეებთან ურთიერთობა ძალებს შეგვმატებს და სულიერად განგვამტკიცებს . 
 რაში დაგვეხმარება დადებითი განწყობის შენარჩუნება ? 
 დადებითი განწყობა იმაშიც დაგვეხმარება , რომ გვახსოვდეს მრავალი კურთხევა , რომლებსაც ვიღებთ იეჰოვას ორგანიზაციის მიწიერ ნაწილთან ურთიერთობით . 
 ეს არის ერთადერთი ორგანიზაცია მსოფლიოში , რომელიც ერთგულად უჭერს მხარს სამყაროს უზენაესს . 
 რას გრძნობთ პირადად თქვენ იმის გამო , რომ გაქვთ ერთადერთი ჭეშმარიტი ღმერთის , იეჰოვას , თაყვანისცემის შესაძლებლობა ? 
 დაე ისეთივე განწყობა გვქონდეს , როგორიც დავითს ჰქონდა : „ ლოცვების მომსმენო , შენთან მოვა ყოველი ხორციელი . 
 ბედნიერია ის , ვისაც აირჩევ და დაიახლოებ , რათა შენს ეზოებში დამკვიდრდეს . 
 დავკმაყოფილდებით იმ ყოველივე კარგით , რაც შენს სახლშია “ . 
 გახსოვთ ? 
 • რატომ უნდა ვიყოთ მადლიერნი მათდამი , ვისაც კრებაში ხელმძღვანელობა აკისრია ? 
 • როგორი რეაქცია უნდა გვქონდეს პასუხისმგებელი ძმების შეცდომებზე ? 
 • როგორი დამოკიდებულება უნდა გვქონდეს იმ ცვლილებების მიმართ , რომლებიც ბიბლიის გაგებაში გვეხმარება ? 
 • რა დაეხმარება ქრისტიანს ეჭვების გაფანტვაში ? 
 [ სურათი 20 გვერდზე ] 
 დავითმა სოლომონს ტაძრის სამშენებლო გეგმა მისცა . 
 ის მთელი გულით უჭერდა მხარს ჭეშმარიტ თაყვანისმცემლობას . 
 [ სურათი 23 გვერდზე ] 
 ქრისტიანი უხუცესები სიხარულით ეხმარებიან სხვებს სულიერად . 
 იეჰოვა იხსნის გასაჭირში მყოფთ 
 „ მრავალი სიავე ხვდება მართალს ; და ყველაფრისგან იხსნის უფალი “ . 
 1 , 2 . 
 რა პრობლემის წინაშე აღმოჩნდა ერთი ერთგული ქრისტიანი და რატომ შეიძლება მსგავსი გრძნობები ჩვენც დაგვეუფლოს ? 
 ახალგაზრდა ქალი , სახელად კეიკო * , უკვე 20 წელზე მეტია , რაც იეჰოვას მოწმეა . 
 გარკვეული პერიოდის განმავლობაში ის პიონერად , სრული დროით , მსახურობდა . 
 კეიკო ძალიან აფასებდა მსახურებას . 
 მაგრამ არც ისე დიდი ხნის წინ , მას უიმედობა და მარტოობის გრძნობა დაეუფლა . 
 „ სულ მეტირებოდა “ , — იხსენებს ის . 
 უარყოფითი გრძნობები რომ დაეძლია , მან მეტი დრო დაუთმო პირად შესწავლას . 
 „ მიუხედავად ამისა , მდგომარეობიდან ვერ გამოვდიოდი . 
 იმდენად სასოწარკვეთილი ვიყავი , რომ სიკვდილს ვნატრობდი “ , — ამბობს ის . 
 თქვენც ხომ არ ებრძვით მსგავს გრძნობებს ? 
 როგორც იეჰოვას მოწმეებს , სიხარულის უამრავი მიზეზი გვაქვს . 
 ბიბლიაში ნათქვამია : „ ღვთისადმი ერთგულება . . . 
 გვპირდება სიცოცხლეს , როგორც ახლა , ისე მომავალში “ . 
 დღეს ჩვენ სულიერ სამოთხეში ვიმყოფებით ! 
 ნიშნავს ეს იმას , რომ ყველანაირი გასაჭირისგან ვართ დაცულნი ? 
 რასაკვირველია , არა . 
 ბიბლია ამბობს : „ მრავალი სიავე ხვდება მართალს “ . 
 ეს არც არის გასაკვირი , რადგან „ მთელი ქვეყნიერება ბოროტის [ სატანა ეშმაკის ] ძალაუფლებაშია “ . 
 ამიტომ ვერც ერთი ჩვენგანი ვერ გაექცევა ამ რეალობას . 
 მძიმე მდგომარეობის შედეგები 
 მოიყვანეთ ღვთის იმ მსახურთა მაგალითები , რომლებსაც ძლიერი სევდა ეუფლებოდათ . 
 ხანგრძლივმა განსაცდელმა შეიძლება სასოწარკვეთილებაში ჩაგვაგდოს . 
 დავფიქრდეთ მართალი იობის მაგალითზე . 
 უკიდურესად მძიმე მდგომარეობაში მყოფმა იობმა თქვა : „ ადამიანი , ქალის ნაშობი , დღემოკლეა და სავსეა ურვით “ . 
 იობმა სიხარული დაკარგა . 
 რაღაც მომენტში მან ისიც კი გაიფიქრა , რომ იეჰოვამ მიატოვა . 
 იობი არ იყო ღვთის ერთადერთი მსახური , რომელიც ძლიერ სულიერ ტანჯვას განიცდიდა . 
 მაგალითად , ბიბლიაში ხანას შესახებ ნათქვამია , რომ მას ‘ სული ჰქონდა გამწარებული ’ იმის გამო , რომ შვილი არ ჰყავდა . 
 ოჯახური მდგომარეობით გულდამძიმებულმა რებეკამ თქვა : „ მომბეზრდა სიცოცხლე “ . 
 დავითი კი დაშვებულ შეცდომებზე ფიქრისას ამბობდა : „ მთელ დღეს ნაღვლიანი დავიარები “ . 
 ეს მაგალითები თვალნათლივ გვიჩვენებს , რომ ქრისტიანობამდე მცხოვრებ მამაკაცებსა და ქალებს ჰქონდათ ისეთი პერიოდები , როდესაც ძლიერ იყვნენ დამწუხრებულნი . 
 რატომ არ არის გასაკვირი , თუ დღეს ზოგი ქრისტიანი ‘ სულით დამწუხრებულია ’ ? 
 რა შეიძლება ითქვას ქრისტიანებზე ? 
 მოციქულმა პავლემ საჭიროდ ჩათვალა , თესალონიკელებისთვის მიეწერა , რომ ‘ ენუგეშებინათ დამწუხრებული სულები ’ . 
 ერთი ცნობარის თანახმად , „ დამწუხრებულ სულებად “ ნათარგმნი ბერძნული სიტყვა შეიძლება იმ ადამიანებს გულისხმობდეს , „ რომლებიც სირთულეების გამო გარკვეული პერიოდის განმავლობაში დამწუხრებულები არიან “ . 
 პავლეს სიტყვებიდან ჩანს , რომ თესალონიკეს კრებაში ზოგი სულით ცხებული გულდამძიმებული იყო . 
 დღეს შეიძლება ზოგი ქრისტიანიც მსგავს მდგომარეობაშია . 
 რატომ ? 
 განვიხილოთ სამი ძირითადი მიზეზი . 
 არასრულყოფილება 
 5 , 6 . 
 როგორ გვანუგეშებს რომაელების 7 : 22 — 25 – ში ჩაწერილი სიტყვები ? 
 იმ ადამიანებისგან განსხვავებით , რომლებიც „ ყველანაირად ზნედაცემულნი “ არიან , ჭეშმარიტი ქრისტიანები წუხან თავიანთი ცოდვილი მიდრეკილებების გამო . 
 ისინი , შესაძლოა , იმავეს გრძნობენ , რასაც პავლე მოციქული გრძნობდა . 
 მან დაწერა : „ შინაგანად მართლაც სიამოვნებას მგვრის ღვთის კანონი , მაგრამ ჩემი სხეულის ნაწილებში სხვა კანონს ვხედავ , რომელიც ებრძვის ჩემი გონების კანონს და ჩემი სხეულის ნაწილებში მყოფი ცოდვის კანონის ტყვედ მაქცევს “ . 
 მან გულისტკივილით თქვა : „ საწყალი ადამიანი ვარ ! “ . 
 ოდესმე თუ გქონიათ მსგავსი გრძნობა ? 
 კარგია , თუ ათვითცნობიერებთ , რომ არასრულყოფილები ხართ და ცოდვა ღრმად არის თქვენში ფესვგადგმული . 
 ეს დაგეხმარებათ , უფრო ძლიერი წინააღმდეგობა გაუწიოთ ცოდვილ მიდრეკილებებს . 
 არ დაუშვათ , რომ არასრულყოფილებით გამოწვეულმა მწუხარებამ გშთანთქათ . 
 გულისტკივილის მიუხედავად , პავლე დასძენს : „ ვმადლობ ღმერთს , ჩვენი უფლის იესო ქრისტეს მეშვეობით ! “ . 
 პავლე დარწმუნებული იყო , რომ ქრისტეს სისხლს შეეძლო გაეთავისუფლებინა ის მემკვიდრეობით მიღებული ცოდვისგან . 
 რა დაეხმარება ადამიანს , რომ ცოდვილი მიდრეკილებების გამო მეტისმეტად არ დამწუხრდეს ? 
 თუ ცოდვილი მიდრეკილებების გამო მეტისმეტად წუხხართ , იოანე მოციქულის სიტყვები განუგეშებთ : „ თუ ვინმე . . . 
 შესცოდავს , გვყავს დამხმარე მამასთან , მართალი იესო ქრისტე . 
 ის შერიგების მსხვერპლია ჩვენი ცოდვებისთვის და არა მხოლოდ ჩვენი , არამედ მთელი ქვეყნიერების ცოდვებისთვის “ . 
 თუ სევდა დაგეუფლებათ , გახსოვდეთ , რომ იესო ცოდვილი ადამიანებისთვის მოკვდა და არა სრულყოფილებისთვის . 
 სინამდვილეში , „ ყველამ შესცოდა და მოკლებულნი არიან ღვთის დიდებას “ . 
 8 , 9 . 
 რატომ არ უნდა დავადანაშაულოთ საკუთარი თავი ? 
 დავუშვათ , წარსულში მძიმე ცოდვა ჩაიდინეთ . 
 უეჭველია , ამის შესახებ ხშირად გადაუშლიდით გულს იეჰოვას ლოცვაში . 
 ალბათ , უხუცესებიც აღმოგიჩენდნენ დახმარებას . 
 შესაძლოა გულწრფელად მოინანიეთ და კვლავაც ქრისტიანული კრების წევრი ხართ . 
 ან დროებით ღვთის ორგანიზაციის დატოვება მოგიწიათ , მაგრამ მოგვიანებით მოინანიეთ და კვლავ ბიბლიური ნორმებით დაიწყეთ ცხოვრება . 
 შესაძლოა დროდადრო წარსულში ჩადენილმა ცოდვამ თავი შეგახსენოთ და სევდა მოგეძალოთ . 
 თუ ასეა , გახსოვდეთ , რომ იეჰოვა პატიობს მას , ვინც გულწრფელად ინანიებს , ვინაიდან ის „ მრავლის მიმტევებელია “ . 
 უფრო მეტიც , იეჰოვას არ სურს , რომ თქვენ საკუთარ თავს მსჯავრი დასდოთ ; ამით სატანა თავის მიზანს აღწევს . 
 ეშმაკი განადგურდება , რადგან ის ამას იმსახურებს . 
 სატანას სურს , დაგაჯეროთ იმაში , რომ თქვენც იმავე განაჩენს იმსახურებთ . 
 არ მისცეთ სატანა ეშმაკს თქვენი რწმენის დანგრევის საშუალება . 
 ნაცვლად ამისა , „ წინ აღუდექით მას “ ისე , როგორც სხვა შემთხვევაში მოიქცეოდით . 
 გამოცხადების 12 : 10 – ში ნათქვამია , რომ სატანა „ ჩვენი ძმების [ ცხებულების ] ბრალმდებელია “ . 
 ის „ ბრალს სდებს მათ ჩვენი ღვთის წინაშე დღე და ღამე “ . 
 ამ მუხლზე ფიქრი დაგეხმარებათ იმის დანახვაში , რომ სატანას , ცრუ ბრალმდებელს , უხარია , როცა საკუთარ თავს ადანაშაულებთ ; თუმცა იეჰოვა მსჯავრს არ გდებთ . 
 რატომ უნდა გშთანთქათ დარდმა იმდენად , რომ უიმედობას მიეცეთ ? 
 არ დართოთ სატანას ნება , რომ იეჰოვასთან ურთიერთობა გაგიფუჭოთ . 
 არასოდეს დაუშვათ , რომ სატანამ ეჭვი შეგატანინოთ იმაში , რომ იეჰოვა „ შემბრალე და მოწყალე , სულგრძელი და დიდად მოწყალეა “ . 
 შეზღუდული შესაძლებლობები 
 რატომ შეიძლება შეზღუდული შესაძლებლობების გამო გულგატეხილობა დაგეუფლოთ ? 
 ზოგ ქრისტიანს შეიძლება გულგატეხილობა დაეუფლოს , რადგან შეზღუდული შესაძლებლობების გამო სათანადოდ ვერ ემსახურება ღმერთს . 
 თქვენც მსგავს მდგომარეობაში ხომ არ ხართ ? 
 შესაძლოა სერიოზული ავადმყოფობის , ასაკის ან სხვა მიზეზის გამო იმდენს ვერ აკეთებთ იეჰოვას მსახურებაში , რამდენსაც ადრე აკეთებდით . 
 ქრისტიანებმა ღვთის მსახურებისთვის დრო უნდა გამოისყიდონ . 
 მაგრამ , რის გაკეთება გმართებთ , თუ შეზღუდული შესაძლებლობების გამო იმდენ დროს ვერ უთმობთ მსახურებას , რამდენსაც ადრე უთმობდით , და იმედგაცრუება გეუფლებათ ? 
 რა სარგებლობას მოგვიტანს გალატელების 6 : 4 – ში ჩაწერილი რჩევის გათვალისწინება ? 
 ბიბლია მოგვიწოდებს , ‘ არ გავზარმაცდეთ , არამედ მივბაძოთ მათ , რომლებიც რწმენითა და მოთმინებით იმკვიდრებენ ყველა დანაპირებს ’ . 
 ამის გაკეთებას იმ შემთხვევაში შევძლებთ , თუ ღვთის ერთგული მსახურების მაგალითებზე დავფიქრდებით და მსგავსი რწმენის გამოვლენას შევეცდებით . 
 არ იქნება სწორი , თუ საკუთარ თავს სხვებს შევადარებთ და დავასკვნით , რომ ისე ვერ ვემსახურებით იეჰოვას , როგორც საჭიროა . 
 ამიტომ გონივრულია , თუ გავითვალისწინებთ პავლეს რჩევას : „ თითოეულმა თავისი საქმე გამოსცადოს და მხოლოდ მაშინ ექნება დიდი სიხარულის მიზეზი თავისით და არა საკუთარი თავის სხვასთან შედარებით “ . 
 რატომ გვაქვს იეჰოვას მსახურებს სიხარულის მიზეზი ? 
 ქრისტიანებს მაშინაც კი აქვთ სიხარულის მიზეზი , როცა ჯანმრთელობასთან დაკავშირებული სერიოზული პრობლემების გამო სათანადოდ ვერ ემსახურებიან იეჰოვას . 
 ბიბლია გვარწმუნებს : „ ღმერთი უმართლო არ არის , რომ დაივიწყოს თქვენი შრომა და სიყვარული , რომელიც მისი სახელისთვის გამოავლინეთ “ . 
 შესაძლოა თქვენგან დამოუკიდებელი მიზეზების გამო ისე ვერ ემსახურებით ღმერთს , როგორც უწინ . 
 მაგრამ იეჰოვას დახმარებით შეძლებთ მსახურების ისეთ ფორმებში მიიღოთ სრული მონაწილეობა , როგორიცაა ტელეფონით და წერილებით დამოწმება . 
 დარწმუნებულები იყავით , რომ იეჰოვა გაკურთხებთ მთელი გულით შესრულებული მსახურებისთვის და იმ სიყვარულისთვის , რომელსაც ღვთისა და ადამიანების მიმართ ავლენთ . 
 „ ძნელად ასატანი დრო “ 
 13 , 14 . 
 ა ) რა სირთულეებს გვიქმნის „ ძნელად ასატანი დრო “ ? 
 ბ ) რა ცხადყოფს იმას , რომ დღეს ადამიანები თბილ გრძნობებს არიან მოკლებულნი ? 
 მართალია ჩვენ ახალ , სამართლიან ქვეყნიერებას ველით , მაგრამ ამჟამად „ ძნელად ასატან დროში “ გვიწევს ცხოვრება . 
 დღეს არსებული მძიმე მდგომარეობა იმაზე მეტყველებს , რომ ჩვენი ხსნა ახლოსაა , რაც ნუგეშის მომგვრელია . 
 მაგრამ ჯერჯერობით თავს ვერ ავარიდებთ არსებულ მდგომარეობას . 
 რა შეიძლება ითქვას ისეთ შემთხვევაზე , როცა უმუშევრები ხართ ? 
 შესაძლოა სამსახურის ძებნაში თვეები გადის და ფიქრობთ : „ ნეტავ თუ ხედავს იეჰოვა ჩემს პრობლემას ? 
 თუ ესმის მას ჩემი ლოცვები ? “ 
 შესაძლოა დისკრიმინაციის ან სხვა უსამართლობის მსხვერპლნი ხართ . 
 როდესაც გაზეთში სტატიის სათაურებს კითხულობთ , შესაძლოა იგივე გრძნობა გეუფლებათ , რაც მართალ ლოტს . 
 ის „ გაწამებული “ იყო გარშემომყოფთა თავაშვებულობით . 
 ჩვენ გვერდს ვერ ავუვლით ბოლო დღეებისთვის დამახასიათებელ სერიოზულ პრობლემას . 
 ბიბლიაში ნაწინასწარმეტყველები იყო , რომ ადამიანები იქნებოდნენ „ თბილ გრძნობებს მოკლებულები “ . 
 დღეს მართლაც ბევრი ოჯახია მოკლებული თბილ გრძნობებს . 
 « ფაქტები ცხადყოფს , რომ მკვლელობა , ფიზიკური შეურაცხყოფა , ემოციური ჭრილობის მიყენება და სექსუალური ძალადობა ხშირ შემთხვევაში ოჯახის წევრების მხრიდან ხდება , — ნათქვამია წიგნში „ ძალადობა ოჯახში “ . — გარემო , სადაც ბავშვები ყველაზე მეტად უნდა უყვარდეთ და , სადაც ისინი უსაფრთხოდ უნდა გრძნობდნენ თავს , ყველაზე საშიში გახდა » . 
 არაჯანსაღ გარემოში აღზრდილ ბავშვს წლების შემდგომ იმედგაცრუება და მტანჯველი გრძნობები ეუფლება . 
 თქვენც იმავეს ხომ არ განიცდით ? 
 რამდენად აღემატება იეჰოვას სიყვარული ადამიანისას ? 
 ფსალმუნმომღერალი დავითი წერდა : „ დამაგდო ჩემმა დედ – მამამ ; ხოლო უფალი მიმიღებს მე “ . 
 რაოდენ მანუგეშებელია იმის ცოდნა , რომ იეჰოვას სიყვარული ნებისმიერი მშობლის სიყვარულს აღემატება ! 
 მტკივნეულია , როცა მშობლები ცუდად გეპყრობიან ან უარგყოფენ . 
 მაგრამ ნუ დაგავიწყდებათ , რომ იეჰოვა მთელი გულით ზრუნავს თქვენზე . 
 გახსოვდეთ , რომ იეჰოვა ახლოსაა მათთან , ვისაც უყვარს ის . 
 როგორც უნდა გეპყრობოდნენ ადამიანები , იცოდეთ , რომ თქვენ უყვარხართ ზეციერ მამას ! 
 გულგატეხილობის დაძლევის საშუალებები 
 16 , 17 . 
 როგორ შეუძლია ადამიანს გულგატეხილობის დაძლევა და სულიერი ძალების შენარჩუნება ? 
 თქვენ შეგიძლიათ გაუმკლავდეთ იმედგაცრუებას . 
 აქტიურად ჩაებით ქრისტიანულ მსახურებაში . 
 იფიქრეთ ღვთის სიტყვაზე განსაკუთრებით მაშინ , როდესაც სევდა შეგიპყრობთ . 
 ფსალმუნმომღერალი წერს : « თუ ვთქვი : „ მომიცურდა ფეხი “ , შენი წყალობა , უფალო , გამამაგრებს . 
 როცა ზრუნვით ამევსება გული , შენი ნუგეში მიამებს სულს » . 
 ბიბლიის რეგულარულად კითხვა დაგეხმარებათ , გონება მანუგეშებელი და გამამხნევებელი აზრებით კვებოთ . 
 ლოცვაც ძალიან მნიშვნელოვანია . 
 იეჰოვა მაშინაც კი ხვდება , რისი თქმა გსურთ , როცა სიტყვებით ვერ გამოხატავთ თქვენს განცდებსა და გრძნობებს . 
 ფსალმუნმომღერალი გვარწმუნებს : „ მიანდე უფალს შენი საზრუნავი და ის შეგეხიდება , იგი არასოდეს არ დაუშვებს წმიდის წაბორძიკებას “ . 
 რა ზომებს უნდა მიმართოს სასოწარკვეთილმა ადამიანმა ? 
 ზოგი ღრმა დეპრესიის * გამოა სასოწარკვეთილი . 
 თუ ასეთ მდგომარეობაში ხართ , შეეცადეთ , იფიქროთ ღვთის ახალ ქვეყნიერებაზე და იმ დროზე , როდესაც « არ იტყვის მკვიდრი : „ ავადა ვარ “ » . 
 თუ სასოწარკვეთილებას დიდი ხნის მანძილზე ვერ სძლევთ , გონივრული იქნება , დახმარებისთვის ექიმს მიმართოთ . 
 აგრეთვე , აუცილებელია იზრუნოთ საკუთარ ჯანმრთელობაზე . 
 სწორი კვება და ფიზიკური ვარჯიში შეიძლება დამხმარე აღმოჩნდეს . 
 საკმარისად დაისვენეთ ; გვიანობამდე არ უყუროთ ტელევიზორს , მოერიდეთ გართობის ისეთ სახეობებს , რომლებიც ფიზიკურად და ემოციურად გამოგფიტავთ . 
 რაც ყველაზე მნიშვნელოვანია , განაგრძეთ ღვთისთვის მოსაწონი საქმეების კეთება ! 
 ჯერ არ დამდგარა ის დრო , როცა იეჰოვა ადამიანებს „ მოსწმენდს . . . 
 ყოველ ცრემლს თვალებიდან “ . 
 მაგრამ დარწმუნებულები იყავით , რომ ღმერთი დაგეხმარებათ სირთულეების ატანაში . 
 „ ღვთის ძლევამოსილი ხელის ქვეშ “ ცხოვრება 
 რას ჰპირდება იეჰოვა გასაჭირში მყოფთ ? 
 ბიბლია გვარწმუნებს , რომ მართალს , თუმცა ბევრი უბედურება ხვდება , „ ყველაფრისაგან იხსნის უფალი “ . 
 როგორ ? 
 პავლე არაერთხელ სთხოვდა ღმერთს ლოცვაში , რომ მოეშორებინა მისგან „ სხეულში ეკალი “ . 
 მაგრამ იეჰოვამ უთხრა : „ სისუსტეში ხდება სრულყოფილი ჩემი ძალა “ ( 2 კორინთელები 12 : 7 — 9 ) . 
 რას დაჰპირდა იეჰოვა პავლეს და რას გპირდებათ თქვენ ? 
 ღმერთი არ გვპირდება , რომ დღესვე გაგვათავისუფლებს პრობლემებისგან , მაგრამ ის ძალას მოგვცემს მათ ასატანად . 
 რაში გვარწმუნებს 1 პეტრეს 5 : 6 , 7 – ში ჩაწერილი სიტყვები ? 
 პეტრე მოციქულმა დაწერა : „ დაიმდაბლეთ თავი ღვთის ძლევამოსილი ხელის ქვეშ , რათა თავის დროზე აგამაღლოთ , და ყველა თქვენი საწუხარი მას მიანდეთ , რადგან ის ზრუნავს თქვენზე “ . 
 იეჰოვა არასოდეს მიგატოვებთ . 
 ის ნებისმიერი სირთულის დროს თქვენ გვერდით იქნება . 
 გახსოვდეთ , რომ ერთგული ქრისტიანები „ ღვთის ძლევამოსილი ხელის ქვეშ “ არიან . 
 როცა იეჰოვას ვემსახურებით , ის ძალას გვაძლევს პრობლემების ასატანად . 
 თუ მისი ერთგულები ვართ , ვერაფერი მოგვაყენებს მუდმივ ზიანს . 
 ამიტომ , მოდი ბოლომდე დავრჩეთ იეჰოვას ერთგული , რათა ვიხილოთ ის დღე , როდესაც იეჰოვა ერთხელ და სამუდამოდ იხსნის გაჭირვებაში მყოფთ , და შევძლოთ ღვთის მიერ დაპირებულ ახალ ქვეყნიერებაში მარადიულად ცხოვრება ! 
 [ სქოლიოები ] 
 სახელი შეცვლილია . 
 ღრმა დეპრესია უფრო მეტია , ვიდრე გულგატეხილობა . 
 ეს არის სერიოზული დაავადება , რომელიც ადვილად არ იკურნება . 
 დამატებითი ინფორმაციისთვის იხილეთ 1989 წლის 15 ივლისის „ საგუშაგო კოშკი “ , გვერდები 18 — 22 ( რუს . ) 
 ; 1989 წლის 15 აგვისტოს „ საგუშაგო კოშკი “ , გვერდები 20 — 23 ( რუს . ) 
 და 1996 წლის 1 სექტემბრის „ საგუშაგო კოშკი “ , გვერდები 30 , 31 ( რუს . ) . 
 გახსოვთ ? 
 • რატომ ახდენს გავლენას დღევანდელი მძიმე მდგომარეობა იეჰოვას მსახურებზე ? 
 • რა მიზეზების გამო ვარდება ღვთის ზოგი მსახური სასოწარკვეთილებაში ? 
 • როგორ გვეხმარება იეჰოვა სირთულეებით გამოწვეული მწუხარების დაძლევაში ? 
 • რა გაგებით ვართ „ ღვთის ძლევამოსილი ხელის ქვეშ “ ? 
 [ სურათები 25 გვერდზე ] 
 სირთულეების მიუხედავად , იეჰოვას მსახურებს სიხარულის უამრავი მიზეზი აქვთ . 
 [ სურათი 28 გვერდზე ] 
 ტელეფონით დამოწმება იეჰოვას განდიდების ერთ - ერთი საშუალებაა . 
 იყავით ბრძენნი და ღვთისა გეშინოდეთ ! 
 „ სიბრძნის დასაბამი უფლის შიშია “ . 
 რატომ არის იდეა ღვთისმოშიშების შესახებ ბევრისთვის ძნელად გასაგები ? 
 ადრე ვინმეზე რომ ეთქვათ , ღვთისმოშიშიაო , კომპლიმენტად ჩაითვლებოდა . 
 დღეს მრავლისთვის იდეა ღვთისმოშიშების შესახებ ძველმოდური და ძნელად გასაგებია . 
 ისინი შეიძლება სვამენ კითხვას : „ თუ ღმერთი სიყვარულია , რატომ უნდა მეშინოდეს მისი ? “ 
 მათთვის შიში უარყოფითი და დამთრგუნველი გრძნობაც კია . 
 მაგრამ ღვთისადმი ნამდვილი შიში უფრო მეტის მომცველია და , როგორც დავინახავთ , ის არ არის , უბრალოდ , გრძნობა თუ ემოცია . 
 2 , 3 . 
 რას ნიშნავს ნამდვილი ღვთისმოშიშება ? 
 ბიბლიაში ღვთისმოშიშება დადებითი მნიშვნელობით არის გამოყენებული . 
 ეს არის ღვთისადმი დიდი მოკრძალებისა და ღრმა პატივისცემის გრძნობა — ძლიერი სურვილი იმისა , ღმერთს არ ვაწყენინოთ . 
 ღვთისმოშიშება მოიცავს ღვთის ზნეობრივი ნორმების აღიარებას , მტკიცედ დაცვას და იმის სურვილს , რომ ღვთის სიტყვების შესაბამისად ვიცხოვროთ . 
 ერთი ნაშრომის თანახმად , ასეთი ჯანსაღი შიშით ვლინდება „ ღვთის მიმართ ადამიანის დამოკიდებულება , რომელსაც შედეგად გონივრული ქმედება და ყოველგვარი ბოროტებისთვის თავის არიდება მოჰყვება “ . 
 ღვთის სიტყვა მართებულად აღნიშნავს : „ სიბრძნის დასაბამი უფლის შიშია “ . 
 მართლაც , ღვთისმოშიშება ადამიანის ცხოვრების მრავალ სფეროს მოიცავს . 
 ის დაკავშირებულია არა მარტო სიბრძნესთან , არამედ სიხარულსა თუ მშვიდობასთან , კეთილდღეობასა თუ დღეგრძელობასთან , იმედსა თუ ნდობასთან და დაჯერებულობასთან . 
 ის მჭიდროდ არის დაკავშირებული რწმენასა და სიყვარულთან . 
 ღვთისმოშიშება გავლენას ახდენს ღმერთთან და სხვებთან ჩვენს ურთიერთობაზე . 
 ღვთისმოშიში ადამიანი ღრმად არის დარწმუნებული , რომ ზეციერი მამა ზრუნავს მასზე და მზად არის ცოდვების მისატევებლად . 
 მხოლოდ მოუნანიებელ შემცოდველებს აქვს საფუძველი , ძრწოდნენ ღვთის წინაშე * . 
 იეჰოვასადმი შიშის სწავლა 
 რა დაგვეხმარება , ‘ ვისწავლოთ შიში უფლისა ’ ? 
 ვინაიდან ღვთისმოშიშება მნიშვნელოვანია როგორც სწორი გადაწყვეტილებების , ისე ღვთისგან კურთხევების მისაღებად , როგორ შეგვიძლია ‘ ვისწავლოთ შიში უფლისა ’ ? . 
 წმინდა წერილებში მრავალი ღვთისმოშიში ადამიანის მაგალითი ‘ ჩვენს სასწავლებლად ჩაიწერა ’ . 
 უკეთესად რომ გავიგოთ , რას ნიშნავს სინამდვილეში ღვთის შიში , მოდი დავფიქრდეთ ძველი ისრაელის მეფე დავითის მაგალითზე . 
 როგორ დაეხმარა ცხვრის მწყემსვა დავითს იეჰოვასადმი შიშის სწავლაში ? 
 იეჰოვამ უარყო ისრაელის პირველი მეფე საული , რადგან მას ხალხისა ეშინოდა , ღვთის შიში კი არ ჰქონდა . 
 მეორე მხრივ , დავითის ცხოვრება და იეჰოვასთან მისი ახლო ურთიერთობა ცხადყოფს , რომ ის ნამდვილად ღვთისმოშიში კაცი იყო . 
 ჯერ კიდევ ბავშვობიდან დავითი ხშირად მწყემსავდა მამის ცხვარს . 
 ცხვრის მწყემსვისას დავითს არაერთი ღამე გაუტარებია ვარსკვლავებით მოჭედილი ცის ქვეშ , რაც დაეხმარებოდა , გაეგო , რას ნიშნავს იეჰოვასადმი შიში . 
 თუმცა დავითს უკიდეგანო სამყაროს შესახებ მხოლოდ მწირი ცოდნა ჰქონდა , ის სწორ დასკვნამდე მივიდა — ღმერთი იმსახურებს ჩვენს პატივისცემასა და თაყვანისცემას . 
 მოგვიანებით ის წერდა : „ როცა შევხედავ შენს ცას — შენი თითების ნამოქმედარს , მთვარესა და ვარსკვლავებს , რომლებიც დააფუძნე : რა არის კაცი , რომ იხსენიებ ? 
 ან ძე ადამიანისა , რომ ყურადღებას აქცევ ? “ . 
 რა გრძნობა დაეუფლა დავითს , როდესაც იეჰოვას დიდებულებას ჩასწვდა ? 
 დავითი ხედავდა , თუ რა პატარა იყო თვითონ ვარსკვლავებით მოჭედილ უზარმაზარ ცასთან შედარებით , რაც მას მოწიწების გრძნობას ჰგვრიდა . 
 ამის გაცნობიერებამ დავითი კი არ შეაშინა , არამედ აღძრა , განედიდებინა იეჰოვა და ეთქვა : „ ცანი ღაღადებენ ღმერთის დიდებას , და მისთა ხელთა ნამოქმედარს გვამცნობს სამყარო “ . 
 ღვთისადმი ასეთმა მოკრძალებამ დავითი უფრო დაახლოვა იეჰოვასთან და იმის სურვილი გაუჩინა , რომ მისი სრულყოფილი გზების შესახებ მეტი გაეგო და მიჰყოლოდა მათ . 
 წარმოიდგინეთ , რას გრძნობდა დავითი , როდესაც იეჰოვას უმღეროდა : „ დიდი და სასწაულთმოქმედი ხარ , შენ ხარ ერთი ღმერთი . 
 დამაყენე , უფალო , შენს გზაზე , რათა ვიარო შენი ჭეშმარიტებით . 
 წარმართე ჩემი გული შენი სახელის მოშიშებით “ . 
 როგორ დაეხმარა ღვთისმოშიშება დავითს გოლიათთან ბრძოლაში ? 
 როდესაც ფილისტიმელებმა ისრაელებს შეუტიეს , დაახლოებით სამმეტრიანი გოლიათი ისრაელებს დასცინოდა და , ფაქტობრივად , ეუბნებოდა : ‘ გამომიყვანეთ ვინმე , რომ პირისპირ შემებრძოლოს ! 
 თუ ის გაიმარჯვებს , ჩვენ თქვენი მსახურნი ვიქნებით ’ . 
 საული და ყველა მისი მეომარი შიშმა აიტანა , მაგრამ დავითი — არა . 
 მან იცოდა , რომ მხოლოდ იეჰოვას შიში უნდა ჰქონოდა და არა — ადამიანის , როგორი ძლიერიც უნდა ყოფილიყო იგი . 
 „ მე . . . 
 ცაბაოთ უფლის , ისრაელის მხედრობის ღმერთის სახელით გამოვდივარ , — უთხრა დავითმა გოლიათს , — და შეიტყობს მთელი ქვეყანა , რომ ჰყავს ისრაელს ღმერთი . 
 და შეიტყობს მთელი ქვეყანა , რომ არა მახვილითა და შუბით იხსნის უფალი , რომ უფლის ნებაზეა ომი “ . 
 იეჰოვას დახმარებით , დავითმა შურდულითა და ერთ ქვით გოლიათი მოკლა . 
 რას გვასწავლის ბიბლიაში მოხსენიებულ ღვთისმოშიშ ადამიანთა მაგალითები ? 
 დავითის მსგავსად ჩვენც შეიძლება რთული დაბრკოლებებისა და ძლიერი მტრების წინაშე აღმოვჩნდეთ . 
 რის გაკეთება შეგვიძლია ამ დროს ? 
 დავითისა და ძველი დროის სხვა ერთგული მსახურების მსგავსად , ღვთისმოშიშება უნდა გამოვავლინოთ . 
 ღვთისადმი შიში ადამიანებისადმი შიშზე ძლიერია . 
 ღვთის ერთგული მსახური ნეემია მტრებისგან შევიწროებულ თანამემამულეებს მოუწოდებდა : „ ნუ გეშინიათ მათი , გაიხსენეთ უფალი , დიდი და საშინელი “ . 
 იეჰოვას დახმარებით დავითმა , ნეემიამ და ღვთის სხვა ერთგულმა მსახურებმა წარმატებით შეასრულეს მათთვის დაკისრებული დავალება . 
 თუ ღვთისმოშიშებას გამოვავლენთ , ჩვენც ვიქნებით წარმატებულნი . 
 რთულ სიტუაციებში ღვთისმოშიშების გამოვლენა 
 რა სიტუაციებში ცხადყო დავითმა , რომ ღვთისმოშიში კაცი იყო ? 
 გოლიათის დამარცხების შემდეგ იეჰოვამ დავითს სხვა გამარჯვებებიც მოუტანა . 
 მაგრამ შურით აღძრული საული თავიდან იმპულსურად და შემდეგ ვერაგულად შეეცადა დავითის მოკვლას ; ბოლოს ჯარი შეკრიბა და ისე სცადა თავისი მიზნის განხორციელება . 
 იეჰოვამ დავითი დაარწმუნა , რომ მეფე გახდებოდა , მაგრამ ღვთის ეს ერთგული მსახური წლების განმავლობაში დევნილი უნდა ყოფილიყო , ებრძოლა და დალოდებოდა დროს , როდესაც იეჰოვა გაამეფებდა . 
 ამ განსაცდელების გადატანით დავითმა ცხადყო , რომ ჭეშმარიტი ღვთის შიში ჰქონდა . 
 როგორ გამოავლინა დავითმა ღვთისმოშიშება რთულ სიტუაციაში ? 
 ერთხელ დავითმა თავი შეაფარა ფილისტიმის ქალაქ გათს , რომელიც გოლიათის სამშობლო იყო და სადაც აქიში მეფობდა . 
 მეფის მსახურებმა დავითი ერის მტრად გამოაცხადეს . 
 როგორ მოიქცა დავითი ? 
 მან მხურვალე ლოცვით მიმართა იეჰოვას . 
 თუმცა დავითმა თავი მოიგიჟიანა , მან იცოდა , რომ , სინამდვილეში , იეჰოვამ იხსნა იგი და აკურთხა მისი მცდელობა . 
 დავითი მთელი გულით იყო იეჰოვაზე მინდობილი და სჯეროდა მისი , რითაც ცხადყო , რომ ნამდვილად ღვთისმოშიში იყო . 
 როგორ შეგვიძლია განსაცდელების დროს ცხადვყოთ , რომ , დავითის მსგავსად , ღვთისმოშიშები ვართ ? 
 პრობლემებთან გამკლავებისას დავითის მსგავსად ჩვენც შეგვიძლია ღვთისადმი შიშის გამოვლენა , თუ ვენდობით იეჰოვას და გვჯერა მისი დანაპირების . 
 „ მიაქციე ღმერთზე შენი გზასავალი , მიენდე მას და ის აღასრულებს “ , — თქვა დავითმა . 
 ეს იმას არ ნიშნავს , რომ იეჰოვას , უბრალოდ , ვეტყვით ჩვენი პრობლემის შესახებ , თავად კი არაფერს გავაკეთებთ მის მოსაგვარებლად და დაველოდებით , რას გააკეთებს ჩვენს სასარგებლოდ . 
 დავითი მხოლოდ იმით არ დაკმაყოფილებულა , რომ ლოცვაში ღმერთს დახმარება სთხოვა . 
 მან იეჰოვასგან ბოძებული ფიზიკური და გონებრივი შესაძლებლობები პრობლემებთან გასამკლავებლად გამოიყენა . 
 და მაინც , დავითმა იცოდა , რომ წარმატებისთვის მხოლოდ ადამიანის ძალისხმევა არ კმარა . 
 ასეთივე დამოკიდებულება უნდა გვქონდეს ჩვენც . 
 მას შემდეგ , რაც ჩვენი შესაძლებლობების მაქსიმუმს გავაკეთებთ , დანარჩენი იეჰოვას უნდა მივანდოთ . 
 ხშირად არაფრის გაკეთება არ შეგვიძლია და მხოლოდ ისღა დაგვრჩენია , იეჰოვას მივენდოთ . 
 სწორედ ასეთ დროს ჩანს , თუ რამდენად ღვთისმოშიშები ვართ . 
 ჩვენთვის მანუგეშებელია დავითის სიტყვები : „ იეჰოვასთან ახლო ურთიერთობა მის მოშიშებს აქვთ “ . 
 რატომ უნდა მოვეკიდოთ ჩვენს ლოცვებს სერიოზულად და როგორ აზროვნებას უნდა მოვერიდოთ ? 
 სერიოზულად უნდა მოვეკიდოთ ლოცვებსა და ღმერთთან ურთიერთობას . 
 როდესაც იეჰოვას ვუახლოვდებით , ‘ უნდა გვწამდეს , რომ ის არსებობს და თავის გულმოდგინედ მძებნელს აჯილდოებს ’ . 
 როცა ის გვეხმარება , „ მადლიერნი “ უნდა ვიყოთ , როგორც ამას მოციქული პავლე გვირჩევს . 
 არ უნდა დავემსგავსოთ მათ , რომელთა შესახებაც ერთი ცხებული ქრისტიანი წერდა : « ისინი ფიქრობენ , რომ თითქოს ღმერთი „ ზეციერი ოფიციანტია “ . 
 როცა თვითონ რამე სჭირდებათ , მაშინვე უნდათ , რომ მოვიდეს . 
 როგორც კი ის სურვილს აუსრულებს , უკვე აღარ სჭირდებათ იგი » . 
 ასეთი დამოკიდებულება იმაზე მეტყველებს , რომ მათ ღვთის შიში არა აქვთ . 
 ღვთისადმი შიშის დაკარგვა 
 როდის არ გამოავლინა დავითმა ღვთის კანონისადმი პატივისცემა ? 
 გაჭირვების დროს იეჰოვასგან დახმარების მიღებამ დავითს ღვთისადმი შიში გაუღრმავა და ნდობა განუმტკიცა . 
 მაგრამ სამ მნიშვნელოვან შემთხვევაში დავითმა ღვთისმოშიშება არ გამოავლინა , რამაც სერიოზული შედეგები მოუტანა . 
 პირველ შემთხვევაში , ნაცვლად იმისა , რომ ღვთის კანონის თანახმად , იეჰოვას შეთანხმების კიდობანი ლევიანებს მხრებით გადაეტანათ იერუსალიმში , იგი ურემზე დადეს . 
 როდესაც ყუზამ ხელი შეაშველა კიდობანს , რომ არ გადმოვარდნილიყო , ღმერთმა მაშინვე მოკლა ის ამ „ უპატივცემულო საქციელისთვის “ ( აქ ) . 
 ნამდვილად , ყუზამ სერიოზული ცოდვა ჩაიდინა , მაგრამ , ფაქტობრივად , დავითმა არ გამოავლინა ღვთის კანონისადმი სათანადო პატივისცემა , რასაც ტრაგიკული შედეგი მოჰყვა . 
 ღვთისადმი შიშის გამოვლენა მისი ნების თანახმად ცხოვრებას ნიშნავს . 
 რა შედეგი მოჰყვა დავითის მიერ ისრაელების აღრიცხვას ? 
 მოგვიანებით , სატანის მიერ აღძრულმა დავითმა ისრაელის მეომრები აღრიცხა . 
 ამგვარი მოქმედებით დავითმა არ გამოავლინა ღვთისადმი შიში , რასაც 70 000 ისრაელის სიკვდილი მოჰყვა . 
 მართალია , დავითმა იეჰოვას წინაშე მოინანია , მაგრამ მისმა გადაწყვეტილებამ სავალალო შედეგები მოუტანა როგორც მას , ისე ხალხს . 
 რატომ ჩაიდინა დავითმა უზნეობა ? 
 დავითმა კიდევ ერთ შემთხვევაში არ გამოავლინა ღვთისადმი შიში , როცა ბათშებაყთან , ურიას ცოლთან , უზნეობა ჩაიდინა . 
 დავითმა იცოდა , რომ მრუშობა ან სხვისი ცოლის ნდომაც კი არასწორი იყო . 
 ყველაფერი იმით დაიწყო , რომ მეფემ თვალი მოჰკრა მობანავე ბათშებაყს . 
 ღვთისადმი სათანადო შიშს დავითი მაშინვე უნდა აღეძრა , რომ თვალი მოერიდებინა ბათშებაყისთვის და ფიქრები სხვა რამეზე გადაეტანა . 
 ნაცვლად ამისა დავითი , როგორც ჩანს , განაგრძობდა ყურებას მანამ , სანამ ვნებამ ღვთისადმი შიში არ სძლია . 
 დავითს იმ მომენტში დაავიწყდა , თუ რა მნიშვნელოვან როლს ასრულებდა იეჰოვა მის ცხოვრებაში . 
 რა შედეგები მოიმკა დავითმა თავისი არასწორი მოქმედებისთვის ? 
 ბათშებაყთან მრუშობის შედეგად დავითს ვაჟი შეეძინა . 
 ცოტა ხანში იეჰოვამ წინასწარმეტყველი ნათანი მიუგზავნა დავითს , რომელმაც ის ცოდვაში ამხილა . 
 მას შემდეგ , რაც გონს მოეგო , დავითს ღვთისადმი შიში დაუბრუნდა , და მან მოინანია . 
 დავითი იეჰოვას შეევედრა , ზურგი არ ექცია და წმინდა სული არ წაერთმია მისთვის . 
 იეჰოვამ მიუტევა დავითს და სასჯელი შეუმსუბუქა , მაგრამ მისი მოქმედების ცუდი შედეგებისგან არ დაუცვია იგი . 
 დავითს ვაჟი მოუკვდა და , მას შემდეგ , მის ოჯახს მწუხარება და უბედურება არ მოშორებია . 
 რა ძვირად დაუჯდა დავითს ღვთისადმი შიშის უგულებელყოფა ! . 
 მოიყვანეთ იმის მაგალითი , თუ რა მტკივნეული შედეგები მოაქვს ცოდვილ ქმედებებს . 
 დღესაც ზნეობრივ საკითხებში ღვთის შიშის უგულებელყოფამ შეიძლება სერიოზული ზიანი მოგვაყენოს . 
 წარმოიდგინეთ , რამხელა ტკივილს იგრძნობდა ერთი ახალგაზრდა ქალი , როცა გაიგო , რომ ქრისტიანმა მეუღლემ , რომელიც სამუშაოდ საზღვარგარეთ წავიდა , უღალატა . 
 გაოგნებულმა და გულმოკლულმა სახეზე ხელები აიფარა და აქვითინდა . 
 რამდენი ხანი დასჭირდებოდა მის ქმარს , რომ კვლავ მოეპოვებინა ცოლის ნდობა და პატივისცემა ? 
 ღვთისადმი ნამდვილი შიში ასეთი სამწუხარო შედეგებისგან დაიცავს ადამიანს . 
 ღვთისადმი შიში ცოდვის ჩადენისგან გვიცავს 
 ვინ არის სატანის სამიზნე და რა მეთოდებს იყენებს თავისი მიზნის მისაღწევად ? 
 სატანის გავლენით ქვეყნიერებაში ზნეობრივი ფასეულობები სწრაფად ეცემა ; განსაკუთრებით სატანას ჭეშმარიტი ქრისტიანების გახრწნა სურს . 
 ამ მიზნის მისაღწევად ის ჩვენს თვალებსა და ყურებს იყენებს , რათა გრძნობებზე იმოქმედოს და ამგვარად გულსა და გონებაში შეაღწიოს . 
 როგორ რეაგირებთ , როცა მოულოდნელად ამორალურ სურათებს ხედავთ , უწმაწური სიტყვები გესმით ან უზნეო ადამიანებს აწყდებით ? 
 როგორ დაეხმარა ღვთისადმი შიში ერთ ქრისტიანს ცდუნების დაძლევაში ? 
 განვიხილოთ ანდრეს * მაგალითი , რომელიც ქრისტიანი უხუცესი და მამაა ; ის ევროპაში მუშაობს ექიმად . 
 საავადმყოფოში ღამით მორიგეობისას ანდრეს თანამშრომელი ქალები ბალიშზე გულებით მოხატულ სასიყვარულო ბარათებს უდებდნენ და სქესობრივ ურთიერთობას სთავაზობდნენ . 
 ანდრე მტკიცე უარს ამბობდა მათ წინადადებაზე . 
 უფრო მეტიც , ამ ცუდ გარემოს რომ გასცლოდა , სამუშაოდ ის სხვაგან გადავიდა . 
 ღვთისმოშიშების გამოვლენა გონივრული აღმოჩნდა და კურთხევები მოუტანა — დღეს ის თავის ქვეყანაში იეჰოვას მოწმეთა ფილიალში მსახურობს დროდარო . 
 20 , 21 . 
 ა ) როგორ დაგვეხმარება ღვთისადმი შიში , არ შევცოდოთ ? 
 ბ ) რას განვიხილავთ მომდევნო სტატიაში ? 
 თუ ადამიანი გამუდმებით იმაზე ფიქრობს , რაც ღვთის თვალში არასწორია , ამან შეიძლება მას ღმერთთან ძვირფასი ურთიერთობა გაუფუჭოს — გააკეთოს ის , რისი გაკეთების უფლებაც არა აქვს . 
 მეორე მხრივ , თუ იეჰოვასი გვეშინია , გავერიდებით ისეთ ხალხს , ადგილებს , მოქმედებებსა და გართობებს , რომლებიც ზნეობრივ საკითხებთან დაკავშირებით სიფხიზლეს მოგვიდუნებდა . 
 როგორ უხერხულ მდგომარეობაშიც უნდა აღმოვჩნდეთ და რა მსხვერპლის გაღებაც უნდა მოგვიწიოს , ეს არაფერია იეჰოვას კეთილგანწყობის დაკარგვასთან შედარებით . 
 ვიყოთ ღვთისმოშიშნი ნიშნავს , შეგნებულად ავარიდოთ თავი ნებისმიერ უზნეობას , მათ შორის ყოველგვარ პორნოგრაფიას , და ‘ მოვარიდოთ თვალი ამაოების ცქერას ’ . 
 თუ ასე ვიქცევით , შეგვიძლია დარწმუნებულნი ვიყოთ , რომ იეჰოვა ‘ გვაცოცხლებს ’ და მოგვცემს ყველაფერს , რაც ნამდვილად გვჭირდება . 
 მართლაც , ღვთისადმი ნამდვილი შიშის გამოვლენა ყოველთვის გონივრულია . 
 ღვთისმოშიშებას აგრეთვე ჭეშმარიტი ბედნიერება მოაქვს . 
 ამას უფრო ნათლად მომდევნო სტატია დაგვანახვებს . 
 [ სქოლიოები ] 
 იხილეთ 1998 წლის 8 იანვრის „ გამოიღვიძეთ ! “ – ში „ ბიბლიის თვალსაზრისი — როგორ შეგიძლია გეშინოდეს სიყვარულის ღმერთის ? “ 
 გამოცემულია იეჰოვას მოწმეების მიერ . 
 სახელი შეცვლილია . 
 შეგიძლიათ ახსნათ ? 
 • რომელ ქრისტიანულ თვისებებთან არის დაკავშირებული ღვთისმოშიშება ? 
 • როგორ მოქმედებს ღვთისადმი შიში ადამიანებისადმი შიშზე ? 
 • როგორ ცხადვყოფთ , რომ სათანადოდ ვეკიდებით ლოცვას ? 
 • როგორ გვიცავს ღვთის შიში ცოდვის ჩადენისგან ? 
 [ სურათი 23 გვერდზე ] 
 იეჰოვას შემოქმედების ნაყოფზე დაკვირვებით დავითმა ღვთისმოშიშება ისწავლა . 
 [ სურათები 24 გვერდზე ] 
 როგორ რეაგირებას მოახდენთ , როდესაც მოულოდნელად ცდუნების წინაშე აღმოჩნდებით ? 
 გეშინოდეთ ღვთისა და იყავით ბედნიერნი ! 
 „ ნეტარ არს კაცი მოშიში უფლისა “ . 
 1 , 2 . 
 რა მოაქვს ღვთისადმი შიშს ? 
 ბედნიერების მიღწევა ადვილი არ არის . 
 ნამდვილი ბედნიერება დამოკიდებულია სწორი არჩევნის გაკეთებაზე , კარგის კეთებასა და ცუდისგან თავის არიდებაზე . 
 ჩვენმა შემოქმედმა იეჰოვამ მოგვცა თავისი სიტყვა , ბიბლია , და ის გვასწავლის , როგორ ვიყოთ ნამდვილად ბედნიერნი . 
 როცა იეჰოვას ხელმძღვანელობას ვეძებთ და მის თანახმად ვცხოვრობთ , ღვთისადმი შიშს ვავლენთ , რასაც ნამდვილი კმაყოფილება და ბედნიერება მოაქვს . 
 ამ სტატიაში განვიხილავთ ბიბლიურ და თანამედროვე მაგალითებს ; ისინი დაგვანახვებს , როგორ აძლევდა ღვთისადმი ნამდვილი შიში მის მსახურებს ძალას , წინ აღდგომოდნენ ცუდს და კარგი ეკეთებინათ . 
 გავიგებთ , რომ ღვთის შიშს შეუძლია არასწორი გზიდან მოგვაბრუნოს , როგორც ეს დავითის შემთხვევაში იყო , და ბედნიერება მოგვიტანოს . 
 ასევე დავინახავთ , რომ ღვთისადმი ნამდვილი შიში არის ძვირფასი მემკვიდრეობა , რომლის გადაცემაც მშობლებს თავიანთი შვილებისთვის შეუძლიათ . 
 მართლაც , ღვთის სიტყვა გვარწმუნებს : „ ნეტარ არს კაცი მოშიში უფლისა “ . 
 დაკარგული ბედნიერების დაბრუნება 
 რა დაეხმარა დავითს შეცდომების გამოსწორებაში ? 
 წინა სტატიაში განვიხილეთ სამი მნიშვნელოვანი შემთხვევა , როდესაც დავითმა არ გამოავლინა ღვთისადმი სათანადო შიში და შესცოდა . 
 მაგრამ ის , თუ როგორ გამოეხმაურა დავითი იეჰოვას დასჯას , ცხადყოფს , რომ ნამდვილად ღვთისმოშიში იყო . 
 ღვთისადმი მოკრძალებამ და პატივისცემამ დავითი აღძრა , ეღიარებინა თავისი დანაშაული , დაბრუნებოდა სწორ გზას და აღედგინა იეჰოვასთან კარგი ურთიერთობა . 
 მართალია , დავითის მიერ დაშვებულმა შეცდომებმა მას და სხვებს ტანჯვა მოუტანა , მაგრამ გულწრფელი მონანიებით იეჰოვას მხარდაჭერა და კურთხევები მოიპოვა . 
 დღეს დავითის მაგალითი გამამხნევებელია იმ ქრისტიანებისთვის , რომლებმაც შეიძლება სერიოზული ცოდვა ჩაიდინეს . 
 როგორ შეუძლია ღვთის შიშს , დაეხმაროს პიროვნებას , კვლავ ბედნიერი იყოს ? 
 მოვიყვანოთ სონიას * მაგალითი . 
 მიუხედავად იმისა , რომ სრული დროით მქადაგებელი იყო , ის ცუდ საზოგადოებას დაუახლოვდა , არაქრისტიანული საქციელი ჩაიდინა და ქრისტიანული კრებიდან გაირიცხა . 
 როცა გონს მოეგო , სონიამ ყველაფერი გააკეთა იმისათვის , რომ იეჰოვასთან ურთიერთობა აღედგინა . 
 გარკვეული დროის შემდეგ ის კვლავ ქრისტიანული კრების წევრი გახდა . 
 მთელი ამ ხნის მანძილზე სონიას იეჰოვას მსახურების სურვილი არ განელებია . 
 ბოლოს , მან პიონერული მსახურებაც კი განაახლა . 
 მოგვიანებით ის უხუცესზე გათხოვდა და ახლა ისინი ერთ – ერთ კრებაში სიხარულით მსახურობენ . 
 სონია ძალიან ნანობს , რომ გარკვეული დროით ქრისტიანული გზიდან გადაუხვია , მაგრამ ის ბედნიერია , რომ ღვთის შიში დაეხმარა , კვლავ სწორ გზაზე დამდგარიყო . 
 ცოდვის ჩადენას ტანჯვა ჯობია 
 5 , 6 . 
 ახსენით , როგორ და რატომ გადაურჩა საული ორჯერ დავითის მახვილს . 
 რა თქმა უნდა , უკეთესია , როდესაც ადამიანს ღვთის შიში ეხმარება , რომ თავიდანვე არ ჩაიდინოს ცოდვა . 
 ამას ადასტურებს დავითის შემთხვევა . 
 ერთხელ საული იმ გამოქვაბულში შევიდა , სადაც დავითი და მისი ხალხი საულსა და მის სამიათას მეომარს ემალებოდნენ . 
 დავითს თავისი ხალხი აქეზებდა , რომ საული მოეკლა . 
 იეჰოვამ ჩაუგდო დავითს ხელში მისი დაუძინებელი მტერი ? 
 დავითი მიეპარა სულს და მის მოსასხამს კიდე მოაჭრა . 
 ასეთი უმნიშვნელო მოქმედების გამოც კი , რომელსაც საულისთვის ზიანი არ მიუყენებია , დავითს სინდისი ქენჯნიდა , რადგან ის ღვთისმოშიში კაცი იყო . 
 დავითმა შემდეგი სიტყვებით დაამშვიდა თავისი ხალხი : „ ღმერთმა დამიფაროს , რომ ასეთი საქმე ვუყო ჩემს ბატონს , უფლის ცხებულს ! 
 ხელს როგორ აღვმართავ მასზე , რადგან უფლის ცხებულია იგი “ * . 
 სხვა შემთხვევაში , როცა საული და მისი მეომრები ღამით დაბანაკებულნი იყვნენ , „ უფლის ძილქუში დაეცათ მათ “ . 
 დავითი და მისი მამაცი დისშვილი აბიშაი ბანაკში შეიპარნენ და მძინარე საულს თავზე დაადგნენ . 
 აბიშაის სურდა , ერთხელ და სამუდამოდ ბოლო მოეღო საულისთვის . 
 დავითმა აბიშაი შეაკავა და უთხრა : „ უფლის ცხებულზე ხელის აღმმართველი დაუსჯელად არ გადარჩება “ . 
 რა დაეხმარა დავითს , რომ ცოდვა არ ჩაედინა ? 
 რატომ არ მოკლა დავითმა საული , როცა მას ამის გაკეთების საშუალება ორჯერ მიეცა ? 
 რადგან მას საულზე მეტად იეჰოვასი ეშინოდა . 
 დავითს ღვთის შიში ჰქონდა და , ამიტომ , თუ საჭირო გახდებოდა , ცოდვის ჩადენას ტანჯვას ამჯობინებდა . 
 ის ბოლომდე იყო დარწმუნებული , რომ იეჰოვა ზრუნავდა როგორც თავის ხალხზე , ისე პირადად მასზე . 
 დავითმა იცოდა , რომ ღმერთზე მინდობა და მორჩილება მას ბედნიერებასა და კურთხევებს მოუტანდა , წინააღმდეგ შემთხვევაში კი , ღვთის კეთილგანწყობას დაკარგავდა . 
 დავითმა ისიც იცოდა , რომ ღმერთი შეასრულებდა თავის დანაპირებს და , დანიშნულ დროს და საჭირო სახით , მას გაამეფებდა . 
 ღვთისადმი შიშს ბედნიერება მოაქვს 
 რატომ არის ჩვენთვის სამაგალითო გასაჭირში მყოფი დავითის საქციელი ? 
 ჩვენ , როგორც ქრისტიანებს , დაგვცინიან , გვდევნიან და სხვადასხვა მხრივ გვავიწროებენ . 
 დროდადრო , შესაძლოა , თანაქრისტიანების მხრიდანაც ვხვდებით სირთულეებს . 
 მაგრამ ვიცით , რომ იეჰოვა ყველაფერს ხედავს , ისმენს ჩვენს ლოცვებს და , თავის დროზე , ყველაფერს თავისი ნებისამებრ გამოასწორებს . 
 ამიტომ , ნაცვლად იმისა , რომ მოწინააღმდეგეების გვეშინოდეს , ჩვენ ღვთის შიში გვაქვს და ხსნას მისგან მოველით . 
 დავითის მსგავსად , ჩვენ შურს არ ვიძიებთ და არც კომპრომისზე მივდივართ სამართლიან პრინციპებთან დაკავშირებით , რათა ტანჯვას თავი ავარიდოთ . 
 ამას კი , საბოლოოდ , ბედნიერება მოაქვს . 
 როგორ ? 
 მოიყვანეთ მაგალითი , როგორ შეიძლება ღვთისადმი შიშმა , დევნის მიუხედავად , ადამიანს ბედნიერება არ დააკარგვინოს . 
 ერთი მისიონერი , რომელიც დიდი ხანია აფრიკაში მსახურობს , ყვება : „ მახსენდება ჩვენი დისა და მისი მოზარდი გოგონას მაგალითი , რომლებმაც ქრისტიანული ნეიტრალიტეტის გამო უარი თქვეს პარტიული ბილეთის შეძენაზე . 
 ამის გამო , მამაკაცებმა მათ ფიზიკური შეურაცხყოფა მიაყენეს ; შემდეგ კი სახლში წასვლის ნება დართეს . 
 უკან დაბრუნებისას დედა ანუგეშებდა აქვითინებულ შვილს , რომელსაც ვერ გაეგო , რატომ მოხდა ეს ყველაფერი . 
 მართალია , იმ მომენტში ეს მათთვის ძნელი ასატანი იყო , მაგრამ , სამაგიეროდ , სუფთა სინდისი ჰქონდათ . 
 მოგვიანებით ისინი ბედნიერნი იყვნენ იმით , რომ ღმერთს დაემორჩილნენ . 
 მათ პარტიული ბილეთები რომ ეყიდათ , ამით იმ ხალხს ასიამოვნებდნენ ; დედა – შვილს გაზიან სასმელებს მისცემდნენ და სახლამდე ცეკვა – ცეკვით მიაცილებდნენ . 
 მაგრამ გოგონამ და მისმა დედამ იცოდნენ , რომ , თუ კომპრომისზე წავიდოდნენ , ამ ქვეყანაზე ყველაზე უბედური ადამიანები იქნებოდნენ “ . 
 ღვთის შიშმა ისინი საშინელი განცდებისგან იხსნა . 
 10 , 11 . 
 რა დადებითი შედეგები მოჰყვა ერთი ქალის მიერ ღვთისადმი შიშის გამოვლენას ? 
 ღვთისადმი შიშს ბედნიერება მოაქვს მაშინაც , როდესაც ქრისტიანი განსაცდელს სიცოცხლის სიწმინდისადმი პატივისცემის გამო აწყდება . 
 მაგალითად , მერი მესამე ბავშვზე იყო ორსულად , როდესაც ექიმმა ბავშვის მოშორება ურჩია . 
 „ თქვენი მდგომარეობა კრიტიკულია , — უთხრა მან . — შეიძლება მდგომარეობა ნებისმიერ დროს გამწვავდეს და 24 საათში დაიღუპოთ . 
 შემდეგ ბავშვიც მოკვდება . 
 ნებისმიერ შემთხვევაში , არ არსებობს იმის გარანტია , რომ ბავშვი ნორმალური დაიბადება “ . 
 მერი იეჰოვას მოწმეებთან ბიბლიას სწავლობდა , მაგრამ ჯერ მონათლული არ იყო . 
 „ და მაინც , — ამბობს მერი , — გადაწყვეტილი მქონდა , იეჰოვასთვის მემსახურა და , რა ფასადაც უნდა დამჯდომოდა , მისადმი ერთგულება შემენარჩუნებინა “ . 
 ორსულობის პერიოდში მერი განაგრძობდა ბიბლიის შესწავლას და ოჯახზე ზრუნვას . 
 ბავშვის დაბადების შემდეგ მერიმ თქვა : „ მშობიარობა პირველ ორთან შედარებით რთული იყო , მაგრამ სერიოზული გართულებები არ მქონია “ . 
 ღვთის შიში მერის სუფთა სინდისის შენარჩუნებაში დაეხმარა ; ამის შემდეგ ის მალევე მოინათლა . 
 ბავშვი წამოიზარდა და მანაც ისწავლა ღვთის შიში ; ამჟამად ის იეჰოვას მოწმეთა ერთ – ერთ ფილიალში მსახურობს . 
 ‘ უფლით გამხნევებული ’ 
 როგორ გააძლიერა დავითი ღვთის შიშმა ? 
 იეჰოვასადმი შიში დავითისთვის ბოროტებისგან თავის შეკავებაზე მეტს ნიშნავდა . 
 ამგვარი შიშით გაძლიერებული დავითი რთულ სიტუაციებში გადაჭრით და გონივრულად მოქმედებდა . 
 დაახლოებით წლისა და ოთხი თვის განმავლობაში დავითი და მისი ხალხი ფილისტიმელთა ქვეყანაში , ციკლაგში , აფარებდნენ თავს . 
 ერთხელ , როდესაც ისინი ქალაქიდან იყვნენ გასულები , ამალეკელებმა ქალაქი გადაწვეს და მათი ცოლები და ბავშვები ტყვედ წაასხეს . 
 როდესაც დავითი და მისი ხალხი დაბრუნდნენ და დაინახეს , რაც მოხდა , ხმამაღლა ატირდნენ . 
 დავითის ხალხს მალე მწუხარება გამწარებაში გადაეზარდა და დავითს ჩაქოლვა დაუპირეს . 
 დავითი დამწუხრდა , მაგრამ გული არ გასტეხია . 
 ის ღვთის შიშმა აღძრა , იეჰოვასთვის მიემართა და ‘ უფლით გაემხნევებინა თავი ’ . 
 ღვთის დახმარებით დავითი და მისი ხალხი დაეწია ამალეკელებს და ყველაფერი დაიბრუნეს . 
 13 , 14 . 
 როგორ დაეხმარა ღვთის შიში ერთ ქრისტიანს სწორი გადაწყვეტილებების მიღებაში ? 
 დღეს ღვთის მსახურებიც ხვდებიან ისეთ სიტუაციებს , როდესაც საჭიროა იეჰოვაზე მინდობა და გაბედულად მოქმედება . 
 მოვიყვანოთ კრისტინას შემთხვევა . 
 ბავშვობაში კრისტინა იეჰოვას მოწმეებთან ბიბლიას სწავლობდა . 
 ამავე დროს , მას სურდა , ცნობილი პიანისტი გამოსულიყო ; ამ მხრივ მან მნიშვნელოვან წარმატებებს მიაღწია . 
 კრისტინას რცხვენოდა ქადაგების ; ამიტომ ეშინოდა იმ პასუხისმგებლობის , რაც ნათლობას მოჰყვებოდა . 
 ის შესწავლას განაგრძობდა და მალე იგრძნო ღვთის სიტყვის ძალა . 
 ღვთის შიშის სწავლა დაეხმარა მას , გაეგო , რომ იეჰოვა თავისი მსახურებისგან მთელი გულით , გონებით , სულითა და ძალით სიყვარულს მოელის . 
 ამან კრისტინა აღძრა , თავი მიეძღვნა იეჰოვასთვის და მონათლულიყო . 
 კრისტინამ იეჰოვას სთხოვა , სულიერ წინსვლაში დახმარებოდა მას . 
 „ ვიცოდი , რომ ცნობილ პიანისტებს გამუდმებით უწევთ მოგზაურობა , კონტრაქტების დადება და წელიწადში დაახლოებით 400 კონცერტის გამართვა , — ამბობს კრისტინა . — ამიტომ გადავწყვიტე , მუსიკის მასწავლებელი გავმხდარიყავი , რათა საკუთარი თავი მერჩინა და სრული დროით მექადაგა “ . 
 იმ დროს კრისტინას დებიუტი უნდა ჰქონოდა თავისი ქვეყნის ყველაზე ცნობილ საკონცერტო დარბაზში . 
 „ ეს გამოსვლა ჩემთვის პირველი და უკანასკნელი აღმოჩნდა “ , — ყვება კრისტინა . 
 ცოტა ხანში ის ცოლად გაჰყვა ქრისტიან უხუცესს . 
 დღეს ისინი იეჰოვას მოწმეთა ერთ – ერთ ფილიალში მსახურობენ . 
 კრისტინა კმაყოფილია , რომ იეჰოვამ სწორი გადაწყვეტილებების მიღების ძალა მისცა და დღეს შეუძლია მთელი დრო და ენერგია მსახურებას მოახმაროს . 
 ძვირფასი მემკვიდრეობა 
 რის გადაცემა უნდოდა დავითს შვილებისთვის და როგორ გააკეთა მან ეს ? 
 „ მოდით , შვილებო , მომისმინეთ ! — წერდა დავითი . — უფლის მოშიშებას გასწავლით თქვენ “ . 
 დავითს მტკიცედ ჰქონდა გადაწყვეტილი , შვილებისთვის გადაეცა ძვირფასი მემკვიდრეობა — ჭეშმარიტი , გაწონასწორებული და ჯანსაღი შიში იეჰოვასადმი . 
 სიტყვით და საქმით დავითმა შვილებს დაანახვა , რომ იეჰოვა მოსიყვარულე , მზრუნველი და მიმტევებელი მამაა და არა მომთხოვნი და შიშის შთამნერგავი ღმერთი , რომელიც ჩასაფრებულია და ელოდება , როდის დაარღვევენ მისი მსახურები კანონს . 
 „ ვინ შეძლებს მიჰყვეს არასწორი ნაბიჯების კვალს ? “ — იკითხა დავითმა . 
 დავითს სჯეროდა , რომ იეჰოვა არ ეძებს თავის მსახურთა შეცდომებს , რაც მისი შემდეგი სიტყვებიდან ჩანს : „ დამანახე დაფარული ! “ 
 დავითი დარწმუნებული იყო , რომ თუ ძალ – ღონეს არ დაიშურებდა , მისი სიტყვები და აზრები იეჰოვასთვის მისაღები იქნებოდა . 
 16 , 17 . 
 როგორ შეუძლიათ მშობლებს იეჰოვასადმი შიში ასწავლონ შვილებს ? 
 დავითი დღეს მშობლებს მისაბაძ მაგალითს აძლევს . 
 „ მშობლებმა ისე აღგვზარდეს , რომ ღვთის მსახურებად ყოფნა ჩვენთვის სასიამოვნო ყოფილიყო , — ყვება რალფი , რომელიც დღეს იეჰოვას მოწმეთა ერთ – ერთ ფილიალში მსახურობს . — როცა პატარები ვიყავით , კრების საქმეებზე საუბრისას მშობლები ყოველთვის გვაძლევდნენ საშუალებას , ჩვენც მიგვეღო მონაწილეობა ; ამიტომ ჭეშმარიტებისადმი ისეთივე გულმოდგინება განგვივითარდა , როგორიც მათ ჰქონდათ . 
 ბავშვობიდანვე ჩაგვინერგეს , რომ შეგვეძლო იეჰოვას მსახურებაში საკუთარი წვლილი შეგვეტანა . 
 ჩვენი ოჯახი მრავალი წლის განმავლობაში ცხოვრობდა ქვეყანაში , სადაც სამეფოს მქადაგებლებზე დიდი მოთხოვნილება იყო ; იქ კრებების დაფუძნებაში ჩვენი წვლილი შევიტანეთ . 
 სწორ ბილიკზე დარჩენაში მკაცრად დადგენილი წესების დაცვა კი არ დაგვეხმარა , არამედ ის , რომ ჩვენი მშობლებისთვის იეჰოვა რეალური და ძალიან , ძალიან კეთილი და კარგი ღმერთი იყო . 
 ისინი ცდილობდნენ , უკეთესად გაეცნოთ იეჰოვა და ესიამოვნებინათ მისთვის ; მათგან ღვთისადმი ნამდვილი შიში და სიყვარული ვისწავლეთ . 
 მაშინაც კი , როდესაც რამეს ვაშავებდით , მშობლებს არასოდეს უთქვამთ , იეჰოვას აღარ უყვარხართო ; დასასჯელად არც ზედმეტ შეზღუდვებს გვიდგენდნენ . 
 უმეტეს შემთხვევაში ისინი გვსხამდნენ და მშვიდად გვესაუბრებოდნენ ; დედა ზოგჯერ თვალცრემლიანი გველაპარაკებოდა და ცდილობდა , ჩვენს გულებს შეხებოდა . 
 და ეს ეფექტური იყო . 
 მშობლებმა სიტყვითა და საქმით გვასწავლეს , რომ შესანიშნავია , გვქონდეს იეჰოვას შიში , და მის მოწმედ ყოფნა ტვირთი კი არ არის , არამედ სასიხარულო და სასიამოვნოა “ . 
 რას მოგვიტანს ჭეშმარიტი ღვთის შიში ? 
 „ დავითის უკანასკნელ სიტყვებში “ ვკითხულობთ : „ მართალი კაცი იხელმწიფებს ხალხზე , ღვთის შიშით იხელმწიფებს . 
 და იქნება იგი , როგორც დილის ნათელი მზის ამოსვლისას “ . 
 დავითის ძემ და მისი ტახტის მემკვიდრემ , სოლომონმა , როგორც ჩანს , კარგად აითვისა მამისგან ნასწავლი , რადგან იგი იეჰოვას სთხოვდა , მისთვის „ გონიერი გული “ და იმის უნარი მიეცა , რომ ‘ სიკეთე და ბოროტება გაერჩია ’ . 
 სოლომონს ესმოდა , რომ იეჰოვასადმი შიშის გამოვლენა ადამიანს გონიერს ხდის და ბედნიერება მოაქვს . 
 მოგვიანებით წიგნი „ ეკლესიასტე “ მან ასეთი სიტყვებით დაასრულა : „ მოვისმინოთ დასკვნა ყველაფერი ამისა : გვეშინოდეს ღვთისა და ვიცავდეთ მის მცნებებს , რადგან სულ ეს არის ადამიანი . 
 რადგან ყველა საქმეს ღმერთი მიიტანს სამსჯავროზე , ყოველივე დაფარულს — კარგი იქნება თუ ცუდი “ . 
 თუ ყურად ვიღებთ ამ რჩევას , დავინახავთ , რომ „ თავმდაბლობასა და იეჰოვას შიშს “ არა მარტო სიბრძნე და ბედნიერება მოაქვს , არამედ ‘ სიმდიდრე , დიდება და სიცოცხლეც ’ . 
 რის დახმარებით გავიგებთ , რა არის „ უფლის შიში “ ? 
 ბიბლიური და თანამედროვე მაგალითებიდან დავინახეთ , რომ ღვთისადმი სათანადო შიში დადებით გავლენას ახდენს იეჰოვას ჭეშმარიტი მსახურების ცხოვრებაზე . 
 ასეთი შიში დაგვიცავს , მოვერიდოთ ყველაფერს , რაც ჩვენს ზეციერ მამას არ მოსწონს ; აგრეთვე მოგვცემს გაბედულებას , მტკიცედ დავუდგეთ მტრებს ; ის განსაცდელებსა თუ სირთულეებთან გამკლავების ძალასაც მოგვცემს . 
 ამიტომ მოდი , ახალგაზრდებმა თუ ხანდაზმულებმა , გულმოდგინედ ვისწავლოთ ღვთის სიტყვა , ვიფიქროთ ნასწავლზე და რეგულარული , გულწრფელი ლოცვებით დავუახლოვდეთ იეჰოვას . 
 ამგვარი მოქმედებით არა მარტო „ ღვთისშემეცნებას “ ვპოვებთ , არამედ შევიგნებთ , თუ რა არის „ უფლის შიში “ . 
 [ სქოლიოები ] 
 სახელები შეცვლილია . 
 შესაძლოა , ამ შემთხვევამ აღძრა დავითი 56 – ე და 141 – ე ფსალმუნების დასაწერად . 
 შეგიძლიათ ახსნათ ? 
 როგორ შეუძლია ღვთის შიშს 
 • დაეხმაროს სერიოზული ცოდვის ჩამდენს ცოდვილი გზიდან მობრუნებაში ? 
 • დაგვეხმაროს , ვიყოთ ბედნიერნი განსაცდელებისა თუ დევნის დროს ? 
 • გაგვაძლიეროს , რათა ღვთის ნება შევასრულოთ ? 
 • დაგვეხმაროს , რომ შვილებს ძვირფასი მემკვიდრეობა გადავცეთ ? 
 [ სურათი 26 გვერდზე ] 
 დავითს იეჰოვასი ეშინოდა და ამიტომ არ მოკლა მეფე საული . 
 [ სურათები 29 გვერდზე ] 
 ღვთისადმი შიში არის ძვირფასი მემკვიდრეობა , რის გადაცემაც მშობლებს შვილებისთვის შეუძლიათ . 
 იობი — მოთმინებისა და ერთგულების მაგალითი 
 „ შეამჩნიე ჩემი მსახური იობი ? 
 არავინაა მისი მსგავსი დედამიწაზე , უმწიკვლო , მართალი , ღვთისმოშიში კაცია და ბოროტებისგან შორს დგას “ . 
 1 , 2 . 
 ა ) რა უბედურება დაატყდა თავს იობს მოულოდნელად ? 
 ბ ) როგორ ცხოვრობდა იობი , ვიდრე უბედურება დაატყდებოდა ? 
 დიდი ხნის წინათ ცხოვრობდა ადამიანი , რომელსაც ყველაფერი ჰქონდა — სიმდიდრე , კარგი სახელი , ჯანმრთელობა და ბედნიერი ოჯახი . 
 მოულოდნელად , მას ზედიზედ სამი დიდი უბედურება დაატყდა . 
 ერთ ღამეში მან მთელი თავისი ქონება დაკარგა . 
 უეცრად ამოვარდნილი ქარიშხლის შედეგად მას ათივე შვილი დაეღუპა . 
 ამის შემდეგ ის მძიმედ დაავადდა და მთელი სხეული დაუწყლულდა . 
 ალბათ , მიხვდით , რომ ეს მამაკაცი იობია . 
 იგი ბიბლიის იმ წიგნის მთავარი პერსონაჟია , რომელიც მისი სახელით იწოდება . 
 „ ნეტავ ისე ვიყო , როგორც იმ წარსულ თვეებში “ , — ამბობდა იობი . 
 ვის არ გაახსენდება უბედურების დროს წარსულის მშვიდი დღეები ? ! 
 ერთი შეხედვით , იობს არ უნდა დამართოდა ასეთი რამ , რადგან პატიოსანი ადამიანი იყო . 
 პატივდებული ადამიანები აფასებდნენ მას და რჩევისთვის მიმართავდნენ . 
 ის მდიდარი იყო , მაგრამ სიმდიდრეზე გაწონასწორებული თვალსაზრისი ჰქონდა . 
 იობი ეხმარებოდა გაჭირვებულ ქვრივ – ობლებს . 
 ის არც ცოლს ღალატობდა . 
 რას ფიქრობდა იეჰოვა იობზე ? 
 იობი უმწიკვლოდ ცხოვრობდა , რადგან ღვთის თაყვანისმცემელი იყო . 
 მის შესახებ იეჰოვამ თქვა : „ არავინაა მისი მსგავსი დედამიწაზე , უმწიკვლო , მართალი , ღვთისმოშიში კაცია და ბოროტებისგან შორს დგას “ . 
 ამის მიუხედავად , უბედურებამ წერტილი დაუსვა მის მშვიდ ცხოვრებას . 
 იობმა დაკარგა ყველაფერი , რასაც მთელი ცხოვრება აგროვებდა . 
 მან დიდი ტკივილი მიიღო და იმედგაცრუება დაეუფლა , რის გამოც მისი ხასიათის სიმტკიცე გამოიცადა . 
 რატომ ღირს იობის განსაცდელზე დაფიქრება ? 
 რასაკვირველია , იობი არ იყო ღვთის ერთადერთი მსახური , რომელიც ცხოვრებაში სერიოზულ განსაცდელს შეხვდა . 
 დღეს ბევრი ქრისტიანი განიცდის დიდ სირთულეებს . 
 ამიტომ ღირს დავფიქრდეთ ორ კითხვაზე : როგორ გვეხმარება იობის განსაცდელზე ფიქრი , როდესაც თავად ვხვდებით განსაცდელს ? 
 როგორ გვეხმარება მისი შემთხვევა , გასაჭირში მყოფთა მიმართ მეტი თანაგრძნობა გამოვავლინოთ ? 
 ერთგულების გამოცდა 
 სატანის სიტყვების თანახმად , რატომ ემსახურებოდა იობი ღმერთს ? 
 იობის შემთხვევა გამონაკლისი იყო . 
 ეშმაკი ამტკიცებდა , რომ ის გულწრფელად არ ემსახურებოდა ღმერთს . 
 ამ საკამათო საკითხის შესახებ თავად იობმა არაფერი იცოდა . 
 როდესაც ზეცაში სულიერი ქმნილებები შეიკრიბნენ , იეჰოვამ ყურადღება გაამახვილა იობის კარგ თვისებებზე . 
 ამაზე სატანამ მიუგო : „ განა შენ არ შემოაკავე მისი გარემო და მისი სახლი , და მთელი მისი საბადებელი ყოველმხრივ ? “ 
 ამგვარად სატანამ განაცხადა , რომ იობს ეგოისტური მიზნები ამოძრავებდა . 
 ეს განაცხადი , ფაქტობრივად , ღვთის ყველა მსახურს ეხებოდა . 
 სატანამ იეჰოვას უთხრა : „ ხელი გაიწოდე და შეახე მთელ მის საბადებელს , თუ პირში არ დაგიწყოს გმობა “ . 
 რა საკამათო საკითხი წამოჭრა სატანამ ? 
 ეს საკმაოდ სერიოზული საკითხი იყო . 
 სატანამ ეჭვქვეშ დააყენა ის , თუ რამდენად სამართლიანად მართავდა იეჰოვა სამყაროს . 
 შეეძლო ღმერთს სამყარო სიყვარულით ემართა ? 
 თუ , როგორც სატანა ამტკიცებდა , საბოლოოდ მაინც ეგოიზმი გაიმარჯვებდა ? 
 იეჰოვამ დართო ეშმაკს იობის გამოცდის ნება , რადგან დარწმუნებული იყო თავისი მსახურის უმწიკვლობასა და ერთგულებაში . 
 სატანამ იობს ზედიზედ რამდენიმე უბედურება დაატეხა თავს . 
 როდესაც დაინახა , რომ არაფერი გამოუვიდა , მან იობს საშინელი სენი შეჰყარა . 
 ეშმაკი ამტკიცებდა : „ ტყავს ტყავის წილ , მაგრამ სიცოცხლის წილ ყველაფერს გაიღებს კაცი “ . 
 რა სირთულეებს შეიძლება შეხვდნენ დღეს იობის მსგავსად ღვთის მსახურები ? 
 ქრისტიანთა უმრავლესობა დღეს იობის მსგავს განსაცდელებს არ ხვდება , თუმცა მათ უწევთ სხვადასხვა სირთულის წინაშე დგომა . 
 ბევრი დევნას ან ოჯახურ პრობლემებს აწყდება . 
 ეკონომიკური სიდუხჭირე ან ავადმყოფობა შეიძლება სერიოზულ განსაცდელად იქცეს . 
 ზოგმა საკუთარი სიცოცხლე გაიღო რწმენისთვის . 
 ცხადია , არ უნდა ვიფიქროთ , რომ ყველა პრობლემის მიზეზი , რომლებსაც ვხვდებით , უშუალოდ სატანაა . 
 ბევრი სირთულე შეიძლება ჩვენ მიერ დაშვებული შეცდომების ან მემკვიდრეობითი ფაქტორების შედეგი იყოს . 
 გარდა ამისა , არავინ არის დაზღვეული ასაკით გამოწვეული პრობლემებისა თუ სტიქიური უბედურებებისგან . 
 ბიბლიიდან აშკარად ვხედავთ , რომ დღეს იეჰოვა სასწაულებრივად არ იცავს თავის მსახურებს ასეთი სირთულეებისგან . 
 როგორ შეუძლია სატანას ისარგებლოს სირთულეებით , რომლებსაც ვხვდებით ? 
 სირთულეები , რომლებსაც ვხვდებით , სატანამ შეიძლება ჩვენი რწმენის შესასუსტებლად გამოიყენოს . 
 მოციქულმა პავლემ თქვა : „ სხეულში ეკალი მომეცა , სატანის ანგელოზი , რომ სახეში მირტყას “ . 
 ეს შეიძლება ჯანმრთელობასთან დაკავშირებული პრობლემა , მაგალითად სუსტი მხედველობა იყო . 
 ნებისმიერ შემთხვევაში , პავლეს ესმოდა , რომ სატანას შეეძლო ესარგებლა ამ პრობლემით და შედეგად გამოწვეული გულგატეხილობით , რათა მისთვის სიხარული წაერთმია და მისი ერთგულება შეერყია . 
 დღეს სატანამ შეიძლება გამოიყენოს ოჯახის წევრები , თანაკლასელები და დიქტატორი მმართველებიც კი ღვთის მსახურთა შესავიწროებლად . 
 რატომ არ უნდა გაგვიკვირდეს , თუ სირთულეებსა და დევნას ვხვდებით ? 
 როგორ შეგვიძლია გავუმკლავდეთ ასეთ პრობლემებს ? 
 სათანადო თვალსაზრისის შენარჩუნებით : ამ დროს იმის დამტკიცების შესაძლებლობა გვეძლევა , რომ იეჰოვასადმი ჩვენს სიყვარულზე და მისი უზენაესობისადმი მორჩილებაზე ვერაფერი მოახდენს გავლენას . 
 რა განსაცდელსაც უნდა შევხვდეთ , სულიერი წონასწორობის შენარჩუნებაში იმის გათვითცნობიერება დაგვეხმარება , რომ ღვთისადმი ერთგულების გამოვლენა ძალიან მნიშვნელოვანია . 
 პეტრე მოციქულმა ქრისტიანებს მისწერა : „ საყვარელნო , ნუ ჩავარდებით საგონებელში თქვენ შორის გაჩაღებული ცეცხლის გამო , რაც თქვენი გამოცდისთვის არის , თითქოს უცნაური რამ გემართებოდეთ “ . 
 პავლემ კი დაწერა : „ ყველა , ვისაც ღვთისადმი ერთგულებით ცხოვრება სურს ქრისტე იესოში , დევნილი იქნება “ . 
 სატანა დღემდე ეჭვქვეშ აყენებს იეჰოვას მოწმეების ერთგულებას , როგორც ეს იობის შემთხვევაში იყო . 
 უფრო მეტიც , ბიბლიიდან ჩანს , რომ სატანა უფრო გააფთრებით ებრძვის ღვთის ხალხს ამ ბოლო დღეებში . 
 გაურკვევლობა და არასწორი რჩევა 
 რა არასახარბიელო მდგომარეობაში იყო იობი ? 
 იობს მდგომარეობას ურთულებდა კიდევ ერთი რამ , რისგანაც ჩვენ დაცულნი ვართ . 
 მან არ იცოდა , რატომ დაატყდა თავს ამდენი უბედურება . 
 იობმა არასწორად დაასკვნა : „ უფალმა მომცა და უფალმა წაიღო “ . 
 შესაძლოა , სატანა განზრახ ცდილობდა , ისეთი წარმოდგენა შეექმნა იობისთვის , რომ მისი უბედურება ღმერთმა გამოიწვია . 
 ახსენით , რა რეაქცია ჰქონდა იობს თავს დატეხილ უბედურებაზე . 
 იობი სასოწარკვეთილებაში იყო , მაგრამ არ დაგმო ღმერთი , როგორც ამისკენ ცოლი მოუწოდებდა . 
 იობი ამბობდა , რომ ბოროტები მასზე გაცილებით უკეთეს მდგომარეობაში იყვნენ . 
 მას ვერ გაეგო , რატომ სჯიდა ღმერთი . 
 იობი სიკვდილსაც კი ნატრობდა : „ ნეტავ შავეთში დაგემალე , დაგეფარე , ვიდრე დაცხრებოდა შენი რისხვა “ . 
 12 , 13 . 
 რა გავლენა იქონია იობზე სამი მეგობრის სიტყვებმა ? 
 იობს სამი მეგობარი ესტუმრა , რათა „ თანაეგრძნოთ და ენუგეშებინათ იგი “ . 
 თუმცა ისინი „ ამაო ნუგეშისმცემელნი “ აღმოჩნდნენ . 
 ალბათ , იობი მოელოდა , რომ სამი მეგობრისთვის გასაჭირის გაზიარებით შვებას იგრძნობდა . 
 მაგრამ მას უფრო მეტად დაეუფლა გაურკვევლობისა და იმედგაცრუების გრძნობა . 
 იობი , შესაძლოა , საკუთარ თავს ეკითხებოდა : „ რატომ მაინცდამაინც მე ? 
 რა გავაკეთე ისეთი , რომ ამდენი უბედურება შემემთხვა ? “ 
 ის , რასაც მეგობრები ეუბნებოდნენ , სრულიად მცდარი იყო . 
 ისინი ვარაუდობდნენ , რომ იობი სერიოზული ცოდვების გამო იტანჯებოდა . 
 ელიფაზმა მას უთხრა : „ ვინმე თუ დაღუპულა უდანაშაულო ? . . 
 როგორც მინახავს : სიავის მხვნელნი და შფოთის მთესველნი მასვე იმკიან “ . 
 რატომ არ უნდა ვიფიქროთ , რომ პრობლემების მიზეზი მაინცდამაინც არასწორი მოქმედებაა ? 
 პრობლემებს შეიძლება იმ შემთხვევაში შევხვდეთ , თუ ‘ ხორცისთვის ვთესავთ და არა — სულისთვის ’ . 
 მაგრამ ამ ბოროტ ქვეყნიერებაში სირთულეები შეიძლება ჩვენგან დამოუკიდებლადაც წამოიჭრას . 
 უდანაშაულოები არ არიან დაზღვეულნი გასაჭირისგან . 
 იესო ქრისტე „ წაუბილწველი , ცოდვილებს ჩამოშორებული “ იყო , მაგრამ ის წამებით მოკვდა . 
 მოციქული იაკობიც მოკლეს რწმენის გამო . 
 ელიფაზისა და მისი ორი თანამზრახველის არასწორი მსჯელობის შედეგად იობმა საკუთარი სახელის დაცვა და თავის მართლება დაიწყო . 
 მათ დაჟინებულ სიტყვებს იმის შესახებ , რომ იობი იმსახურებდა ტანჯვას , შეეძლო დაემახინჯებინა მისი თვალსაზრისი ღვთის სამართლიანობაზე . 
 დახმარება სირთულეების დროს 
 როგორი თვალსაზრისი დაგვეხმარება სირთულეების დროს ? 
 რას ვსწავლობთ იობის შემთხვევიდან ? 
 შეიძლება ვიფიქროთ , რომ უსამართლოდ ვხდებით უბედურების , ავადმყოფობის ან დევნის მსხვერპლი . 
 შესაძლოა მოგვეჩვენოს , რომ სხვები დაცულნი არიან ასეთი პრობლემებისგან . 
 დროდადრო საკუთარ თავს უნდა ვკითხოთ : „ მიყვარს ღმერთი ისე ძლიერ , რომ რაც უნდა მოხდეს , მაინც განვაგრძობ მის მსახურებას ? 
 ვაძლევ იეჰოვას იმის საშუალებას , რომ ‘ პასუხი გასცეს თავის დამცინავს ’ ? “ . 
 არასდროს უნდა დავუშვათ , რომ სხვების დაუფიქრებელმა ნათქვამმა ჩვენი ზეციერი მამისადმი ნდობა შეგვირყიოს . 
 ერთმა ერთგულმა ქრისტიანმა , რომელიც წლების მანძილზე ქრონიკული დაავადებით იტანჯება , თქვა : „ დარწმუნებული ვარ , რომ , რაც უნდა დაუშვას იეჰოვამ , ყველაფრის ატანას შევძლებ . 
 ვიცი , რომ ის მომცემს საჭირო ძალას . 
 ყოველთვის ვგრძნობ მის ძალას “ . 
 როგორ ეხმარება ღვთის სიტყვა მათ , ვინც სირთულეებს ხვდება ? 
 იობმა არაფერი იცოდა სატანის ტაქტიკის შესახებ . 
 დღეს კი „ ჩვენთვის უცნობი არ არის მისი ზრახვები “ ანუ ხრიკები . 
 გარდა ამისა , ჩვენ გვაქვს უამრავი პრაქტიკული რჩევის მიღების შესაძლებლობა . 
 ბიბლიაში ვკითხულობთ ერთგული მამაკაცებისა და ქალების შესახებ , რომლებიც სხვადასხვა სახის გასაჭირს იტანდნენ . 
 პავლე მოციქულმა , რომელმაც არაერთი განსაცდელი გადაიტანა , დაწერა : „ ყველაფერი , რაც წინათ დაიწერა , ჩვენს სასწავლებლად დაიწერა , რათა მოთმინებითა და წმინდა წერილებიდან მიღებული ნუგეშით გვქონდეს იმედი “ . 
 ევროპაში მცხოვრებმა ერთმა იეჰოვას მოწმემ , რომელიც მეორე მსოფლიო ომის დროს რწმენის გამო დააპატიმრეს , სამი დღის საკვები ბიბლიაში გაცვალა . 
 ის ამბობს : „ ამის გაკეთება ნამდვილად ღირდა . 
 მშიერი ვიყავი , მაგრამ მქონდა სულიერი საზრდო , რომელიც იმ რთულ პერიოდში როგორც მე , ისე სხვებს განსაცდელების გადატანაში გვეხმარებოდა . 
 ეს ბიბლია დღემდე მაქვს შენახული “ . 
 როგორ გვეხმარება ღმერთი სირთულეების ატანაში ? 
 ბიბლიის გარდა , ჩვენ გვაქვს ბიბლიაზე დაფუძნებული მრავალი პუბლიკაცია , რომლებშიც პრობლემებთან გასამკლავებლად სასარგებლო რჩევებია მოცემული . 
 « „ საგუშაგო კოშკის “ პუბლიკაციების საძიებლის » დახმარებით შეგიძლიათ მოძებნოთ იმ თანაქრისტიანების მაგალითები , რომლებიც თქვენს მსგავს განსაცდელებს ხვდებიან . 
 აგრეთვე დაგეხმარებათ თანამგრძნობ უხუცესებთან ან სხვა მოწიფულ ქრისტიანებთან საუბარი . 
 რაც ყველაზე მთავარია , შეგიძლიათ ყოველთვის გქონდეთ იმის იმედი , რომ ლოცვებზე პასუხად იეჰოვა წმინდა სულით დაგეხმარებათ . 
 როგორ უწევდა წინააღმდეგობას პავლე სატანის „ დარტყმებს “ ? 
 ღვთის ძალაზე დანდობით . 
 მან დაწერა : „ ყველაფრის ძალა შემწევს ჩემი გამაძლიერებლის დახმარებით “ . 
 როგორ შეუძლიათ თანაქრისტიანებს ჩვენი გაძლიერება ? 
 ასე რომ , დახმარება ხელმისაწვდომია და ყოველთვის უნდა ეძებოთ ის . 
 ბიბლიაში ნათქვამია : „ თუ გაჭირვების დროს გული გაგიტყდა , ძალა გამოგეცლება “ . 
 როგორც ჟანგი ჭამს რკინას , ისე გულგატეხილობას შეუძლია ქრისტიანის ერთგულების შერყევა . 
 ამ საფრთხის თავიდან ასარიდებლად იეჰოვა თანაქრისტიანების მეშვეობით გვიჭერს მხარს . 
 იმ ღამეს , როდესაც დააპატიმრეს , იესოს ანგელოზი მოევლინა განსამტკიცებლად . 
 როდესაც დაპატიმრებული პავლე რომში მიჰყავდათ და აპიუსის მოედანსა და „ სამ ფუნდუკთან “ ძმებს შეხვდა , მან „ ღმერთს მადლობა გადაუხადა და გამხნევდა “ . 
 გერმანიაში მცხოვრები ერთი იეჰოვას მოწმე ჯერ კიდევ მოზარდი იყო , როცა რავენსბრიუკის საკონცენტრაციო ბანაკში მოხვდა . 
 ამ დას დღემდე ახსოვს , როგორ დაეხმარნენ თანაქრისტიანები : „ თანამორწმუნეებმა დაუყოვნებლივ მომძებნეს და გულთბილად მიმიღეს . 
 ერთი და განსაკუთრებით ზრუნავდა ჩემზე და იეჰოვასთან ურთიერთობის განმტკიცებაში მეხმარებოდა “ . 
 „ ერთგული დარჩი “ 
 რა დაეხმარა იობს სატანისთვის წინააღმდეგობის გაწევაში ? 
 იეჰოვამ იობის შესახებ თქვა : „ ის კვლავაც უმწიკვლოა “ . 
 იობს ვერაფერმა შეურყია ერთგულება , მიუხედავად იმისა , რომ გულგატეხილი იყო და არ იცოდა თავისი ტანჯვის მიზეზი . 
 მას უარი არ უთქვამს ღვთის მსახურებაზე , რადგან ეს იყო მისი ცხოვრების მთავარი მიზანი . 
 ის მტკიცედ იდგა თავის პოზიციაზე : „ სიკვდილამდე არ განვიშორებ ჩემს უმწიკვლოებას ! “ . 
 რატომ ღირს მოთმინების გამოვლენა ? 
 მსგავსი სულისკვეთება ჩვენც დაგვეხმარება ერთგულების შენარჩუნებაში ნებისმიერი ვითარების დროს — ცდუნების , წინააღმდეგობის თუ განსაცდელის პირისპირ ყოფნისას . 
 სმირნის კრებას იესომ მიმართა : „ ნურაფრის გეშინია , რის გამოც ტანჯვა მოგიწევს . 
 ეშმაკი კვლავ საპყრობილეში ჩააგდებს ზოგიერთ თქვენგანს , რათა ბოლომდე გამოიცადოთ და გასაჭირი გქონდეთ ათ დღეს . 
 სიკვდილამდე ერთგული დარჩი და მოგცემ სიცოცხლის გვირგვინს “ . 
 21 , 22 . 
 რის ცოდნა გვანუგეშებს , როცა ჩვენი მოთმინება იცდება ? 
 ამ ქვეყნიერებაში , რომელსაც სატანა მართავს , ჩვენი მოთმინება და ერთგულება გამოიცდება . 
 მაგრამ იესო გვარწმუნებს , რომ არ გვაქვს შიშის მიზეზი , რადგან წინ შესანიშნავი მომავალი გველის . 
 მთავარია ბოლომდე ერთგულები დავრჩეთ . 
 როგორც პავლე მოციქული ამბობს , „ გასაჭირი ხანმოკლეა “ , ხოლო „ დიდება “ ანუ იეჰოვას მიერ დაპირებული ჯილდო „ ბევრად უფრო მნიშვნელოვანია და მარადიულად რჩება “ . 
 იობის განსაცდელიც კი ხანმოკლე იყო იმ ბედნიერ წლებთან შედარებით , რომლებიც მას მანამდე და მის მერე ჰქონდა . 
 და მაინც , დროდადრო შეიძლება ვფიქრობდეთ , რომ ჩვენს განსაცდელებს ბოლო არ უჩანს და მეტის ატანა აღარ შეგვიძლია . 
 მომდევნო სტატიაში განვიხილავთ , კიდევ რის სწავლა შეგვიძლია იობის შემთხვევიდან მოთმინებასთან დაკავშირებით . 
 აგრეთვე დავინახავთ , როგორ შეგვიძლია გავამხნევოთ ისინი , ვინც განსაცდელებს ხვდება . 
 როგორ უპასუხებთ ? 
 • რა საკამათო საკითხი წამოჭრა სატანამ იობის ერთგულებასთან დაკავშირებით ? 
 • რატომ არ უნდა გაგვიკვირდეს , თუ სირთულეებს ვხვდებით ? 
 • როგორ გვეხმარება იეჰოვა სირთულეების ატანაში ? 
 [ სურათები 23 გვერდზე ] 
 მოთმინების გამოვლენაში დაგვეხმარება პირადი შესწავლა , მოწიფულ ქრისტიანებთან საუბარი და იეჰოვასთვის ლოცვაში გულის გადაშლა . 
 ენის ალაგმვით სიყვარულისა და პატივისცემის გამოვლენა 
 „ თითოეულ თქვენგანს ისე უყვარდეს თავისი ცოლი , როგორც საკუთარი თავი , ცოლი კი დიდ პატივს უნდა სცემდეს ქმარს “ . 
 1 , 2 . 
 რა მნიშვნელოვანი კითხვა უნდა დაუსვან დაქორწინებულებმა საკუთარ თავს და რატომ ? 
 წარმოიდგინეთ , რომ მიიღეთ ლამაზად შეფუთული საჩუქარი , რომელზეც გაკეთებულია წარწერა : „ ნაზად მოეპყარით “ . 
 როგორ მოიქცევით ასეთ შემთხვევაში ? 
 თუმცა არ იცით , შიგნით რა საჩუქარია , უეჭველია , ყველაფერს გააკეთებთ იმისთვის , რომ ეს საჩუქარი არ დაზიანდეს . 
 ისრაელმა ქვრივმა ნაომიმ ორფასა და რუთს შემდეგი სიტყვებით მიმართა : „ გიბოძოთ ძღვენი იეჰოვამ , რომ თითოეულმა თავშესაფარი პოვოთ თქვენ - თქვენი ქმრების სახლში “ . 
 კარგი ცოლის შესახებ ბიბლია ამბობს : „ სახლი და სიმდიდრე მემკვიდრეობაა მამისგან , გონიერი ცოლი კი იეჰოვასგან არის “ . 
 თუ დაქორწინებული ხართ , მეუღლეს ისე უნდა უყურებდეთ , როგორც ძღვენს იეჰოვასგან . 
 როგორ ეპყრობით ამ ძღვენს ? 
 რა ყურადსაღები რჩევა მისცა პავლემ მეუღლეებს ? 
 მოციქული პავლე პირველი საუკუნის ქრისტიანებს სწერდა : „ თითოეულ თქვენგანს ისე უყვარდეს თავისი ცოლი , როგორც საკუთარი თავი , ცოლი კი დიდ პატივს უნდა სცემდეს ქმარს “ . 
 განვიხილოთ , როგორ შეუძლიათ მეუღლეებს ამ რჩევის გათვალისწინება ერთმანეთთან საუბრისას . 
 მოერიდეთ „ უმართავ და მავნებელ “ ლაპარაკს 
 რა დადებითი და უარყოფითი გავლენის მოხდენა შეუძლია ენას ? 
 ბიბლიის ერთ - ერთი დამწერი , იაკობი , ამბობს , რომ „ ენა უმართავი და მავნებელია “ და ის „ მომაკვდინებელი გესლით არის სავსე “ . 
 იაკობმა შესანიშნავად იცოდა , რომ უმართავი ენა გამანადგურებლად მოქმედებს ადამიანზე . 
 უეჭველია , მისთვის ცნობილი იყო ბიბლიური იგავი , სადაც დაუფიქრებელი სიტყვები ‘ მახვილით მიყენებულ ჭრილობასთან ’ არის შედარებული . 
 ამის საპირისპიროდ , იმავე იგავში ნათქვამია , რომ „ ბრძენის ენა . . . 
 კურნავს “ . 
 ნამდვილად , სიტყვებს დიდი ძალა აქვთ . 
 მათ ტკივილის მიყენებაც შეუძლიათ და განკურნებაც . 
 როგორ მოქმედებს თქვენი სიტყვები თქვენს მეუღლეზე ? 
 მეუღლესთვის რომ გეკითხათ , როგორ მოქმედებს თქვენი სიტყვები მასზე , რა პასუხს გაგცემდათ ? 
 5 , 6 . 
 რატომ არის ზოგისთვის რთული ენის ალაგმვა ? 
 თუ თქვენს ოჯახში საზიანო მეტყველება უკვე დამკვიდრდა , მაინც შეგიძლიათ სიტუაციის გამოსწორება . 
 თუმცა ამისთვის ძალისხმევაა საჭირო . 
 რატომ ? 
 ერთ - ერთი მიზეზი ისაა , რომ არასრულყოფილებასთან გვიწევს ბრძოლა . 
 მემკვიდრეობით მიღებული ცოდვა უარყოფით გავლენას ახდენს ჩვენს ფიქრებსა და მეტყველებაზე . 
 იაკობი წერს : „ ვინც სიტყვით არ ცდება , სრულყოფილია და მთელი სხეულის ალაგმვა შეუძლია “ . 
 არასრულყოფილების გარდა , ენის არასწორად გამოყენებაზე გავლენას ახდენს ისიც , თუ როგორ ოჯახში აღიზარდა ადამიანი . 
 ზოგს ისეთი მშობლები ჰყავდა , რომლებიც ‘ მოურიგებლები , თავშეუკავებლები და სასტიკები ’ იყვნენ . 
 ხშირად ასეთ გარემოში აღზრდილები მსგავს თვისებებს ავლენენ . 
 რა თქმა უნდა , არც არასრულყოფილება და არც ოჯახური გარემო არ ამართლებს იმ ადამიანს , რომელიც ენას ბოროტად იყენებს . 
 მაგრამ ზემოთ მოყვანილი ფაქტორების ცოდნა გვეხმარება იმის გაგებაში , თუ რატომ არის ზოგისთვის განსაკუთრებით რთული ენის ალაგმვა . 
 „ მოიშორეთ . . . 
 ზურგს უკან ლაპარაკი “ 
 რას გულისხმობდა პეტრე , როცა ქრისტიანებს ურჩევდა , ‘ მოეშორებინათ ზურგს უკან ლაპარაკი ’ ? 
 ნებისმიერ შემთხვევაში შეურაცხმყოფელი სიტყვებით ლაპარაკი ცოლ - ქმარს შორის სიყვარულისა და პატივისცემის ნაკლებობაზე მეტყველებს . 
 ამიტომ პეტრე ქრისტიანებს ურჩევს , რომ ‘ მოიშორონ ზურგს უკან ლაპარაკი ’ . 
 ბერძნული სიტყვა , რომელიც „ ზურგს უკან ლაპარაკად “ არის ნათარგმნი , „ შეურაცხმყოფელი სიტყვებით ლაპარაკს “ ნიშნავს . 
 ეს ფრაზა „ ადამიანის სიტყვიერ განადგურებაზე მიუთითებს “ . 
 მართლაც , რა კარგად არის აღწერილი უმართავი ენით გამოწვეული შედეგები ! 
 8 , 9 . 
 რა შეიძლება გამოიწვიოს შეურაცხმყოფელმა სიტყვებმა და რატომ უნდა მოერიდოს ამას ცოლ - ქმარი ? 
 შეურაცხმყოფელი ლაპარაკი , ერთი შეხედვით , შეიძლება არც თუ ისე სერიოზული ჩანდეს , მაგრამ დავფიქრდეთ , რა ხდება მაშინ , როდესაც ცოლ - ქმარი ასეთი სიტყვებით მიმართავს ერთმანეთს . 
 თუ მეუღლეები ერთმანეთს სულელს , ზარმაცს ან ეგოისტს უწოდებენ , ასეთი სახით ისინი მთლიანობაში აძლევენ შეფასებას ცხოვრების თანამგზავრს და მას დამამცირებელ იარლიყს აკრავენ . 
 ეს კი სისასტიკეა . 
 რა შეიძლება ითქვას , როდესაც მეუღლეები ერთმანეთის ნაკლოვანებებს აზვიადებენ ? 
 განა გაზვიადება არ არის , როდესაც მეუღლეს ასე მივმართავთ : „ შენ ყოველთვის იგვიანებ “ ან „ არასოდეს მისმენ “ ? 
 ასეთ დროს ძალაუნებურად მეუღლეს იმისკენ უბიძგებთ , რომ თავი დაიცვას . 
 ამან კი შეიძლება ცეცხლზე ნავთი დაასხას . 
 შეურაცხმყოფელი საუბრები მეუღლეებს შორის ურთიერთობას ძაბავს , რასაც სერიოზული შედეგები მოჰყვება . 
 იგავების 25 : 24 ამბობს : „ სახურავის კუთხეში ცხოვრება სჯობია ანჩხლ ცოლთან ერთ სახლში ცხოვრებას “ . 
 ცხადია , იმავეს თქმა შეიძლება შარიან ქმარზეც . 
 დროთა განმავლობაში მტკივნეული სიტყვები ცოლ - ქმარს შორის ურთიერთობას ძირს გამოუთხრის და , შესაძლოა , ერთმა ან მეორემ ისიც კი იფიქროს , რომ მეუღლეს არ უყვარს და უფრო მეტიც , სიყვარულს არ იმსახურებს . 
 აქედან გამომდინარე , ვხედავთ , რამდენად მნიშვნელოვანია ენის ალაგმვა . 
 მაგრამ როგორ შეიძლება ამის გაკეთება ? 
 ‘ ენის ალაგმვა ’ 
 რატომ არის მნიშვნელოვანი ენის გაკონტროლება ? 
 იაკობის 3 : 8 - ში ნათქვამია , რომ „ ენას ვერავინ ათვინიერებს “ . 
 მიუხედავად ამისა , როგორც მხედარი იყენებს აღვირს იმისათვის , რომ ცხენს მიმართულება მისცეს , ასევე ჩვენც ყველაფერი უნდა გავაკეთოთ ჩვენი ენის გასაკონტროლებლად . 
 „ თუ ვინმეს თავი ღვთის თაყვანისმცემელი ჰგონია , მაგრამ ენას არ ლაგმავს და თავის გულს აცდუნებს , ფუჭია მისი თაყვანისცემა “ . 
 ამ სიტყვებიდან ვხედავთ , რომ ენის გაკონტროლება სერიოზულ ყურადღებას იმსახურებს . 
 ეს მხოლოდ მეუღლესთან ურთიერთობაზე კი არ ახდენს გავლენას , არამედ იეჰოვასთან ურთიერთობაზეც . 
 როგორ შეუძლია ადამიანს თავიდან აირიდოს უმნიშვნელო კამათის დიდ უთანხმოებაში გადაზრდა ? 
 გონივრულია დაუკვირდეთ , თუ რას ეუბნებით მეუღლეს . 
 როცა მდგომარეობა იძაბება , სცადეთ მისი განმუხტვა . 
 დაფიქრდით ისაკისა და რებეკას შემთხვევაზე , რომელიც დაბადების 27 : 46 — 28 : 4 - შია ჩაწერილი . 
 « ეუბნებოდა რებეკა ისაკს : „ სიცოცხლე მომაძულეს ხეთელმა ქალებმა . 
 თუ იაკობმაც ხეთელი ქალი მოიყვანა ცოლად , ისეთი , როგორებიც ამ ქვეყნის ქალები არიან , რაღად მინდა სიცოცხლე ? ! “ 
 » . 
 არსად არ არის ნახსენები , რომ ისაკმა უხეში პასუხი გასცა ცოლს . 
 პირიქით , მათ თავიანთი ვაჟი , იაკობი , ღვთისმოშიში ცოლის მოსაძებნად გაგზავნეს ; ისეთი ცოლის მოსაძებნად , რომელიც სულს არ გაუმწარებდა რებეკას . 
 დავუშვათ , ცოლ - ქმარს შორის უთანხმოება წამოიჭრა . 
 ნაცვლად იმისა , რომ მეორე პირში ილაპარაკოთ , ილაპარაკეთ პირველ პირში ; ეს დაგეხმარებათ უმნიშვნელო კამათი დიდ უთანხმოებაში არ გადაიზარდოს . 
 მაგალითად , ნაცვლად იმისა , რომ მეუღლეს უთხრათ : „ შენ ჩემთვის ვერასოდეს ვერ იცლი ! “ , გონივრულია უთხრათ : „ კარგი იქნებოდა მეტი დრო გაგვეტარებინა ერთად “ . 
 მთელი ყურადღება პრობლემაზე უნდა გადაიტანოთ და არა ადამიანზე . 
 მოერიდეთ იმის გარკვევას , ვინ მართალია და ვინ — მტყუანი . 
 რომაელების 14 : 19 ამბობს : „ იმისკენ ვისწრაფოთ , რაც მშვიდობასა და ერთმანეთის აღშენებას ემსახურება “ . 
 „ მოიშორეთ ყოველგვარი გამწარება , ბრაზი [ და ] რისხვა “ 
 თუ გვინდა , რომ ენა გავაკონტროლოთ , რაზე უნდა ვილოცოთ და რატომ ? 
 ენის ალაგმვა მხოლოდ იმას არ ნიშნავს , რომ დავუკვირდეთ , რას ვამბობთ . 
 ჩვენი სიტყვები ხომ გულიდან მოდის და არა , უბრალოდ , ბაგიდან . 
 იესომ თქვა : „ კარგ კაცს თავისი გულის კარგი განძიდან კარგი გამოაქვს , ბოროტს კი თავისი ბოროტი განძიდან ბოროტი გამოაქვს , რადგან გულში მოჭარბებულს პირი ლაპარაკობს “ . 
 ამიტომ ენის გასაკონტროლებლად საჭიროა დავითივით სთხოვოთ ღმერთს : „ სუფთა გული შექმენი ჩემში , ღმერთო , და ახალი , მტკიცე სული ჩამიდგი “ . 
 როგორ შეიძლება ყოველგვარმა გამწარებამ , ბრაზმა და რისხვამ საწყენი სიტყვები ათქმევინოს ადამიანს ? 
 პავლე ეფესოელ ქრისტიანებს მოუწოდებდა , რომ მორიდებოდნენ არა მარტო საწყენი სიტყვების თქმას , არამედ იმ გრძნობებსაც , რომლებიც ადამიანს ასეთ სიტყვებს ათქმევინებს . 
 ის წერდა : „ მოიშორეთ ყოველგვარი გამწარება , ბრაზი , რისხვა , ყვირილი და ლანძღვა ყოველგვარ ბოროტებასთან ერთად “ . 
 ყურადღება მიაქციეთ , რომ პავლე „ ყვირილისა და ლანძღვის “ მოხსენიებამდე „ ყოველგვარ გამწარებაზე , ბრაზსა და რისხვაზე “ ლაპარაკობს . 
 ბრაზმა , რომელიც ადამიანში გროვდება , შეიძლება შეურაცხმყოფელი სიტყვების სახით ამოხეთქოს . 
 ჰკითხეთ საკუთარ თავს : ვიგროვებ გულში გამწარებასა და რისხვას ? 
 ‘ ადვილად ვრისხდები ’ ? . 
 თუ თქვენს შემთხვევაში ასეა , სთხოვეთ ღმერთს , დაგაძლევინოთ ეს მიდრეკილება , რათა შეძლოთ საკუთარი თავის მართვა ; ეს დაგეხმარებათ , რომ რისხვა არ ამოანთხიოთ . 
 ფსალმუნების 4 : 4 - ში ნათქვამია : „ თუ აღშფოთდებით , ნუ შესცოდავთ . 
 გულში თქვით , თქვენს საწოლში , და ჩუმად იყავით “ . 
 როდესაც ბრაზი ყელში გებჯინებათ და გრძნობთ , რომ თავს ვეღარ იკავებთ , გაიხსენეთ იგავების 17 : 14 , სადაც ნათქვამია : „ სანამ დავა იფეთქებდეს , გაეცალე იქაურობას “ . 
 მომენტალურად გაეცალეთ დაძაბულ სიტუაციას , რათა დაწყნარდეთ . 
 რა გავლენას ახდენს ქორწინებაზე წყენა ? 
 ადვილი არ არის ბრაზისა და რისხვის დაოკება , განსაკუთრებით მაშინ , როდესაც ამის მიზეზი არის გრძნობა , რომელსაც პავლე „ ყოველგვარ გამწარებას “ უწოდებს . 
 ბერძნული სიტყვა , რომელსაც აქ პავლე იყენებს , შეიძლება განიმარტოს , როგორც „ განაწყენებული სული , რომელიც უარს ამბობს შერიგებაზე “ ; აგრეთვე იგი განიმარტება , როგორც „ ბოღმა , რომელიც ცუდზეა კონცენტრირებული “ . 
 ზოგჯერ მტრობა მეუღლეებს შორის ბარიერს ქმნის , რაც შეიძლება დიდხანს დარჩეს . 
 როდესაც პრობლემა მოუგვარებელი რჩება , მეუღლეებს შორის ცივი დამოკიდებულება ვითარდება . 
 წყენის დაგროვება არაგონივრულია . 
 რაც მოხდა , მოხდა . 
 თუ მეუღლეს შეცდომა აპატიეთ , ნუღარ გაუხსენებთ მას . 
 სიყვარული „ განაწყენებას არ ითვლის “ . 
 რა დაეხმარება მათ , რომლებიც უხეშ ლაპარაკს არიან მიჩვეულნი , შეიცვალონ ლაპარაკის მანერა ? 
 რა შეიძლება ითქვას იმ შემთხვევასთან დაკავშირებით , როდესაც ოჯახში , სადაც აღიზარდეთ , უხეში ლაპარაკი ჩვეულებრივი მოვლენა იყო და ეს თქვენც ჩვევად გექცათ ? 
 თქვენ შეგიძლიათ შეიცვალოთ . 
 ცხოვრების გარკვეულ სფეროებში თქვენ უკვე დაუდგინეთ საზღვრები საკუთარ თავს , რომლებსაც არ გასცდებით . 
 სად გაავლებდით ზღვარს , როცა საქმე ენას ეხება ? 
 გაჩუმდებით მანამ , სანამ შეურაცხყოფაზე გადახვალთ ? 
 კარგი იქნებოდა გაგეთავისებინათ ეფესოელების 4 : 29 - ში ჩაწერილი რჩევა : „ ნუ გამოვა თქვენი პირიდან ცუდი სიტყვა “ . 
 ამისათვის საჭიროა ‘ გაიხადოთ ძველი პიროვნება მისი საქმეებითურთ და შეიმოსოთ ახალი პიროვნებით , რომელიც საფუძვლიანი ცოდნის საშუალებით ახლდება მისი შემოქმედის პიროვნებისამებრ “ . 
 „ გულახდილი საუბარი “ აუცილებელია 
 რატომ არის საზიანო , როდესაც მეუღლეები ერთმანეთს ხმას არ სცემენ ? 
 არაფრის მომცემი და საზიანოა , როდესაც ქმარი ან ცოლი ხმას არ სცემს მეუღლეს . 
 ისინი ამას შეიძლება იმიტომ კი არ აკეთებდნენ , რომ მეუღლე დასაჯონ , არამედ იმიტომ , რომ განაწყენებული არიან . 
 მაგრამ , თუ ცოლ - ქმარი ერთმანეთს არ ელაპარაკება , ეს მხოლოდ ამწვავებს მდგომარეობას და პრობლემას არ ჭრის . 
 ერთი გათხოვილი ქალი ამბობს : „ შერიგების შემდეგ , მტკივნეულ საკითხს აღარ ვუბრუნდებით და პრობლემა გადაუჭრელი გვრჩება “ . 
 რა უნდა გააკეთონ ქრისტიანებმა , რომლებსაც ოჯახური პრობლემები აქვთ ? 
 საკმაოდ რთულია პრობლემის მოგვარება , როდესაც ოჯახში დაძაბულობა დიდი ხანია , რაც არსებობს . 
 იგავების 15 : 22 - ში ნათქვამია : „ გულახდილი საუბრის გარეშე გეგმები ჩაიშლება ; სადაც მრავალი მრჩეველია , იქ მიზანიც მიიღწევა “ . 
 საჭიროა დასხდეთ და მეუღლესთან ერთად იმსჯელოთ პრობლემაზე . 
 რადაც უნდა დაგიჯდეთ , მოუსმინეთ მეუღლეს და ობიექტურად შეაფასეთ მისი სიტყვები . 
 თუ გიჭირთ ამის გაკეთება , დახმარებისთვის ქრისტიან უხუცესებს მიმართეთ . 
 ისინი კარგად არიან გაცნობილნი ბიბლიას და ბიბლიური პრინციპების ცხოვრებაში გამოყენების გამოცდილება აქვთ . 
 ეს მამაკაცები არიან „ როგორც თავშესაფარი ქარში , საფარი ქარიშხალში “ . 
 თქვენ შეგიძლიათ გაიმარჯვოთ სირთულეებზე 
 რა ბრძოლაზეა საუბარი რომაელების 7 : 18 — 23 - ში ? 
 ენის ასალაგმავად საკუთარ თავთან ბრძოლაა საჭირო . 
 იმავეს თქმა შეიძლება ჩვენს მოქმედებებზეც . 
 პავლე მოციქულმა თავისი პრობლემების აღწერისას , დაწერა : „ ვიცი , რომ ჩემში , ესე იგი , ჩემს ხორცში კარგი არაფერი მკვიდრობს . 
 კარგის კეთების სურვილი კი მაქვს , მაგრამ ვერ ვაკეთებ , რადგან კარგს , რაც მსურს , არ ვაკეთებ , ცუდი კი არ მსურს , მაგრამ მაინც ვაკეთებ . 
 ხოლო თუ იმას ვაკეთებ , რაც არ მსურს , ამას მე კი აღარ ვაკეთებ , არამედ ცოდვა , რომელიც ჩემში მკვიდრობს “ . 
 ‘ ჩვენში არსებული ცოდვის კანონის ’ გამო , ენასა და სხეულის სხვა ნაწილებს არასწორად ვიყენებთ . 
 მაგრამ უნდა ვიბრძოლოთ და ღვთის დახმარებით გავიმარჯვებთ . 
 19 , 20 . 
 როგორ დაეხმარება იესოს მაგალითი ცოლ - ქმარს ენის ალაგმვაში ? 
 ადამიანები , რომლებსაც ერთმანეთის მიმართ სიყვარული და პატივისცემა აქვთ , ერთმანეთს დაუფიქრებელ და უხეშ სიტყვებს არ ეუბნებიან . 
 დაფიქრდით ამასთან დაკავშირებით იესოს მიერ დატოვებულ მაგალითზე . 
 ის თავის მოწაფეებს შეურაცხმყოფელი სიტყვებით არასოდეს მიმართავდა . 
 მისი სიცოცხლის უკანასკნელ ღამესაც კი , როდესაც მოციქულები ერთმანეთში დავობდნენ , თუ ვინ იყო მათ შორის ყველაზე დიდი , ღვთის ძე უხეშად არ დალაპარაკებია მათ . 
 ბიბლიაში მოცემულია რჩევა : „ ქმრებო , გიყვარდეთ თქვენი ცოლები , როგორც ქრისტემ შეიყვარა კრება და თავი გასწირა მისთვის “ . 
 რა შეიძლება ითქვას ცოლებზე ? 
 ისინი ‘ დიდ პატივს უნდა სცემდნენ ქმრებს ’ . 
 განა ცოლი , რომელიც პატივს სცემს ქმარს , დაუყვირებს და შეურაცხმყოფელი სიტყვებით მიმართავს მას ? 
 პავლე წერდა : „ მინდა იცოდეთ , რომ ყოველი კაცის თავი ქრისტეა , ქალის თავი კაცია , ქრისტეს თავი კი ღმერთია “ . 
 ცოლები უნდა დაემორჩილონ ქმრებს , რადგან მათი თავი ქრისტეა . 
 არც ერთ არასრულყოფილ ადამიანს არ შეუძლია სრულყოფილად მიბაძოს იესოს , მაგრამ , თუ ცოლ - ქმარი ცდილობს , ‘ ერთგულად მიჰყვეს იესოს ნაკვალევს ’ , ეს მათ ენის არასწორად გამოყენების წინააღმდეგ ბრძოლაში გაამარჯვებინებს . 
 რა ისწავლეთ ? 
 • რა ზიანს აყენებს ქორწინებას უმართავი ენა ? 
 • რატომ არის ენის ალაგმვა რთული ? 
 • რა გვეხმარება ენის გაკონტროლებაში ? 
 • რა უნდა გააკეთოთ , როდესაც ოჯახში უთანხმოება გაქვთ ? 
 [ სურათი 24 გვერდზე ] 
 უხუცესები ბიბლიის საშუალებით ეხმარებიან თანაქრისტიანებს . 
 იზიარებთ იეჰოვას თვალსაზრისს იმასთან დაკავშირებით , რაც წმინდაა ? 
 „ გაფრთხილდით , რომ . . . 
 არ იყოს [ თქვენ შორის ] არც მეძავი და არც ისეთი , ვინც არ აფასებს წმინდას “ . 
 რომელ საყოველთაოდ გავრცელებულ თვალსაზრისს არ იზიარებენ იეჰოვას მოწმეები ? 
 ქვეყნიერება სულ უფრო და უფრო ნაკლებ ყურადღებას აქცევს იმას , რაც წმინდაა . 
 ფრანგმა სოციოლოგმა ედგარ მორინმა თქვა : „ ყველაფერმა , რაზეც ზნეობრივი ფასეულობები იყო დაფუძნებული — ღმერთი , ბუნება , სამშობლო , ისტორია და ინტელექტი — დაკარგა თავისი ძალა . . . 
 ადამიანები თავად ირჩევენ , რა არის მათთვის ფასეული “ . 
 ამაში ირეკლება „ ქვეყნიერების სული “ ანუ ‘ სული , რომელიც ახლა ურჩობის ძეებში მოქმედებს ’ . 
 მსგავს სულს არ ავლენენ ისინი , რომლებმაც თავი მიუძღვნეს იეჰოვას და მზად არიან , დაემორჩილონ მის სამართლიან მმართველობას . 
 ღვთის მსახურებს ესმით , თუ რამდენად მნიშვნელოვანია იეჰოვასთვის ის , რაც წმინდაა . 
 რა უნდა იყოს ჩვენს ცხოვრებაში წმინდა ? 
 ამ სტატიაში განვიხილავთ ხუთ რამეს , რაც წმინდაა ღვთის ყველა მსახურისთვის . 
 მომდევნო სტატია კი ყურადღებას გაამახვილებს ჩვენი ქრისტიანული შეხვედრების სიწმინდეზე . 
 რას ნიშნავს სიტყვა „ წმინდა “ ? 
 2 , 3 . 
 ა ) როგორ უსვამს ხაზს ბიბლია იეჰოვას სიწმინდეს ? 
 ბ ) როგორ შეგვიძლია წმინდავყოთ იეჰოვას სახელი ? 
 ბიბლიაში გამოყენებული ებრაული სიტყვა „ წმინდა “ რაღაცისთვის გამოყოფილს ნიშნავს . 
 თაყვანისმცემლობაში „ წმინდა “ გამოიყენება ისეთი რამის მიმართ , რაც განსაკუთრებული მიზნისთვის არის გამოყოფილი . 
 იეჰოვა წმინდაა ამ სიტყვის სრული მნიშვნელობით . 
 მას „ უწმინდესი “ ეწოდება . 
 ძველ ისრაელში მღვდელმთავარი ატარებდა თავსაბურავს , რომელზეც მიბმული იყო ოქროს ფირფიტა , წარწერით : „ სიწმინდე იეჰოვასია “ . 
 ბიბლიის თანახმად , იეჰოვას ტახტის ირგვლივ მდგარი ქერუბიმები და სერაფიმები ამბობდნენ : „ წმინდაა , წმინდაა , წმინდაა იეჰოვა “ . 
 სიტყვა „ წმინდას “ რამდენჯერმე გამეორება იმაზე მიუთითებს , რომ იეჰოვა ყველაზე მეტად არის წმინდა , სუფთა და სპეტაკი . 
 ყველაფერი , რაც წმინდაა , მისგან მომდინარეობს . 
 იეჰოვას სახელი წმინდაა . 
 ფსალმუნმომღერალმა თქვა : „ ხოტბა შეასხან შენს სახელს . 
 დიდებული , შიშის მომგვრელი და წმინდაა იგი “ . 
 იესომ გვასწავლა , თუ როგორ უნდა გველოცა : „ ჩვენო ზეციერო მამა , განიწმინდოს [ წმინდა იყოს ] შენი სახელი “ . 
 იესოს დედამ , მარიამმა , თქვა : „ ადიდებს ჩემი სული იეჰოვას . . . 
 ძლიერმა დიდებული საქმე გამიკეთა . 
 წმინდაა მისი სახელი “ . 
 ჩვენ , იეჰოვას მსახურები , მის სახელს წმინდად მივიჩნევთ და ვერიდებით ყველაფერს , რამაც შეიძლება ჩირქი მოსცხოს მის წმინდა სახელს . 
 გარდა ამისა , ვიზიარებთ იეჰოვას თვალსაზრისს სიწმინდესთან დაკავშირებით , ანუ წმინდად მივიჩნევთ ყველაფერს , რასაც ის მიიჩნევს წმინდად . 
 რატომ მივაგებთ იესოს დიდ პატივს 
 რატომ უწოდებს ბიბლია იესოს „ წმინდას “ ? 
 იესო , როგორც წმინდა ღმერთის , იეჰოვას , „ მხოლოდშობილი ძე “ , შექმნისთანავე წმინდა იყო . 
 ამიტომ მას „ ღვთის წმინდა “ ეწოდა . 
 იესო წმინდა დარჩა მაშინაც , როდესაც მისი სიცოცხლე ზეციდან დედამიწაზე იქნა გადმოტანილი , რადგან მარიამს იესო წმინდა სულის ძალით შეეძინა . 
 ანგელოზმა მარიამს უთხრა : „ წმინდა სული გადმოვა შენზე . . . 
 მას , ვინც დაიბადება , ეწოდება წმინდა , ღვთის ძე “ . 
 იეჰოვასადმი ლოცვაში იერუსალიმელმა ქრისტიანებმა ორჯერ მოიხსენიეს ღვთის ძე , როგორც „ წმინდა მსახური “ . 
 რა წმინდა მისია უნდა შეესრულებინა იესოს დედამიწაზე და რატომ არის მისი სისხლი ძვირფასი ? 
 დედამიწაზე იესოს წმინდა მისია უნდა შეესრულებინა . 
 ახ . 
 წ . 
 29 წელს , როდესაც იესო მოინათლა , იეჰოვამ ის დიდი სულიერი ტაძრის მღვდელმთავრად სცხო . 
 გარდა ამისა , იესოს საკუთარი სიცოცხლე მსხვერპლად უნდა გაეღო . 
 მის მიერ დაღვრილი სისხლი ცოდვილთა გადასარჩენად გაღებული გამოსასყიდი იქნებოდა . 
 ამიტომ მივიჩნევთ იესოს სისხლს წმინდად , „ ძვირფასად “ . 
 რა დამოკიდებულება უნდა გვქონდეს ქრისტე იესოს მიმართ და რატომ ? 
 მოციქულმა პავლემ იმის საჩვენებლად , რომ იესოს დიდი პატივი უნდა მივაგოთ და ჩვენს მეფედ და მღვდელმთავრად მივიჩნიოთ , დაწერა : „ ღმერთმა ის [ თავისი ძე ] უფრო მეტად აამაღლა და მიანიჭა ყველა სახელზე აღმატებული სახელი , რათა იესოს სახელით მუხლი მოიდრიკოს ყველამ , ვინც ზეცაში , დედამიწაზე თუ მიწის ქვეშ არის , და ყოველმა ენამ საჯაროდ აღიაროს , რომ იესო ქრისტე არის უფალი ღვთის , მამის სადიდებლად “ . 
 თუ სიხარულით ვემორჩილებით ჩვენს წინამძღოლსა და მეფე ქრისტე იესოს , რომელიც ქრისტიანული კრების თავია , ცხადვყოფთ , რომ ვიზიარებთ იეჰოვას თვალსაზრისს იმასთან დაკავშირებით , რაც წმინდაა . 
 როგორ ცხადვყოფთ , რომ ქრისტეს ვემორჩილებით ? 
 იესოსადმი მორჩილებაში ისიც შედის , რომ სათანადო პატივისცემა გამოვავლინოთ ძმებისადმი , რომლებიც ასრულებენ საქმეს , რომელსაც იესო ხელმძღვანელობს . 
 წმინდად უნდა ჩაითვალოს პასუხისმგებლობები , რომლებიც აკისრიათ ხელმძღვანელი საბჭოს წევრებს , სულით ცხებულ ძმებს , და მათ მიერ ფილიალებში , ოლქებში , რაიონებსა და კრებებში დანიშნულ ზედამხედველებს . 
 ამიტომ საჭიროა მათ მიმართ დიდი პატივისცემა და მორჩილება გამოვავლინოთ . 
 წმინდა ერი 
 8 , 9 . 
 ა ) რა მხრივ იყო ისრაელი წმინდა ერი ? 
 ბ ) როგორ ჩაუნერგა იეჰოვამ ისრაელებს სიწმინდესთან დაკავშირებული პრინციპი ? 
 იეჰოვამ ისრაელთან შეთანხმება დადო . 
 ამ ურთიერთობამ მათ განსაკუთრებული სტატუსი მიანიჭა . 
 ისინი წმინდა , ანუ განსაკუთრებული დანიშნულებისთვის გამოყოფილნი , გახდნენ . 
 იეჰოვამ მათ უთხრა : „ წმინდები იყავით ჩემთვის , რადგან მე , იეჰოვა , წმინდა ვარ . 
 მე გამოგყავით ხალხებიდან , რომ ჩემი იყოთ “ . 
 ერად ჩამოყალიბებისთანავე იეჰოვამ ისრაელს სიწმინდესთან დაკავშირებული პრინციპი ჩაუნერგა . 
 ისრაელები სიკვდილით დაისჯებოდნენ , თუ მიუახლოვდებოდნენ მთას , სადაც ღმერთმა მათ ათი მცნება მისცა . 
 გარკვეული გაგებით სინას მთა იმ მომენტში წმინდა იყო . 
 წმინდებად ითვლებოდნენ მღვდლები ; ასევე წმინდა იყო კარავი და მისი მოწყობილობა . 
 რა სიტუაციაა დღეს ქრისტიანულ კრებაში ? 
 10 , 11 . 
 რატომ შეიძლება ითქვას , რომ ცხებულებისგან შემდგარი ქრისტიანული კრება წმინდაა და რა გავლენას ახდენს ეს „ სხვა ცხვრებზე “ ? 
 ცხებულებისგან შემდგარი ქრისტიანული კრება წმინდაა იეჰოვას თვალში . 
 დედამიწაზე ნებისმიერ დროს მცხოვრები ცხებულები შედარებულნი არიან წმინდა ტაძართან , თუმცა ისინი არ შეადგენენ იეჰოვას დიდ სულიერ ტაძარს . 
 იეჰოვა თავისი წმინდა სულით მკვიდრობს ამ ტაძარში . 
 მოციქულმა პავლემ დაწერა : „ მასთან [ ქრისტე იესოსთან ] ერთობაში მთელი შენობა , თანაზომიერად შეერთებული , წმინდა ტაძრად შენდება იეჰოვასთვის . 
 მასთან ერთობაში თქვენც შენდებით სამკვიდრებლად , სადაც ღმერთი დამკვიდრდება სულით “ . 
 შემდეგ პავლემ ცხებულ ქრისტიანებს მისწერა : „ ნუთუ არ იცით , რომ ღვთის ტაძარი ხართ და ღვთის სული მკვიდრობს თქვენში ? . . . 
 ღვთის ტაძარი წმინდაა და ეს თქვენა ხართ “ . 
 წმინდა სულის საშუალებით იეჰოვა ცხებულებს შორის ‘ მკვიდრობს ’ და ‘ დადის ’ . 
 ის ხელმძღვანელობს თავის ერთგულ „ მონას “ . 
 „ სხვა ცხვარი “ აფასებს უპირატესობას , ითანამშრომლოს „ ტაძრის “ კლასთან . 
 რა არის ქრისტიანებისთვის წმინდა 
 რა არის წმინდა ჩვენთვის და რატომ ? 
 გასაკვირი არ არის , რომ ქრისტიანულ კრებაში წმინდად ითვლება ბევრი რამ , რაც დაკავშირებულია ცხებულთა და მათ თანამსახურთა ცხოვრებასთან . 
 იეჰოვასთან ჩვენი ურთიერთობა წმინდაა . 
 ეს ურთიერთობა იმდენად ძვირფასია , რომ ჩვენ არაფერს და არავის ვრთავთ ნებას , ჩვენსა და იეჰოვას შორის ჩადგეს . 
 ლოცვა მნიშვნელოვან როლს ასრულებს იეჰოვასთან ახლო ურთიერთობის შენარჩუნებაში . 
 ლოცვას წინასწარმეტყველი დანიელი იმდენად წმინდად მიიჩნევდა , რომ მაშინაც კი ლოცულობდა , როცა ამის გამო მის სიცოცხლეს საფრთხე ემუქრებოდა . 
 „ წმინდათა [ ცხებულ ქრისტიანთა ] ლოცვები “ შედარებულია საკმეველთან , რომელსაც ტაძარში თაყვანისცემისას იყენებდნენ . 
 ეს ხაზს უსვამს იმას , თუ რამდენად წმინდაა ლოცვა . 
 მართლაც დიდი პატივია , გვქონდეს სამყაროს უზენაეს მმართველთან ურთიერთობის შესაძლებლობა ! 
 გასაკვირი არ არის , რომ ლოცვას წმინდად მივიჩნევთ . 
 რომელი ძალაა წმინდა და როგორ მივცემთ მას საშუალებას , იმოქმედოს ჩვენს ცხოვრებაზე ? 
 ცხებული ქრისტიანებისა და მათი თანამსახურებისთვის არსებობს ძალა , რომელიც ნამდვილად წმინდაა — ეს არის წმინდა სული . 
 ეს სული იეჰოვას მოქმედი ძალაა . 
 ვინაიდან ამ ძალას წმინდა ღმერთი ყოველთვის თავისი ნების შესაბამისად იყენებს , მას მართებულად ეწოდება წმინდა სული “ და „ სიწმინდის სული “ . 
 იეჰოვა თავის მსახურებს წმინდა სულის საშუალებით აძლევს სასიხარულო ცნობის ქადაგების ძალას . 
 იეჰოვა თავის სულს აძლევს მათ , „ ვინც მას მმართველად მიიჩნევს და ემორჩილება “ , ვინც ‘ სულით დადის ’ და არა ხორციელი სურვილებით . 
 ეს აღმატებული ძალა ქრისტიანებში წარმოშობს „ სულის ნაყოფს “ — შესანიშნავ თვისებებს — და „ წმინდა საქციელსა და ღვთისადმი ერთგულებას “ . 
 თუ წმინდა სული ჩვენთვის წმინდაა , მოვერიდებით ყველაფერს , რაც დაანაღვლიანებდა ამ სულს ან ხელს შეუშლიდა , ემოქმედა ჩვენს ცხოვრებაზე . 
 რა წმინდა დანიშნულება აქვთ ცხებულებს და როგორ ერგოთ ეს პატივი სხვა ცხვრებსაც ? 
 კიდევ ერთი რამ , რაც ჩვენთვის წმინდაა , არის პატივი , ვატაროთ წმინდა ღვთის , იეჰოვას , სახელი და მისი მოწმეები ვიყოთ . 
 ცხებული ქრისტიანები იეჰოვას მიერ ‘ ახალი შეთანხმების მსახურებად ’ არიან დანიშნულნი . 
 მათ დავალებული აქვთ , იქადაგონ „ სასიხარულო ცნობა სამეფოს შესახებ “ და ‘ მოწაფეებად მოამზადონ ხალხი ყველა ერიდან ’ . 
 ისინი ერთგულად ასრულებენ ამ დავალებას , რასაც მილიონობით ცხვრისმაგვარი ადამიანი დადებითად ეხმაურება და ცხებულებს , ფაქტობრივად , ეუბნებიან : „ თქვენთან ერთად წამოვალთ , რადგან გვსმენია , რომ თქვენთან არისო ღმერთი “ . 
 ეს ცხვრისმაგვარი ადამიანები , სულიერი გაგებით , სიხარულით მსახურობენ ‘ ჩვენი ღვთის მსახური ’ ცხებულების ‘ მიწათმოქმედებად და მევენახეებად ’ . 
 ამგვარად , სხვა ცხვრები დიდ დახმარებას უწევენ ცხებულებს მსოფლიო მასშტაბით სამქადაგებლო საქმიანობის შესრულებაში . 
 რა საქმიანობას თვლიდა მოციქული პავლე წმინდად და რატომ ვიზიარებთ ჩვენც მსგავს თვალსაზრისს ? 
 პავლე მოციქული თავის მსახურებას წმინდად თვლიდა . 
 ის საკუთარ თავს ‘ უცხოტომელებთან წარგზავნილ იესოს მსახურსა და ღვთის სასიხარულო ცნობის წმინდა საქმეში ჩაბმულს ’ უწოდებდა . 
 კორინთელი ქრისტიანებისთვის მიწერილ წერილში პავლე თავის მსახურებას ‘ განძად ’ მოიხსენიებს . 
 ჩვენი მსახურებით ‘ ღვთის წმინდა სიტყვას ’ ვამცნობთ ხალხს . 
 ამიტომ , ცხებულები ვართ თუ სხვა ცხვრის წარმომადგენლები , ქადაგებაში მონაწილეობა ჩვენთვის წმინდა საქმეა . 
 „ ღვთის შიშით სრულვყოთ სიწმინდე “ 
 რა დაგვეხმარება , არ გავემსგავსოთ მათ , ვინც ‘ არ აფასებს წმინდას ’ ? 
 მოციქული პავლე თანაქრისტიანებს აფრთხილებდა , არ დამსგავსებოდნენ ‘ მათ , ვინც არ აფასებს წმინდას ’ . 
 ის მათ ურჩევდა , ‘ განწმენდილიყვნენ ’ და ‘ ფრთხილად ყოფილიყვნენ , რათა არანაირ შხამიან ფესვს არ ამოეყარა და ზიანი არ მოეტანა და არ წაებილწა მისით მრავალი ’ . 
 გამოთქმა „ შხამიანი ფესვი “ მიუთითებს ქრისტიანული კრების ზოგ წევრზე , რომლებიც შეიძლება აკრიტიკებდნენ იმას , თუ როგორ კეთდებოდა კრებაში ესა თუ ის საქმე . 
 მაგალითად , ისინი შეიძლება არ იზიარებდნენ იეჰოვას თვალსაზრისს ქორწინების სიწმინდესთან და ზნეობრივი სისუფთავის აუცილებლობასთან დაკავშირებით . 
 ან შეიძლება ისინი განდგომილთა იდეებზე მსჯელობდნენ და ‘ წმინდის შემბღალავი უშინაარსო ლაპარაკით ’ მათ იდეებს ავრცელებდნენ , ვინც ‘ ჭეშმარიტებას განუდგა ’ . 
 რატომ სჭირდებათ ცხებულებს მუდმივი ძალისხმევის გამოვლენა , რომ სიწმინდესთან დაკავშირებით იეჰოვას თვალსაზრისი აირეკლონ ? 
 ცხებულ ძმებს პავლე სწერდა : „ საყვარელნო . . . 
 განვიწმინდოთ ყოველივე იმისგან , რაც ბილწავს ხორცსა და სულს , და ღვთის შიშით სრულვყოთ სიწმინდე “ . 
 აქედან ჩანს , რომ ცხებულმა ქრისტიანებმა , რომლებიც ‘ ზეციური მოწოდების მოზიარენი ’ არიან , ძალ - ღონე არ უნდა დაიშურონ იმისათვის , რომ ცხოვრების ნებისმიერ სფეროში სიწმინდესთან დაკავშირებით იეჰოვას თვალსაზრისი აირეკლონ . 
 მოციქული პეტრეც მსგავსად მოუწოდებდა სულით ცხებულ ძმებს : „ როგორც გამგონი შვილები , ნუ აჰყვებით ისეთ სურვილებს , რომლებიც წინათ , უცოდინარობის დროს გქონდათ , არამედ ნებისმიერ საქციელში წმინდები იყავით იმ წმინდასავით , რომელმაც მოგიხმოთ “ . 
 18 , 19 . 
 ა ) როგორ ცხადყოფს „ უამრავი ხალხი “ , რომ იზიარებს იეჰოვას თვალსაზრისს სიწმინდესთან დაკავშირებით ? 
 ბ ) კიდევ რომელ სიწმინდეზე იქნება საუბარი მომდევნო სტატიაში ? 
 რა შეიძლება ითქვას „ უამრავ ხალხზე “ , რომლებიც „ დიდ გასაჭირს “ გადაიტანენ ? 
 მათაც უნდა ცხადყონ , რომ სიწმინდესთან დაკავშირებით ისეთივე თვალსაზრისი აქვთ , როგორიც იეჰოვას . 
 „ გამოცხადების “ წიგნიდან ჩანს , რომ ისინი იეჰოვას სულიერი ტაძრის მიწიერ ეზოში „ წმინდა მსახურებას “ ეწევიან . 
 მათ იესოს გამომსყიდველური მსხვერპლისადმი რწმენა გამოავლინეს და სიმბოლურად „ გაირეცხეს თავიანთი გრძელი სამოსელი და გაათეთრეს კრავის სისხლით “ . 
 შედეგად , ისინი იეჰოვას წინაშე დგანან , როგორც სუფთები , და ვალდებულნი არიან , ‘ განიწმინდონ ყოველივე იმისგან , რაც ბილწავს ხორცსა და სულს , და ღვთის შიშით სრულყოფენ სიწმინდეს ’ . 
 ცხებულ ქრისტიანთა და მათ თანამსახურთა ცხოვრება იმით გამოირჩევა , რომ ისინი იეჰოვას თაყვანსაცემად და მისი სიტყვის შესასწავლად რეგულარულად იკრიბებიან . 
 იეჰოვასთვის ეს შეკრებები წმინდაა . 
 მომდევნო სტატიაში განიხილება ის , თუ როგორ და რატომ უნდა გავიზიაროთ ამ მნიშვნელოვან საკითხში სიწმინდესთან დაკავშირებით იეჰოვას თვალსაზრისი . 
 გამეორებისთვის 
 • ქვეყნიერებაში გავრცელებულ რა შეხედულებას არ იზიარებენ იეჰოვას მსახურები ? 
 • რატომ მომდინარეობს იეჰოვასგან ყველაფერი , რაც წმინდაა ? 
 • როგორც ცხადვყოფთ , რომ პატივს მივაგებთ ქრისტეს სიწმინდეს ? 
 • რას უნდა მივიჩნევდეთ წმინდად ? 
 [ სურათი 23 გვერდზე ] 
 ძველ ისრაელში სამღვდელოება , კარავი და კარვის მოწყობილობა წმინდად ითვლებოდა . 
 [ სურათი 24 გვერდზე ] 
 დედამიწაზე მყოფი ცხებული ქრისტიანები წმინდა ტაძარს წარმოადგენენ . 
 [ სურათები 25 გვერდზე ] 
 ლოცვა და მსახურება წმინდაა . 
 დავაფასოთ ჩვენი წმინდა შეხვედრები 
 „ მოვიყვან ჩემს წმინდა მთაზე და გავახარებ ჩემს სამლოცველო სახლში “ . 
 რა ბიბლიური მიზეზები გვაქვს იმისათვის , რომ სათანადოდ დავაფასოთ ჩვენი შეხვედრები ? 
 იეჰოვამ თავისი ხალხი — ცხებული ქრისტიანები და მათი თანამსახურები — „ წმინდა მთაზე “ შეკრიბა , რათა მისთვის ეცათ თაყვანი . 
 ის ახარებს მათ თავის „ სამლოცველო სახლში “ , სულიერ ტაძარში , რომელიც ‘ ყველა ხალხის სამლოცველო სახლია ’ . 
 ეს კი ცხადყოფს , რომ იეჰოვას თაყვანისმცემლობა წმინდა , სპეტაკი და აღმატებულია . 
 თუ სათანადოდ ვაფასებთ შეხვედრებს , სადაც ვსწავლობთ და თაყვანს ვცემთ ღმერთს , ცხადვყოფთ , რომ ვიზიარებთ იეჰოვას თვალსაზრისს სიწმინდესთან დაკავშირებით . 
 რა ცხადყოფს , რომ იეჰოვა წმინდად მიიჩნევს ადგილებს , რომლებსაც თაყვანისმცემლობისთვის ირჩევს , და როგორ ნათელყო იესომ , რომ მასაც მსგავსი დამოკიდებულება ჰქონდა ? 
 ძველ ისრაელში ადგილი , რომელიც იეჰოვამ თაყვანისმცემლობისთვის აირჩია , წმინდა უნდა ყოფილიყო . 
 კარვისა და მისი მოწყობილობისთვის , აგრეთვე ჭურჭლისთვის , რომელიც იქ ინახებოდა , ზეთი უნდა ეცხოთ და განეწმინდათ , რათა ისინი ‘ უწმინდესი გამხადრიყო ’ . 
 კარვის ორ განყოფილებას „ წმინდა “ და „ წმინდათაწმინდა “ ეწოდებოდა . 
 კარავი მოგვიანებით იერუსალიმის ტაძარმა შეცვალა . 
 იერუსალიმი , როგორც იეჰოვას თაყვანისმცემლობის ცენტრი , ‘ წმინდა ქალაქად ’ იწოდებოდა . 
 დედამიწაზე მსახურებისას იესო ტაძრის მიმართ სათანადო პატივისცემას ავლენდა . 
 ის განრისხდა ხალხზე , რომლებმაც უპატივცემულობა გამოავლინეს ტაძრის მიმართ იმით , რომ მას კომერციული მიზნებისთვის და გზის შესამოკლებლად იყენებდნენ . 
 რა გვიჩვენებს , რომ ისრაელთა შეკრებები წმინდა იყო ? 
 ისრაელები რეგულარულად იკრიბებოდნენ იეჰოვას თაყვანსაცემად და მისი კანონის მოსასმენად . 
 ისრაელების დღესასწაულებიდან გარკვეულ დღეებს ‘ წმინდა შეკრებები ’ ეწოდებოდა , რაც იმაზე მიუთითებდა , რომ ეს შეკრებები წმინდა იყო . 
 ეზრასა და ნეემიას დღეებში შეკრებებზე ლევიანები „ კანონს განუმარტავდნენ . . . 
 ხალხს “ . 
 „ მთელი ხალხი ტიროდა კანონის სიტყვების მოსმენაზე “ ; ამიტომ « ლევიანები აჩუმებდნენ . . . 
 და ეუბნებოდნენ : „ ჩაწყნარდით , რადგან წმინდაა ეს დღე და ნუ დამწუხრდებით ! “ 
 » . 
 ისრაელებმა მაშინ შვიდდღიანი კარვობის დღესასწაული იზეიმეს და „ დიდი სიხარული იყო იქ გამეფებული “ . 
 გარდა ამისა , „ ყოველდღიურად , პირველი დღიდან ბოლო დღემდე ხმამაღლა იკითხებოდა ჭეშმარიტი ღვთის კანონის წიგნი . 
 შვიდ დღეს დღესასწაულობდნენ , მერვე დღეს კი , წესისამებრ , საზეიმო შეკრება მოაწყვეს “ . 
 ეს ნამდვილად წმინდა შეკრებები იყო , რომლებსაც დამსწრეები სათანადო ყურადღებითა და პატივისცემით უნდა მოკიდებოდნენ . 
 ჩვენი შეხვედრები წმინდაა 
 4 , 5 . 
 რა ცხადყოფს , რომ ჩვენი შეხვედრები წმინდაა ? 
 მართალია , დღეს იეჰოვას , პირდაპირი გაგებით , დედამიწაზე არა აქვს წმინდა ქალაქი და მისი თაყვანისმცემლობისთვის მიძღვნილი ტაძარი , მაგრამ უნდა გვახსოვდეს , რომ იეჰოვას თაყვანსაცემად შეკრება წმინდა შეკრებაა . 
 ჩვენ კვირაში სამჯერ ვიკრიბებით იმისათვის , რომ ვიკითხოთ და ვისწავლოთ წმინდა წერილები . 
 იქ იეჰოვას სიტყვას ‘ ხსნიან ’ და , ისევე როგორც ნეემიას დღეებში , ‘ განმარტავენ ’ . 
 ყველა შეხვედრას ლოცვით ვიწყებთ და ვამთავრებთ და , უმეტეს მათგანზე , იეჰოვას განსადიდებელ სიმღერებს ვმღერით . 
 კრების შეხვედრები ნამდვილად თაყვანისმცემლობის ნაწილია ; ამიტომ მათ სერიოზულად და პატივისცემით უნდა მოვეკიდოთ . 
 იეჰოვა აკურთხებს თავის ხალხს , რომლებიც იკრიბებიან მის თაყვანსაცემად , აგრეთვე მისი სიტყვის შესასწავლად და თანამორწმუნეებთან სასიამოვნო ურთიერთობის დასამყარებლად . 
 შეგვიძლია დარწმუნებულნი ვიყოთ , რომ იეჰოვა სწორედ აქ ‘ აკურთხებს ’ თავის ხალხს . 
 ამ კურთხევებს მაშინ ვიღებთ , როდესაც ვესწრებით ამ შეხვედრებს და ყურადღებით ვისმენთ სულიერ პროგრამას . 
 გარდა ამისა , იესომ აღნიშნა : „ სადაც ორი ან სამია შეკრებილი ჩემი სახელით , მეც იქ ვარ , მათ შორის “ . 
 კონტექსტიდან გამომდინარე , ეს განაცხადი ეხება ქრისტიან უხუცესებს , რომლებიც იმისათვის იკრიბებიან , რომ კრებაში წამოჭრილი სერიოზული პრობლემები გადაჭრან , მაგრამ , უფრო ფართო გაგებით , ის ჩვენს შეხვედრებსაც ეხება . 
 განა წმინდად არ უნდა ჩაითვალოს ქრისტიანული შეხვედრები , რომელსაც ქრისტე წმინდა სულის საშუალებით ესწრება ? 
 რა შეიძლება ითქვას ჩვენი შეხვედრების ადგილებზე , იქნება ეს დიდი თუ პატარა ? 
 იეჰოვა არ მკვიდრობს ადამიანთა მიერ აგებულ ტაძრებში . 
 მიუხედავად ამისა , ჩვენი სამეფო დარბაზები ჭეშმარიტი თაყვანისმცემლობის ადგილებია . 
 ჩვენ იქ იმისთვის ვიკრიბებით , რომ იეჰოვას სიტყვა ვისწავლოთ , ვილოცოთ და მისი განსადიდებელი სიმღერები ვიმღეროთ . 
 ეს ჩვენს საკონგრესო დარბაზებსაც ეხება . 
 კონგრესის ჩასატარებლად დაქირავებული ისეთი დიდი ნაგებობები , როგორიცაა საკონცერტო და საგამოფენო დარბაზები და სტადიონები , თაყვანისცემის ადგილები ხდება მაშინ , როდესაც მათ ასეთი წმინდა შეხვედრებისთვის იყენებენ . 
 ასეთი შეკრებები , დიდი იქნება თუ პატარა , ჩვენი მხრიდან პატივისცემას იმსახურებს , რაც ჩვენს დამოკიდებულებასა და საქციელში უნდა ჩანდეს . 
 როგორ შეგვიძლია დავაფასოთ ჩვენი ქრისტიანული შეხვედრები 
 რომელი საშუალებებით შეგვიძლია დავაფასოთ ჩვენი შეხვედრები ? 
 ჩვენ შეგვიძლია სხვადასხვა სახით დავაფასოთ ჩვენი შეხვედრები . 
 ერთ - ერთი საშუალებაა სამეფო სიმღერების შესრულება . 
 ბევრი მათგანი ლოცვას ჰგავს და ამიტომ მოწიწებით უნდა ვიმღეროთ . 
 მოციქულ პავლეს , როდესაც ის 22 - ე ფსალმუნიდან ციტირებდა , იესო ჰყავდა მხედველობაში : „ ჩემს ძმებს ვაუწყებ შენს სახელს ; კრებულში ქებას გიმღერებ “ . 
 ამიტომ , ჩვევად უნდა გვექცეს , სიმღერის გამოცხადებამდე ჩვენ - ჩვენ ადგილებზე ვიყოთ , რათა ერთად ვიმღეროთ საგალობელი და , ამავე დროს , დავფიქრდეთ სიმღერის ტექსტზე . 
 სიმღერის დროს დაე ისეთივე განწყობა გვქონდეს , როგორიც ფსალმუნმომღერალს ჰქონდა . 
 მან დაწერა : „ მთელი გულით ხოტბას იეჰოვას მართალთა სამეგობროში და კრებულში “ . 
 დიახ , სიმღერებით იეჰოვას განდიდება ძალიან კარგი მიზეზია იმისათვის , რომ კრების შეხვედრებზე არ დავაგვიანოთ და დროზე ადრე არ წამოვიდეთ იქიდან . 
 რომელი ბიბლიური მაგალითი ცხადყოფს , რომ კრების შეხვედრებზე წარმოთქმულ ლოცვებს პატივისცემით უნდა მოვეკიდოთ ? 
 სხვა საშუალება , რაც სულიერად ამდიდრებს ყველა შეხვედრას , არის გულწრფელი ლოცვა , რომელიც წარმოითქმება ყველა დამსწრის სასარგებლოდ . 
 პირველ საუკუნეში მცხოვრები ქრისტიანები იერუსალიმში შეიკრიბნენ და მათ მხურვალე ლოცვაში „ ერთსულოვნად მიმართეს ღმერთს “ . 
 ამას შედეგად ის მოჰყვა , რომ დევნების მიუხედავად , ისინი განაგრძობდნენ „ ღვთის სიტყვის გაბედულად ლაპარაკს “ . 
 როგორ ფიქრობთ , ექნებოდა ლოცვის დროს რომელიმე იქ დამსწრეს ყურადღება გაფანტული ? 
 არა , რადგან , ისინი „ ერთსულოვნად “ ლოცულობდნენ . 
 კრების შეხვედრებზე წარმოთქმულ ლოცვებში ყველა იქ დამსწრის გრძნობები ირეკლება . 
 ასეთ ლოცვებს პატივისცემით უნდა მოვეკიდოთ . 
 როგორ შეგვიძლია ჩაცმულობითა და საქციელით დავაფასოთ ჩვენი წმინდა შეხვედრები ? 
 გარდა ამისა , ჩაცმულობითაც უნდა ცხადვყოთ , რომ ვაფასებთ ჩვენს წმინდა შეხვედრებს . 
 ჩვენი მოკრძალებული გარეგნობა , იქნება ეს ჩაცმულობა თუ ვარცხნილობა , უფრო ღირსეულს გახდის ჩვენს შეხვედრებს . 
 მოციქული პავლე ქრისტიანებს ურჩევდა : „ მსურს , რომ ყველგან მამაკაცები ლოცულობდნენ და ერთგულებით აღაპყრობდნენ ხელებს რისხვისა და კამათის გარეშე . 
 ასევე მსურს , რომ ქალების მშვენება იყოს არა თმის განსაკუთრებულად დაწვნაში , ოქროში , მარგალიტებსა თუ ძვირფას სამოსელში , არამედ მოკრძალებითა და საღი აზროვნებით შერჩეულ მოხდენილ ტანსაცმელში , ისე , როგორც შეეფერებათ ქალებს , რომლებიც ამბობენ , რომ ღვთისმოშიშები არიან “ . 
 როდესაც დიდ კონგრესებს ვესწრებით ღია სტადიონებზე , ამინდის შესაფერისად უნდა ჩავიცვათ , მაგრამ , ამავე დროს , ჩვენი ჩაცმულობა მოვლენის შესაბამისი უნდა იყოს . 
 თუ ვაფასებთ ამ წმინდა შეხვედრებს , პროგრამის დროს თავს შევიკავებთ ჭამისგან ან საღეჭი რეზინის ღეჭვისგან . 
 სათანადო ჩაცმულობითა და საქციელით პატივს მივაგებთ იეჰოვა ღმერთსა და მის თაყვანისმცემლობას ; ასეთი სახით იმასაც ვაჩვენებთ , რომ ვაფასებთ თანამორწმუნეებს . 
 მოვიქცეთ ისე , როგორც ღვთის სახლეულს ეკადრება 
 როგორ ნათელყო მოციქულმა პავლემ , რომ ქრისტიანულ შეხვედრებზე ყველაფერი ღირსეულად უნდა ხდებოდეს ? 
 პირველი კორინთელების მე - 14 თავში მოცემულია პავლე მოციქულის გონივრული რჩევა იმასთან დაკავშირებით , თუ როგორ უნდა ჩატარდეს ქრისტიანული შეხვედრები . 
 დასკვნით სიტყვებში ის ამბობს : „ ყველაფერი წესიერად და ორგანიზებულად ხდებოდეს “ . 
 ჩვენი შეხვედრები ქრისტიანული კრების საქმიანობის მნიშვნელოვანი ნაწილია , ამიტომ იქ ყველაფერი ისე უნდა ხდებოდეს , როგორც ეს იეჰოვას სახლეულს ეკადრება . 
 11 , 12 . 
 ა ) რა უნდა ასწავლონ მშობლებმა ბავშვებს , რომლებიც კრების შეხვედრებს ესწრებიან ? 
 ბ ) როგორ შეუძლიათ ბავშვებს კრების შეხვედრებზე თავიანთი რწმენის გამოხატვა ? 
 განსაკუთრებით ბავშვებს ესაჭიროებათ იმის სწავლა , თუ როგორ მოიქცნენ კრების შეხვედრებზე . 
 ქრისტიანმა მშობლებმა შვილებს უნდა აუხსნან , რომ სამეფო დარბაზი და წიგნის შესწავლის ჩატარების ადგილი სათამაშო ადგილი არ არის . 
 მათ უნდა იცოდნენ , რომ ეს ის ადგილებია , სადაც თაყვანს ვცემთ იეჰოვას და მის სიტყვას ვსწავლობთ . 
 ბრძენმა მეფე სოლომონმა დაწერა : „ დაუკვირდი შენს ნაბიჯებს , როცა ჭეშმარიტი ღვთის სახლში მიდიხარ ; გიჯობს მზად იყო მოსასმენად “ . 
 მოსე ისრაელებს ასწავლიდა , დიდები და „ ბავშვები “ ერთად შეკრებილიყვნენ . 
 მან თქვა : „ შეკრიბე ხალხი . . . 
 რათა მოისმინონ და ისწავლონ , ეშინოდეთ იეჰოვასი , შენი ღვთისა , და გულდასმით შეასრულონ ამ კანონის ყველა სიტყვა . 
 მოისმინონ მათმა შვილებმა , რომლებმაც არ იციან ეს , და ისწავლონ , რომ ეშინოდეთ იეჰოვასი “ . 
 მსგავსად ამისა , ბავშვები მშობლებთან ერთად ჩვენს დროშიც ესწრებიან ქრისტიანულ შეხვედრებს , ძირითადად , იმისთვის , რომ მოისმინონ და ისწავლონ . 
 მას შემდეგ , რაც ჩასწვდებიან ძირითად ბიბლიურ სწავლებებს , ბავშვებს შეუძლიათ მოკლე კომენტარების გაკეთებით „ სახალხოდ აღიარონ “ თავიანთი რწმენა . 
 ბავშვმა შეიძლება მისთვის გასაგებ კითხვაზე მარტივად , რამდენიმე სიტყვით , გასცეს პასუხი . 
 თავდაპირველად , მან პასუხი შეიძლება წაიკითხოს , მაგრამ დროთა განმავლობაში ის ეცდება , კომენტარი თავისი სიტყვებით გააკეთოს . 
 ეს სასარგებლო და სახალისოა ბავშვისთვის და მის მიერ რწმენის ამგვარად გამოხატვა გულს უხარებს დარბაზში მყოფ უფროსებს . 
 ბუნებრივია , კომენტარების გაკეთებასთან დაკავშირებით მშობლები აძლევენ შვილებს მაგალითს . 
 თუ შესაძლებელია , სასურველია ბავშვებს ჰქონდეთ პირადი ბიბლია , საგალობელი და შესასწავლი პუბლიკაციის პირადი ეგზემპლარი . 
 მათ უნდა ისწავლონ ამ პუბლიკაციების სათანადოდ დაფასება . 
 ყოველივე ეს კი ბავშვებს ასწავლის , რომ ჩვენი შეხვედრები წმინდაა . 
 რას ვისურვებდით , რომ ჩვენს შეხვედრებზე პირველად მოსულ სტუმრებს დაენახათ ? 
 ცხადია , არ გვსურს , რომ ჩვენი შეხვედრები ჰგავდეს მსახურებას , რომელიც ქრისტიანული სამყაროს ეკლესიებში ტარდება . 
 ეს მსახურება ცივი და თვალთმაქცურია ; ამასთანავე იქ შეიძლება ისეთივე ხმაური იყოს , როგორიც როკ - მუსიკის კონცერტებზე . 
 ჩვენ გვსურს , სამეფო დარბაზში ჩატარებულ შეხვედრებზე თბილი და მეგობრული ატმოსფერო სუფევდეს , მაგრამ არა ისე , რომ ის გასართობ ადგილს დაემსგავსოს . 
 ჩვენ იმისათვის ვიკრიბებით , რომ იეჰოვას ვცეთ თაყვანი ; ამიტომ ჩვენი შეხვედრები ყოველთვის ღირსეული უნდა იყოს . 
 ჩვენ გვსურს , რომ დარბაზში პირველად მოსულებმა პროგრამის მოსმენისა და ჩვენი და ჩვენი შვილების საქციელის დანახვისას თქვან : „ მართლა თქვენ შორის არის ღმერთი “ . 
 ჩვენი თაყვანისმცემლობის განუყოფელი ნაწილი 
 14 , 15 . 
 ა ) როგორ შეგვიძლია , ‘ არ მივატოვოთ ჩვენი უფლის სახლი ’ ? 
 ბ ) როგორ სრულდება ესაიას 66 : 23 ? 
 როგორც ზემოთ აღინიშნა , იეჰოვა თავის „ სამლოცველო სახლში “ , ანუ სულიერ ტაძარში , კრებს თავის ხალხს და სიხარულს ანიჭებს მათ . 
 ღვთის ერთგულმა მსახურმა , ნეემიამ , თანამემამულეებს შეახსენა , რომ მატერიალური შესაწირავების გაღებით სათანადო პატივისცემა უნდა გამოევლინათ უშუალოდ ტაძრის მიმართ . 
 მან თქვა : „ არ უნდა მივატოვოთ ჩვენი ღვთის სახლი “ . 
 გარდა ამისა , არ უნდა უგულებელვყოთ იეჰოვას მოწოდება , თაყვანი ვცეთ მას მის „ სამლოცველო სახლში “ . 
 ესაიამ ხაზი გაუსვა , რომ აუცილებელი იყო ღვთის თაყვანსაცემად რეგულარული შეკრება . 
 მან იწინასწარმეტყველა : „ ახალმთვარობიდან ახალმთვარობამდე და შაბათიდან შაბათამდე ყოველი ხორციელი მოვა , რომ მდაბლად თაყვანი მცეს , — ამბობს იეჰოვა “ . 
 ეს ყოველივე დღეს ხდება . 
 ღვთისთვის მიძღვნილი ქრისტიანები რეგულარულად , ყოველკვირა იკრიბებიან იეჰოვას თაყვანსაცემად . 
 ამას ისინი , სხვა ყველაფერთან ერთად , ქრისტიანული კრების შეხვედრებზე დასწრებითა და ქადაგებაში მონაწილეობით აკეთებენ . 
 ხართ თუ არა იმ ადამიანებს შორის , რომლებიც რეგულარულად მოდიან ‘ იეჰოვასთვის მდაბლად თაყვანის საცემად ’ ? 
 რატომ უნდა გახდეს დღესვე ჩვენი ცხოვრების განუყოფელი ნაწილი შეხვედრებზე რეგულარული დასწრება ? 
 ესაიას 66 : 23 - ში ჩაწერილი სიტყვები სრულად იეჰოვას მიერ დაპირებულ ახალ ქვეყნიერებაში შესრულდება . 
 იმ დროს „ ყოველი ხორციელი “ , პირდაპირი გაგებით , კვირიდან კვირამდე და თვიდან თვემდე ივლის იეჰოვასთვის ‘ მდაბლად თაყვანის საცემად ’ და ეს მარადიულად გაგრძელდება . 
 რადგან იეჰოვას თაყვანსაცემად შეკრება ახალ ქვეყნიერებაში ჩვენი სულიერი ცხოვრების განუყოფელი ნაწილი იქნება , განა დღესვე არ უნდა ვაქციოთ ეს ჩვენი ცხოვრების განუყოფელ ნაწილად იმით , რომ წმინდა შეხვედრებს რეგულარულად დავესწრებით ? 
 რატომ უნდა დავესწროთ კრების შეხვედრებს მით უფრო , „ რაც უფრო ვხედავთ იმ დღის მოახლოებას “ ? 
 რამდენადაც ამ ქვეყნიერების აღსასრული ახლოსაა , უფრო მტკიცედ უნდა გვქონდეს გადაწყვეტილი , არ გავაცდინოთ ქრისტიანული შეხვედრები . 
 ჩვენ ვაფასებთ ჩვენს წმინდა შეხვედრებს და არ ვუშვებთ , რომ ქვეყნიურმა სამსახურმა , საღამოს საათებში სასწავლებელში სიარულმა ან საშინაო დავალებების მომზადებამ ხელი შეგვიშალოს კრების შეხვედრებზე რეგულარულად დასწრებაში . 
 ჩვენ გვესაჭიროება სულიერი ძალები , რასაც თანამორწმუნეებთან ურთიერთობის შედეგად ვიღებთ . 
 კრების შეხვედრებზე გვეძლევა საშუალება , გავიცნოთ , გავამხნევოთ და წავახალისოთ ერთმანეთი „ სიყვარულისა და კარგი საქმეებისთვის “ . 
 ამის გაკეთება მით უფრო საჭიროა , „ რაც უფრო ვხედავთ იმ დღის მოახლოებას “ . 
 დაე რეგულარული დასწრებით , მოკრძალებული ჩაცმულობითა და კარგი საქციელით ყოველთვის სათანადოდ დავაფასოთ ჩვენი წმინდა შეხვედრები ! 
 ამგვარად ცხადვყოფთ , რომ ვიზიარებთ იეჰოვას თვალსაზრისს იმასთან დაკავშირებით , რაც წმინდაა . 
 გასამეორებლად 
 • რა ცხადყოფს , რომ იეჰოვას ხალხის შეხვედრები წმინდად უნდა იყოს მიჩნეული ? 
 • საიდან ჩანს , რომ ჩვენი შეხვედრები წმინდაა ? 
 • როგორ შეუძლიათ ბავშვებს ცხადყონ , რომ წმინდად მიიჩნევენ ჩვენს შეხვედრებს და აფასებენ მათ ? 
 • რატომ უნდა გავიხადოთ ცხოვრების განუყოფელ ნაწილად კრების შეხვედრებზე რეგულარული დასწრება ? 
 [ სურათები 28 გვერდზე ] 
 ჩვენი შეხვედრები წმინდაა იმის მიუხედავად , თუ სად ტარდება ისინი . 
 [ სურათი 31 გვერდზე ] 
 ბავშვები შეხვედრებზე ყურადღებით ისმენენ და სწავლობენ . 
 დარჩით ღვთის სიყვარულში ! 
 ‘ საყვარელნო , დარჩით ღვთის სიყვარულში და გონებაში გქონდეთ მარადიული სიცოცხლე ’ . 
 1 , 2 . 
 როგორ შეგიძლიათ დარჩეთ ღვთის სიყვარულში ? 
 იეჰოვას იმდენად უყვარს ადამიანები , რომ თავისი მხოლოდშობილი ძე მსხვერპლად გაიღო მათთვის , რათა მის მორწმუნეებს მარადიული სიცოცხლე ჰქონდეთ . 
 რა შესანიშნავია იმის ცოდნა , რომ ღმერთს ასე უყვარხართ ! 
 თუ იეჰოვას მსახური ხართ , უეჭველია , დიდი სურვილი გექნებათ , მარადიულად გრძნობდეთ ამ სიყვარულს . 
 მოწაფე იუდა გვიმხელს , თუ როგორ შეგვიძლია ღვთის სიყვარულში დარჩენა . 
 ის წერს : „ თქვენს უწმინდეს რწმენაზე აღაშენეთ საკუთარი თავი , წმინდა სულით ილოცეთ და ამგვარად დარჩით ღვთის სიყვარულში , ვიდრე ელით ჩვენი უფლის იესო ქრისტეს გულმოწყალებას და გონებაში გაქვთ მარადიული სიცოცხლე “ . 
 ღვთის სიტყვის შესწავლა და სასიხარულო ცნობის ქადაგება დაგეხმარებათ , აღაშენოთ საკუთარი თავი „ უწმინდეს რწმენაზე “ — ქრისტიანულ სწავლებებზე . 
 ღვთის სიყვარულში რომ დარჩეთ , უნდა ილოცოთ „ წმინდა სულით “ , ანუ აღმძვრელი ძალით . 
 ჯილდოდ მარადიული სიცოცხლე რომ მიიღოთ , რწმენა უნდა გამოავლინოთ იესოს მიერ გაღებული მსხვერპლისადმი . 
 რატომ აღარ არიან ზოგიერთები იეჰოვას მოწმეები ? 
 ზოგიერთები , ვისაც ერთ დროს რწმენა ჰქონდა , ღვთის სიყვარულში არ დარჩნენ . 
 მათ არჩიეს , ცოდვის გზას დასდგომოდნენ და დღეს ისინი იეჰოვას მოწმეები აღარ არიან . 
 როგორ უნდა მოიქცეთ , რომ თქვენც ასეთი რამ არ დაგემართოთ ? 
 ქვემოთ მოცემულ რჩევებზე დაფიქრება დაგეხმარებათ , ცოდვა არ ჩაიდინოთ და ღვთის სიყვარულში დარჩეთ . 
 გამოავლინეთ ღვთისადმი სიყვარული 
 რამდენად მნიშვნელოვანია ღვთის მორჩილება ? 
 ღვთისადმი სიყვარული მისი მორჩილებით გამოხატეთ . 
 „ ღვთის სიყვარული ის არის , — წერს მოციქული იოანე , — რომ ვიცავდეთ მის მცნებებს , მისი მცნებები კი დამამძიმებელი არ არის “ . 
 თუ ყოველთვის დაემორჩილებით ღმერთს , ეს იმის ძალებს მოგცემთ , რომ წინააღმდეგობა გაუწიოთ ცდუნებებს და სიხარული შეინარჩუნოთ . 
 ფსალმუნმომღერალმა თქვა : ‘ ბედნიერია კაცი , რომელიც ბოროტთა რჩევისამებრ არ დადის და რომელსაც იეჰოვას კანონი ანიჭებს სიამოვნებას ’ . 
 რის გაკეთებისკენ აღგძრავთ იეჰოვასადმი სიყვარული ? 
 იეჰოვასადმი სიყვარული აღგძრავთ , რომ ყველანაირად მოერიდოთ სერიოზული ცოდვის ჩადენას , რითაც მის სახელს შეურაცხყოფდით . 
 « ნურც სიღატაკეში მამყოფებ და ნურც სიმდიდრეს მომცემ , — ლოცულობდა აგური . — მომეცი ჩემი სამყოფი საჭმელი , რათა გამძღარმა არ უარგყო და არ ვთქვა : „ ვინ არის იეჰოვა ? “ 
 ანდა გაღარიბებულმა არ მოვიპარო და ჩემი ღვთის სახელი არ შეურაცხვყო » . 
 არ დაუშვათ , რომ ‘ ღვთის სახელი შეურაცხყოთ ’ . 
 პირიქით , ყოველთვის ეცადეთ , აკეთოთ ის , რაც სწორია , და დიდება მოუტანოთ ღმერთს . 
 რა შეიძლება მოხდეს , თუ ცოდვას ჩაიდენთ ? 
 ლოცვაში გამუდმებით სთხოვეთ თქვენს მოსიყვარულე ზეციერ მამას , რომ დაგეხმაროთ , არ აჰყვეთ ცდუნებას და ცოდვა არ ჩაიდინოთ . 
 ყოველთვის გაითვალისწინეთ ღვთის რჩევები , რათა ლოცვები არ დაგიბრკოლდეთ . 
 თუ შესცოდეთ , ამან შეიძლება სავალალო შედეგები მოგიტანოთ , რადგან იეჰოვა შემცოდველებს , ასე ვთქვათ , ღრუბლებით უკეტავს თავისთან მისასვლელს , რათა მათმა ლოცვებმა ვერ გააღწიონ მათში . 
 ამიტომ , თავმდაბლად ილოცეთ იმაზე , რომ არ ჩაიდინოთ ისეთი რამ , რის გამოც ღმერთი თქვენს ლოცვებს აღარ მოისმენდა . 
 გამოავლინეთ ღვთის ძისადმი სიყვარული 
 7 , 8 . 
 როგორ დაეხმარება ადამიანს იესოს სიტყვების გათვალისწინება , თავი აარიდოს ცოდვილ გზას ? 
 გამოავლინეთ იესო ქრისტესადმი სიყვარული მისი მცნებების დაცვით და ეს დაგეხმარებათ , თავი აარიდოთ ცოდვილ გზას . 
 „ თუ ჩემს მცნებებს დაიცავთ , — თქვა იესომ , — დარჩებით ჩემს სიყვარულში , როგორც მე ვიცავ მამის მცნებებს და ვრჩები მის სიყვარულში “ . 
 როგორ დაგეხმარებათ იესოს სიტყვების დაცვა , რომ დარჩეთ ღვთის სიყვარულში ? 
 თუ ყურად იღებთ იესოს სიტყვებს , ზნეობრივ სიწმინდეს შეინარჩუნებთ . 
 ისრაელისთვის მიცემულ ღვთის კანონში ნათქვამი იყო : „ არ იმრუშო “ . 
 იესომ ნათელი მოჰფინა იმ პრინციპს , რომელიც საფუძვლად ედო ამ მცნებას , როდესაც თქვა : „ ვინც ქალს უყურებს და ვნება აღეძვრება , უკვე იმრუშა მასთან თავის გულში “ . 
 პეტრე მოციქულმა პირველი საუკუნის კრების ზოგიერთ წევრზე თქვა , რომ მათ ‘ თვალები მრუშობით ჰქონდათ სავსე ’ და რომ ისინი ‘ არამტკიცე სულებს აცდუნებდნენ ’ . 
 თუ გიყვართ ღმერთი და იესო ქრისტე , ემორჩილებით მათ და გსურთ , რომ მოუფრთხილდეთ მათთან ურთიერთობას , პეტრეს მიერ მოხსენიებული ზოგი ქრისტიანისგან განსხვავებით , შეძლებთ , თავი აარიდოთ გარყვნილების ჩადენას . 
 საშუალება მიეცით იეჰოვას სულს , რომ გიხელმძღვანელოთ 
 დაუტოვებს ღმერთი წმინდა სულს იმ ადამიანს , ვინც განაგრძობს ცოდვის ჩადენას ? 
 სთხოვეთ ღმერთს წმინდა სული და საშუალება მიეცით ამ სულს , ხელმძღვანელობა გაგიწიოთ . 
 თუ არ წყვეტთ ცოდვის ჩადენას , ღმერთმა შეიძლება წაგართვათ თავისი სული . 
 ბათ - შებასთან ცოდვის ჩადენის შემდეგ დავითი ემუდარებოდა ღმერთს : „ თავიდან ნუ მომიშორებ და შენს წმინდა სულს ნუ წამართმევ “ . 
 იმის გამო , რომ მეფე საული მოუნანიებელი შემცოდველი იყო , მან დაკარგა ღვთის სული . 
 საულმა იმით შესცოდა , რომ დასაწვავი მსხვერპლი შესწირა ღმერთს , მთლიანად არ გაანადგურა ცხვარ - ძროხა და დაინდო ამალეკელების მეფე . 
 მას შემდეგ იეჰოვამ წაართვა თავისი სული საულს . 
 რატომ არ უნდა დაუშვათ ცოდვის ჩადენის გაფიქრებაც კი ? 
 აზრადაც კი არ გაივლოთ ცოდვის ჩადენა . 
 პავლე მოციქული წერდა : „ თუ ჭეშმარიტების საფუძვლიანი ცოდნის მიღების შემდეგ კვლავ შეგნებულად ვცოდავთ , აღარ რჩება მსხვერპლი ცოდვებისთვის “ . 
 რა სამწუხარო იქნებოდა , თუ შეგნებულად შესცოდავდით ღმერთს ! 
 ნამდვილი სიყვარული გამოავლინეთ სხვების მიმართ 
 11 , 12 . 
 რა მხრივ დაიცავს ქრისტიანს სიყვარული და პატივისცემა იმისგან , რომ უზნეობა არ ჩაიდინოს ? 
 სხვებისადმი სიყვარული შეგაკავებთ , რომ უზნეობა არ ჩაიდინოთ . 
 ასეთი სიყვარული აღგძრავთ , დაიცვათ გული , რათა მან არ გიბიძგოთ იმისკენ , რომ სხვისი მეუღლის სიყვარული მოიპაროთ . 
 ამან შეიძლება მრუშობამდეც მიგიყვანოთ . 
 მიბაძეთ მართალ იობს , რომელიც თავს უფლებას არ აძლევდა , ზედმეტი ყურადღება გამოეჩინა სხვა ქალების მიმართ . 
 ქორწინების სიწმინდისადმი პატივისცემის გამოვლენა სერიოზულ ცოდვას აგარიდებთ . 
 ღვთის განზრახვით ღირსეული ცოლქმრობა და სქესობრივი ურთიერთობები სიცოცხლის წარმოშობას შეუწყობდა ხელს . 
 გახსოვდეთ , სასქესო ორგანოები განკუთვნილია იმისთვის , რომ წარმოიქმნას სიცოცხლე — სიცოცხლე კი წმინდაა . 
 მეძავები და მრუშები არ ემორჩილებიან ღმერთს , შეურაცხყოფენ სქესობრივ კავშირს , უპატივცემლობას ავლენენ ქორწინების სიწმინდის მიმართ და საკუთარი სხეულის წინააღმდეგ სცოდავენ . 
 ამის საპირისპიროდ , ღვთისა და მოყვასის სიყვარული , აგრეთვე ღვთის მორჩილება , დაიცავს ადამიანს ისეთი საქციელისგან , რის გამოც ის ქრისტიანული კრებიდან გაირიცხებოდა . 
 როგორ „ ანადგურებს ყველაფერს , რაც ძვირფასია “ უზნეო ადამიანი ? 
 საყვარელ ადამიანებს ტკივილი რომ არ მივაყენოთ , ჩვენ უნდა ჩავახშოთ ცოდვილი ფიქრები . 
 „ მეძავების მეგობარი ანადგურებს ყველაფერს , რაც ძვირფასია “ , — ნათქვამია იგავების 29 : 3 - ში . 
 მოუნანიებელი მრუში სპობს ღმერთთან ურთიერთობას და ანგრევს ოჯახურ კავშირს . 
 მის ცოლს გაყრის საფუძველი ეძლევა . 
 ვინც უნდა იყოს ცოდვის ჩამდენი , ცოლი თუ ქმარი , ოჯახის ნგრევას უდიდესი ტკივილი მოაქვს უდანაშაულო მეუღლისთვის , შვილებისა და ახლობლებისთვის . 
 განა იმის ცოდნამ , თუ რა საშინელი შედეგები მოაქვს უზნეო საქციელს , არ უნდა აღგვძრას იმისკენ , რომ წინააღმდეგობა გავუწიოთ ნებისმიერ ცდუნებას ? ! 
 რას ვსწავლობთ იგავების 6 : 30 — 35 - დან ? 
 იმის ცოდნამ , რომ მრუშობით გამოწვეულ შედეგებს ვერაფერი გამოასწორებს , იმისკენ უნდა აღგვძრას , რომ ყველანაირად მოვერიდოთ ამ უაღრესად ეგოისტურ საქციელს . 
 იგავების 6 : 30 — 35 - დან ერთ საინტერესო აზრს ვიგებთ : ხალხმა კიდეც რომ გაუგოს ქურდს , რომელმაც ლუკმა პურის გამო იქურდა , მათ სძულთ მრუში , რადგან ასეთ ადამიანს ბილწი ზრახვები ამოძრავებს . 
 ის „ სულს [ ანუ სიცოცხლეს ] ინადგურებს “ . 
 მოსეს კანონის მიხედვით მას სიკვდილით დასჯიდნენ . 
 მრუშობის ჩამდენს ერთი სული აქვს , თავისი ჟინი მოიკლას . 
 მას სულაც არ აღელვებს ის , რომ ამით სხვებს ტკივილს აყენებს . 
 ასეთი მოუნანიებელი ადამიანი არ რჩება ღვთის სიყვარულში და სუფთა ქრისტიანული კრებიდან ირიცხება . 
 შეინარჩუნეთ სუფთა სინდისი 
 რას შეიძლება შევადაროთ ‘ დადაღული სინდისი ’ ? 
 ღვთის სიყვარულში რომ დავრჩეთ , არ უნდა დავუშვათ , რომ სინდისი ცოდვისადმი უგრძნობი გაგვიხდეს . 
 ამიტომ , არ უნდა შევითვისოთ ქვეყნიერების დაცემული ზნეობრივი ნორმები და დიდი სიფრთხილით უნდა მოვეკიდოთ მეგობრების არჩევას , აგრეთვე იმას , თუ რას ვკითხულობთ და რით ვერთობით . 
 პავლე გვაფრთხილებდა : „ გავა დრო და ზოგიერთები შთაგონებით წარმოთქმულ მაცდურ სიტყვებსა და დემონურ სწავლებებს დაუგდებენ ყურს და განუდგებიან რწმენას სინდისდადაღულ ტყუილის მთქმელთა თვალთმაქცობის გამო “ . 
 ‘ დადაღული სინდისი ’ ჰგავს ნაიარევს , რომელსაც დაკარგული აქვს ყოველგვარი მგრძნობელობა . 
 ასეთი სინდისი აღარ გაგვაფრთხილებდა განდგომილებთან დაკავშირებული საშიშროებისა თუ ისეთი სიტუაციების შესახებ , რომლებშიც შეიძლებოდა რწმენისთვის გვეღალატა . 
 რატომ არის მნიშვნელოვანი სუფთა სინდისის შენარჩუნება ? 
 ჩვენი ხსნა დამოკიდებულია იმაზე , გვაქვს თუ არა სუფთა სინდისი . 
 იესოს დაღვრილი სისხლი წმენდს ჩვენს სინდისს მკვდარი საქმეებისგან , „ რათა წმინდა მსახურება შევუსრულოთ ცოცხალ ღმერთს “ . 
 თუ შეგნებულად შევცოდავთ , ჩვენი სინდისი წაიბილწება და აღარ ვიქნებით სუფთები და იმის ღირსნი , რომ შევასრულოთ ღვთის მსახურება . 
 მაგრამ იეჰოვას დახმარებით ჩვენ შეგვიძლია , გვქონდეს სუფთა სინდისი . 
 სხვა დამხმარე რჩევები 
 რა შედეგებს მოიმკით , თუ ‘ ბოლომდე მიჰყვებით იეჰოვას ’ ? 
 ძველ ისრაელში მცხოვრები ქალებ იეფუნეს ძის მსგავსად ‘ ბოლომდე მიჰყევით იეჰოვას ’ . 
 აკეთეთ ის , რასაც ღმერთი მოითხოვს თქვენგან , და არასოდეს იკვებოთ „ დემონების სუფრიდან “ . 
 მტკიცედ უარყავით განდგომილება . 
 მადლიერებით მიიღეთ სულიერი საზრდო იეჰოვას სუფრიდან და თქვენ ვერასოდეს შეგიყვანენ შეცდომაში ცრუმასწავლებლები და ბოროტი სულები . 
 მთელი ყურადღება გადაიტანეთ სულიერ საქმეებზე — ბიბლიის პირად შესწავლაზე , კრების შეხვედრებზე დასწრებასა და სამქადაგებლო მსახურებაზე . 
 დარწმუნებული იყავით , თქვენ ბედნიერი იქნებით , თუ ბოლომდე მიჰყვებით იეჰოვას და ბევრს იშრომებთ უფლის საქმეში . 
 რა გავლენას მოახდენს თქვენს ქცევებზე იეჰოვას შიში ? 
 ‘ ღვთისთვის მოსაწონად შეასრულეთ წმინდა მსახურება , ღვთის შიშითა და მოკრძალებით ’ . 
 იეჰოვასადმი მოწიწებული შიში აგარიდებთ ნებისმიერ უკუღმართ გზას . 
 ის დაგეხმარებათ , რომ მოიქცეთ იმ რჩევის თანახმად , რომელიც პეტრემ ცხებულ თანაქრისტიანებს მისცა : „ თუ უხმობთ მამას , რომელიც მიუკერძოებლად ასამართლებს თითოეულს თავისი საქმისამებრ , შიშით უნდა მოიქცეთ ხიზნობის დროს “ . 
 რატომ უნდა გამოიყენოთ ცხოვრებაში ის , რასაც ღვთის სიტყვიდან სწავლობთ ? 
 ყოველთვის გამოიყენეთ ცხოვრებაში ის , რასაც ღვთის სიტყვიდან სწავლობთ . 
 ამის წყალობით თავიდან აიცილებთ სერიოზულ ცოდვას , რადგან მათ შორის იქნებით , „ რომლებიც იყენებენ აღქმის უნარს და გაწაფული აქვთ ის კარგისა და ცუდის გასარჩევად “ . 
 ზედაპირულად ნუ მოეკიდებით თქვენს საუბარსა და საქციელს ; პირიქით , მოიქეცით როგორც ბრძენნი , და „ გამოისყიდეთ თქვენთვის ხელსაყრელი დრო “ ამ ბოროტ დღეებში . 
 „ ჩასწვდით , რა არის იეჰოვას ნება “ და შესაბამისად იმოქმედეთ . 
 რატომ უნდა მოვერიდოთ სიხარბეს ? 
 მოერიდეთ სიხარბეს — არ ისურვოთ ის , რაც სხვას ეკუთვნის . 
 ათი მცნებიდან ერთში ნათქვამი იყო : „ არ ისურვო შენი მოძმის სახლი , არ ისურვო შენი მოძმის ცოლი , არც მისი მონა , არც მისი მხევალი , არც მისი ხარი , არც მისი ვირი და არაფერი , რაც შენი მოძმისაა “ . 
 ეს კანონი იცავდა ადამიანის სახლს , მის ცოლს , მსახურებს , პირუტყვს და ასე შემდეგ . 
 მაგრამ იესო უფრო მნიშვნელოვან რამეზე ამახვილებდა ყურადღებას — მისი სიტყვების თანახმად , სიხარბე ბილწავს ადამიანს . 
 21 , 22 . 
 რა წინასწარი ზომების მიღება შეუძლია ქრისტიანს , რათა თავი აარიდოს ცოდვას ? 
 წინასწარი ზომები მიიღეთ , რომ სურვილმა არ გაგიტაცოთ და ცოდვა არ ჩაგადენინოთ . 
 მოწაფე იაკობი წერდა : „ თითოეულს სცდის საკუთარი სურვილი , რომელიც აიყოლიებს და აცდუნებს მას . 
 სურვილი კი , როცა განაყოფიერდება , შობს ცოდვას , ხოლო ჩადენილი ცოდვა ბადებს სიკვდილს “ . 
 მაგალითად , თუ ადამიანს წარსულში სმის პრობლემა ჰქონდა , შეიძლება მან არჩიოს , რომ საერთოდ არ ჰქონდეს სახლში სასმელი . 
 ქრისტიანმა თავი რომ აარიდოს საპირისპირო სქესის წარმომადგენელთან უზნეობის ჩადენის ცდუნებას , მისთვის ალბათ უმჯობესი იქნება სამუშაო ადგილის ან სულაც სამსახურის შეცვლა . 
 ერთ ნაბიჯსაც კი ნუ გადადგამთ ცოდვისკენ . 
 ფლირტმა და უზნეო ფიქრებმა შეიძლება სიძვა ან მრუშობა ჩაადენინოს ადამიანს . 
 უწყინარმა ტყუილმა ადამიანს ბოლოს შეიძლება დიდი ტყუილები ათქმევინოს და აფერისტად აქციოს . 
 წვრილმანმა ქურდობამ შეიძლება ისე გააუხეშოს ადამიანის სინდისი , რომ მან დიდი რამეების მოპარვას მიჰყოს ხელი . 
 განდგომილთა აზროვნებისადმი ოდნავ შემწყნარებლურმა დამოკიდებულებამაც კი შეიძლება ადამიანი განდგომილებამდე მიიყვანოს . 
 რის გაკეთება შეგიძლიათ , თუ ცოდვა ჩაიდინეთ ? 
 23 , 24 . 
 რა მხრივაა მანუგეშებელი 2 მატიანეს 6 : 29 , 30 - სა და იგავების 28 : 13 - ში ჩაწერილი სიტყვები ? 
 ყველა ადამიანი არასრულყოფილია . 
 თუ მოხდა ისე , რომ სერიოზული ცოდვა ჩაიდინეთ , თქვენთვის მანუგეშებელი იქნება მეფე სოლომონის სიტყვები , რომლებიც მან იეჰოვას ტაძრის საზეიმო გახსნისას წარმოთქვა . 
 სოლომონი ლოცვაში ღმერთს სთხოვდა : „ ყოველი ლოცვა და სათხოვარი წყალობის მისაღებად , რომლითაც მოგმართავს ერთი კაცი ან მთელი შენი ხალხი , ისრაელი , რადგან თითოეულმა იცის თავისი უბედურება და ტკივილი , და გამოიწვდიან ხელებს ამ სახლისკენ , ისმინე ზეციდან , შენი სამყოფლიდან , აპატიე და თითოეულს თავისი გზისამებრ მიაგე , რადგან შენ იცი მათი გული ( მხოლოდ შენ იცი კარგად ადამიანის ძეების გული ) “ . 
 ღმერთი ნამდვილად ხედავს გულს და ის მიმტევებელია . 
 იგავების 28 : 13 - ში ნათქვამია : „ ვინც თავის ცოდვებს მალავს , ხელი არ მოემართება , ხოლო ვინც მათ აღიარებს და მიატოვებს , შეწყალებული იქნება “ . 
 თუ ადამიანი გულით მოინანიებს ჩადენილ ცოდვას , აღიარებს მას და მიატოვებს , ღმერთი ხელს არ ჰკრავს მას და შეიწყალებს . 
 მაგრამ , თუ სულიერად დასუსტებული ხართ , რა დაგეხმარებათ , რომ ღვთის სიყვარულში დარჩეთ ? 
 როგორ უპასუხებდით ? 
 • როგორ დავრჩეთ ღვთის სიყვარულში ? 
 • როგორ გვეხმარება ღვთისა და ქრისტესადმი სიყვარული , რომ მოვერიდოთ ცოდვის ჩადენას ? 
 • როგორ გვაკავებს სხვებისადმი ნამდვილი სიყვარული იმისგან , რომ გარყვნილება არ ჩავიდინოთ ? 
 • კიდევ როგორ შეგვიძლია მოვერიდოთ არასწორ ქცევებს ? 
 [ სურათი 21 გვერდზე ] 
 იუდას სიტყვებიდან ვიგებთ , თუ როგორ დავრჩეთ ღვთის სიყვარულში . 
 [ სურათი 23 გვერდზე ] 
 ოჯახის დანგრევა დიდ ტკივილს აყენებს უდანაშაულო მეუღლესა და შვილებს . 
 [ სურათი 24 გვერდზე ] 
 მზად ხართ , ქალებ იეფუნეს ძის მსგავსად , ‘ ბოლომდე მიჰყვეთ იეჰოვას ’ ? 
 [ სურათი 25 გვერდზე ] 
 ლოცვაში გამუდმებით სთხოვეთ ღმერთს დახმარება , რომ არ აჰყვეთ ცდუნებას . 
 ყოველთვის გაითვალისწინეთ იეჰოვას დარიგებები 
 „ იეჰოვას დარიგებას ნუ უგულებელყოფ “ . 
 რატომ უნდა გავითვალისწინოთ ღვთის დარიგებები ? 
 ძველი ისრაელის მეფე სოლომონი კარგად გვიჩვენებს იმის მიზეზს , თუ რატომ უნდა გავითვალისწინოთ ღვთის დარიგებები . 
 ის ამბობს : „ შვილო , იეჰოვას დარიგებას ნუ უგულებელყოფ და მის შეგონებას ნუ შეიზიზღებ , რადგან იეჰოვა იმას შეაგონებს , ვინც უყვარს , როგორც შვილის მოყვარული მამა “ . 
 ზეციერ მამას ნამდვილად უყვარხართ და სწორედ ამიტომ გარიგებთ . 
 რა იგულისხმება „ დარიგებაში “ და რის საშუალებით იღებს დარიგებას ქრისტიანი ? 
 სიტყვა „ დარიგებაში “ იგულისხმება დასჯა , შეგონება , რჩევა - დარიგება და აღზრდა . 
 „ ახლა ნებისმიერი აღმზრდელობითი ზომა სიხარულად კი არ გვეჩვენება , არამედ მწუხარებად , — დაწერა მოციქულმა პავლემ , — მაგრამ ვინც ამით გაიწაფება , შემდგომში მშვიდობიან ნაყოფს იმკის — სიმართლეს “ . 
 ღვთის დარიგებების მიღება და გათვალისწინება დაგეხმარებათ , კვლავაც სიმართლის გზით იაროთ , რის წყალობითაც უფრო დაუახლოვდებით წმინდა ღმერთს , იეჰოვას . 
 დარიგება შეიძლება მიიღოთ თანამორწმუნეებისგან და ქრისტიანულ შეხვედრებზე მოსმენილიდან , აგრეთვე ღვთის სიტყვის გამოკვლევითა და „ ერთგული მმართველის “ მიერ მოწოდებული პუბლიკაციებით . 
 ალბათ , ძალიან მადლიერი ხართ , როდესაც ასეთი სახით საჭირო რჩევებს იღებთ ! 
 მაგრამ , როგორი დარიგება უნდა მიიღოს მან , ვინც სერიოზული ცოდვა ჩაიდინა ? 
 რატომ ირიცხება ზოგი ? 
 რა შემთხვევაში ირიცხება კრების წევრი ? 
 ღვთის მსახურები სწავლობენ ბიბლიას და ქრისტიანულ პუბლიკაციებს . 
 იეჰოვას ნორმებს ისინი კრების შეხვედრებსა და კონგრესებზე ეცნობიან . 
 ასე რომ , ქრისტიანებმა იციან , რას მოითხოვს იეჰოვა მათგან . 
 კრების წევრი მხოლოდ იმ შემთხვევაში ირიცხება , როცა სერიოზულად სცოდავს და არ ინანიებს . 
 4 , 5 . 
 კრებიდან გარიცხვის რომელი ბიბლიური მაგალითია აქ მოყვანილი , და რატომ მოუწოდებდა პავლე კრებას , რომ აღედგინათ მომნანიებელი კაცი ? 
 გავიხსენოთ კრებიდან გარიცხვის ერთი ბიბლიური მაგალითი . 
 კორინთის კრება შემწყნარებლურად უყურებდა ‘ ისეთ სიძვას , რომლის მსგავსი უცხოტომელებშიც კი არ იყო , რომ ვიღაცა მამამისის ცოლთან ცხოვრობდა ’ . 
 პავლე მოუწოდებდა კორინთელებს , ‘ სატანისთვის გადაეცათ ასეთი კაცი ხორცის გასანადგურებლად , რათა სული გადარჩენილიყო ’ . 
 როცა შემცოდველი გაირიცხებოდა და , ამგვარად , სატანას გადაეცემოდა , ის კვლავ ეშმაკის ქვეყნიერებაში აღმოჩნდებოდა . 
 მისი გარიცხვით კრება დაცული იქნებოდა ბოროტი ხორციელი ზეგავლენისგან და შეინარჩუნებდა ღვთისმოსაწონ „ სულს “ . 
 გარკვეული დროის შემდეგ პავლე მიმართავდა კორინთელ ქრისტიანებს , რომ შემცოდველი კრებაში აღედგინათ . 
 რატომ ? 
 „ რათა სატანამ არ გვაჯობოს “ , — წერდა მოციქული . 
 როგორც ჩანს , შემცოდველმა მოინანია ცოდვა და იმ დროისთვის უკვე ზნეობრივად სუფთა ცხოვრებას ეწეოდა . 
 თუ კორინთელები არ აღადგენდნენ მომნანიებელ კაცს , სატანა მათ იმ გაგებით აჯობებდა , რომ ისინი სასტიკები და ულმობლები გახდებოდნენ და ამით ეშმაკს გაახარებდნენ . 
 როგორც ჩანს , კორინთელმა ქრისტიანებმა მალევე ‘ აპატიეს მას და ანუგეშეს ’ იგი . 
 რა შედეგები მოაქვს შემცოდველის გარიცხვას ? 
 რა შედეგები მოაქვს შემცოდველის გარიცხვას ? 
 ეს შეურაცხყოფისგან იცავს იეჰოვას წმინდა სახელს და კარგ რეპუტაციას უნარჩუნებს მის ხალხს . 
 გარდა ამისა , კრებიდან მოუნანიებელი შემცოდველის გარიცხვით ხდება ღვთის ნორმებისა და კრების სულიერი სიწმინდის დაცვა . 
 ასევე ეს ეხმარება შემცოდველს , გონს მოეგოს . 
 მნიშვნელოვანია გულწრფელი მონანიება 
 როგორ გრძნობდა თავს დავითი , სანამ ცოდვებს აღიარებდა ? 
 მათი უმრავლესობა , ვინც სერიოზულ ცოდვას სჩადის და გულწრფელად ინანიებს , არ ირიცხება კრებიდან . 
 რა თქმა უნდა , ზოგისთვის გულწრფელი მონანიება შეიძლება ადვილი არ იყოს . 
 დავფიქრდეთ ძველი ისრაელის მეფის , დავითის , მაგალითზე , რომელმაც 32 - ე ფსალმუნი შეთხზა . 
 ამ ფსალმუნიდან ვიგებთ , რომ გარკვეული დროის განმავლობაში დავითს არ უღიარებია ის სერიოზული ცოდვები , რომლებიც , როგორც ჩანს , ბათ - შებასთან ჩაიდინა . 
 შედეგად , ცოდვის გამო სულგატანჯული დავითი შინაგანად გამოიფიტა იმ ხესავით , სინოტივეს რომ კარგავს ზაფხულის ხვატის დროს . 
 დავითი ფიზიკურადაც და ემოციურადაც იტანჯებოდა , მაგრამ როდესაც მან ‘ აღიარა ცოდვები , იეჰოვამაც აპატია ’ . 
 ამის შემდეგ დავითი მღეროდა : „ ბედნიერია კაცი , რომელსაც იეჰოვა ცოდვას არ ჩაუთვლის “ . 
 ნამდვილად დიდი ბედნიერებაა ღვთის გულმოწყალების შეგრძნება ! 
 8 , 9 . 
 რაში ვლინდება მონანიება და რამდენად დიდი მნიშვნელობა ენიჭება მას , როცა საქმე გარიცხულის აღდგენას ეხება ? 
 ცხადია , თუ შემცოდველს სურს , რომ ღმერთმა მის მიმართ გულმოწყალება გამოავლინოს , მან უნდა მოინანიოს ჩადენილი ცოდვა . 
 მაგრამ , არც სირცხვილის გრძნობა და არც ამბის გახმაურების შიში არ არის მონანიების ნიშანი . 
 ნამდვილი მონანიება ვლინდება მაშინ , როცა შემცოდველი დამოკიდებულებას იცვლის ჩადენილი ცოდვის მიმართ და გულწრფელად ნანობს მომხდარს . 
 მომნანიებელ ადამიანს ‘ მოდრეკილი და განადგურებული გული ’ აქვს და სურს „ უსამართლობის გამოსწორება “ , რამდენადაც ეს შესაძლებელია . 
 მონანიებას ძალიან დიდი მნიშვნელობა ენიჭება , როდესაც საქმე ეხება გარიცხულის აღდგენას ქრისტიანულ კრებაში . 
 კრებაში გარიცხულის აღდგენა ავტომატურად არ ხდება გარკვეული დროის გასვლის შემდეგ . 
 სანამ გარიცხული კრებას დაუბრუნდება , მისი „ გულის “ მდგომარეობა უნდა შეიცვალოს . 
 მან უნდა შეიგნოს თავისი ცოდვის სერიოზულობა და ის , რომ ჩირქი მოსცხო იეჰოვას სახელსა და კრებას . 
 შემცოდველმა უნდა მოინანიოს ჩადენილი დანაშაული , გულმხურვალედ ილოცოს პატიებისთვის და დაიცვას ღვთის სამართლიანი მოთხოვნები . 
 თუ კრებაში დაბრუნება სურს , მას უნდა შეეძლოს იმის დამტკიცება , რომ ნამდვილად ინანიებს და ‘ მონანიების დამამტკიცებელ საქმეებს აკეთებს ’ . 
 რატომ არის საჭირო ცოდვის აღიარება ? 
 10 , 11 . 
 რატომ არ უნდა ვცადოთ ცოდვის დამალვა ? 
 ზოგი შემცოდველი შეიძლება ასე ფიქრობდეს : „ თუ ვინმეს გავუმხელ ცოდვას , შეიძლება უხერხულ კითხვებზე მომიწიოს პასუხების გაცემა და გავირიცხო კიდეც . 
 მაგრამ , თუ ჩუმად ვიქნები , არც უხერხულ მდგომარეობაში ჩავიგდებ თავს და ვერც ვერავინ გაიგებს ამას კრებაში “ . 
 მათ , ვინც ასე ფიქრობს , ზოგი მნიშვნელოვანი რამ რჩებათ მხედველობიდან . 
 მაინც რა ? 
 „ იეჰოვა გულმოწყალე და მწყალობელი ღმერთია , რისხვაში ნელი , უხვი სიკეთესა და ჭეშმარიტებაში ; ათასებისთვის ინახავს სიკეთეს , პატიობს დანაშაულს , შეცოდებასა და ცოდვას “ . 
 მაგრამ , ამავე დროს , ის ‘ სამართლიანი დასჯითაც ასწორებს ’ თავის ხალხს . 
 როგორ მიიღებთ ღვთის გულმოწყალებას , თუ სერიოზული ცოდვა ჩაიდინეთ და მის დამალვას ცდილობთ ? 
 იეჰოვამ იცის , რაც ჩაიდინეთ და ის თვალს არ ხუჭავს შეცოდებაზე . 
 12 , 13 . 
 რა შედეგი შეიძლება მოიტანოს ცოდვის დამალვის მცდელობამ ? 
 თუ სერიოზულად შესცოდეთ , ცოდვის აღიარება სუფთა სინდისის დაბრუნებაში დაგეხმარებათ . 
 მაგრამ , თუ დანაშაულს არ აღიარებთ , სინდისი გაგიუხეშდებათ და ამან შეიძლება უფრო მეტი ცოდვები ჩაგადენინოთ . 
 გახსოვდეთ , მხოლოდ კონკრეტულ ადამიანს ან კრებას კი არ შესცოდეთ — თქვენ ღმერთს შესცოდეთ ! 
 ფსალმუნმომღერალი მღეროდა : „ ზეცაშია იეჰოვა თავის ტახტზე . 
 ხედავს მისი თვალი , მისი მბრწყინავი თვალები ამოწმებენ ადამიანთა ძეებს . 
 იეჰოვა ამოწმებს მართალსაც და ბოროტსაც “ . 
 იეჰოვა არ აკურთხებს არავის , ვინც მალავს მძიმე ცოდვას და ცდილობს წმინდა ქრისტიანულ კრებაში დარჩეს . 
 ამიტომ , თუ შესცოდეთ და სწორად მოქცევა გსურთ , ყოველგვარი ყოყმანის გარეშე გულწრფელად აღიარეთ ჩადენილი დანაშაული . 
 წინააღმდეგ შემთხვევაში სინდისი ყოველთვის ბრალს დაგდებთ , განსაკუთრებით კი მაშინ , როდესაც წაიკითხავთ ან მოისმენთ რჩევებს ასეთ სერიოზულ საკითხებზე . 
 გსურთ , რომ იეჰოვამ თქვენც ისევე წაგართვათ თავისი სული , როგორც მეფე საულს წაართვა ? . 
 თუ ღვთის სული ჩამოგშორდებათ , შეიძლება უფრო მძიმე ცოდვებიც ჩაიდინოთ . 
 მიენდეთ თქვენს ერთგულ ძმებს 
 რატომ უნდა მიჰყვეს შემცოდველი იაკობის 5 : 14 , 15 - ში ჩაწერილ რჩევას ? 
 მაშ , როგორ უნდა მოიქცეს მომნანიებელი ? 
 „ მოუხმოს კრების უხუცესებს , მათ კი ილოცონ მასზე და ზეთი სცხონ მას იეჰოვას სახელით . 
 რწმენით წარმოთქმული ლოცვა გამოაჯანმრთელებს დასუსტებულს . 
 იეჰოვა წამოაყენებს მას “ . 
 უხუცესებთან მისვლა დაეხმარება შემცოდველს , რომ „ მონანიების შესაფერისი ნაყოფი “ გამოიღოს . 
 ეს ერთგული და თანამგრძნობი მამაკაცები ‘ ილოცებენ მასზე და ზეთს სცხებენ მას იეჰოვას სახელით ’ . 
 მათ მიერ მიცემული ბიბლიური რჩევები დამამშვიდებელი ზეთივით ანუგეშებს ნებისმიერს , ვინც ნამდვილად ინანიებს ჩადენილ ცოდვას . 
 15 , 16 . 
 როგორ ბაძავენ ქრისტიანი უხუცესები ღვთის მაგალითს , რომელიც ეზეკიელის 34 : 15 , 16 - შია მოყვანილი ? 
 სიყვარულის მართლაც რა შესანიშნავი მაგალითი დაგვიტოვა ჩვენმა დიდებულმა მწყემსმა , იეჰოვამ , როდესაც ძვ . 
 წ . 
 537 წელს ბაბილონის ტყვეობიდან გამოიყვანა იუდეველები ; ასევე მაშინ , როცა ახ . 
 წ . 
 1919 წელს „ დიდი ბაბილონის “ ტყვეობიდან გაათავისუფლა სულიერი ისრაელი ! . 
 ამგვარად , იეჰოვამ თავისი დანაპირები შეასრულა : „ მე გამოვკვებავ ჩემს ცხვარს და მე მოვასვენებ მათ . . . 
 დაკარგულს მოვძებნი , გაფანტულს დავაბრუნებ , მოტეხილს შევუხვევ , ავადმყოფს მოვაძლიერებ “ . 
 იეჰოვამ თავისი სიმბოლური ცხვარი გამოკვება , სიმშვიდეში მოასვენა და დაკარგულები მოძებნა . 
 მსგავსადვე , ქრისტიანი მწყემსები ზრუნავენ , რომ ღვთის ფარა სულიერად გამოკვებილი იყოს და სულიერ სიმშვიდეში ცხოვრობდეს . 
 უხუცესები ეძებენ გზააბნეულ ცხვარს , რომელიც კრებას ჩამოშორდა . 
 ისევე როგორც იეჰოვა ცხვარს ‘ მოტეხილ ადგილს უხვევს ’ , ზედამხედველებიც ‘ მოტეხილ ადგილებს უხვევენ ’ ცხვარს , რომელიც ვინმეს სიტყვებმა ან საკუთარმა საქციელმა დააზიანა . 
 ისევე როგორც იეჰოვა ‘ აძლიერებს ავადმყოფს ’ , უხუცესებიც ეხმარებიან სულიერად დასუსტებულებს , რომლებიც ამ მდგომარეობამდე , შესაძლოა , თავისი არასწორი მოქმედების გამო მივიდნენ . 
 მწყემსების მიერ გაწეული დახმარება 
 რატომ უნდა მივაკითხოთ უყოყმანოდ უხუცესებს , თუ სულიერი დახმარება გვჭირდება ? 
 უხუცესები სიხარულით ასრულებენ შემდეგ მითითებას : „ კვლავაც გულმოწყალენი იყავით ; ეს კი შიშით აკეთეთ “ . 
 ზოგმა ქრისტიანმა მძიმედ შესცოდა ღმერთს იმით , რომ სექსუალური უზნეობა ჩაიდინა . 
 მაგრამ , თუ ისინი მთელი გულით მოინანიებენ , შეუძლიათ დარწმუნებული იყვნენ , რომ გულმოწყალებითა და სიყვარულით აღსავსე დახმარებას მიიღებენ უხუცესებისგან , რომლებიც მზად არიან , სულიერად მხარში ამოუდგნენ მათ . 
 ასეთ მამაკაცებზე , და მათ შორის საკუთარ თავზე , პავლემ თქვა : „ ეს იმას არ ნიშნავს , რომ თქვენს რწმენაზე ვბატონობთ , არამედ გეხმარებით , რომ სიხარული გქონდეთ “ . 
 ამიტომ , უყოყმანოდ მიაკითხეთ მათ სულიერი დახმარებისთვის . 
 როგორ ექცევიან უხუცესები შემცოდველ თანამორწმუნეებს ? 
 თუ სერიოზული ცოდვა ჩაიდინეთ , რატომ შეგიძლიათ ენდოთ უხუცესებს ? 
 იმიტომ , რომ უპირველეს ყოვლისა ისინი ღვთის სამწყსოს მწყემსები არიან . 
 არც ერთი მოსიყვარულე მწყემსი არ სცემს თვინიერ ცხვარს , რომელიც დასახიჩრებულია და ბღავის . 
 ამიტომ , როდესაც თანაქრისტიანი დანაშაულს სჩადის , უხუცესები იმ კუთხით კი არ უდგებიან ამ საკითხს , თუ როგორ დასაჯონ შემცოდველი , არამედ იციან , რომ საქმე ეხება ცოდვის ჩადენას და ცდილობენ , სულიერად გამოასწორონ შემცოდველი , რამდენადაც ეს შესაძლებელია . 
 უხუცესებმა სიმართლით უნდა გაარჩიონ საქმე და ‘ დაინდონ სამწყსო ’ . 
 სხვა ქრისტიანების მსგავსად , უხუცესებიც ‘ სამართალს უნდა იქმოდნენ , სიკეთე უნდა უყვარდეთ და მოკრძალებულად უნდა დადიოდნენ ღმერთთან ერთად ’ . 
 ასეთი თვისებები ძალიან მნიშვნელოვანია , რადგან უხუცესებს უწევთ ისეთი გადაწყვეტილებების მიღება , რომლებიც ეხება ‘ იეჰოვას საძოვრის ცხვრის ’ ცხოვრებასა და წმინდა მსახურებას . 
 როგორი დამოკიდებულება აქვთ ქრისტიან უხუცესებს შემცოდველის მიმართ ? 
 ქრისტიანი მწყემსები წმინდა სულით ინიშნებიან და ცდილობენ , მისით იხელმძღვანელონ . 
 ‘ თუ კაცი შეუგნებლად მცდარ ნაბიჯს დგამს ’ , მაგალითად , მისთვის მოულოდნელ სიტუაციაში , რომლისთვისაც მზად არ იყო , ‘ სულიერად გამოცდილი მამაკაცები ცდილობენ , რბილად მიუდგნენ და გამოასწორონ ’ . 
 უხუცესები რბილად უდგებიან შემცოდველს , მაგრამ ღვთის ნორმების მტკიცედ დაცვით ცდილობენ , რომ გამოუსწორონ მას აზროვნება . 
 ამას ისინი იმ თანამგრძნობი ექიმივით აკეთებენ , რომელიც მოტეხილ ძვალს დიდი სიფრთხილით სვამს თავის ადგილზე , რათა ისედაც გამწარებულ პაციენტს უფრო მეტი ტკივილი არ მიაყენოს , მაგრამ ამავე დროს დაზიანებულ ადგილსაც მიხედოს . 
 უხუცესები ლოცვითა და ბიბლიაზე დაყრდნობით წყვეტენ , შეიძლება თუ არა ამა თუ იმ კონკრეტულ შემთხვევაში გულმოწყალების გამოვლენა , რაც იმაზე მეტყველებს , რომ მათი გადაწყვეტილებები ღვთის თვალსაზრისს ირეკლავს . 
 როდის შეიძლება იყოს სათანადო კრებაში განცხადების გაკეთება ვინმეს შეგონების შესახებ ? 
 თუ ქრისტიანმა ცოდვა ჩაიდინა და ეს ბევრმა გაიგო ან უეჭველად გაიგებენ , კრების სახელის დასაცავად მართებული იქნება განცხადების გაკეთება . 
 განცხადება გაკეთდება იმ შემთხვევაშიც , თუ კრებამ უნდა იცოდეს ამის შესახებ . 
 იმ პერიოდის განმავლობაში , როცა შეგონებული ადამიანი სულიერად იკურნება , ის შეიძლება შევადაროთ ისეთ კაცს , რომელიც იკურნება ტრავმისგან , მაგრამ შესაძლებლობები დროებით შეზღუდული აქვს . 
 ამ დროის განმავლობაში მომნანიებლისთვის ალბათ უკეთესი იქნება , კრების შეხვედრებზე მხოლოდ მოისმინოს პროგრამა , ნაცვლად იმისა , რომ კომენტარები გააკეთოს . 
 უხუცესებმა შეიძლება ვინმეს სთხოვონ , რომ ბიბლიის შესწავლა ჩაუტაროს მას , რათა გაძლიერდეს იმ კუთხით , რაშიც სისუსტე აქვს და კვლავ ‘ რწმენაში ჯანსაღი ’ გახდეს . 
 ყოველივე ეს სიყვარულით კეთდება და არა შემცოდველის დასასჯელად . 
 როგორ იქცევიან უხუცესები ზოგ შემთხვევაში ? 
 უხუცესებს სხვადასხვა სახით შეუძლიათ სულიერი დახმარების გაწევა . 
 მაგალითად : დავუშვათ ძმამ , რომელსაც წარსულში სმის პრობლემა ჰქონდა , სახლში მარტო ყოფნისას ერთი - ორჯერ ზედმეტი დალია ; ან შესაძლოა მას , ვინც დიდი ხნის წინ დაანება თავი თამბაქოს , მარტომყოფს ერთი - ორჯერ სისუსტემ სძლია . 
 თუნდაც მან ილოცოს და სწამდეს , რომ ღმერთმა აპატია , დახმარებისთვის უნდა მიმართოს უხუცესს , რათა ეს ცოდვა ჩვევაში არ გადაუვიდეს . 
 ამ პრობლემასთან გამკლავებაში მას შეიძლება ერთი ან ორი უხუცესი დაეხმაროს . 
 მაგრამ ეს უხუცესი ( ან უხუცესები ) საქმის არსს გააცნობს თავმჯდომარე ზედამხედველს , რადგან სხვა ფაქტორებიც შეიძლება იყოს გასათვალისწინებელი . 
 ყოველთვის გაითვალისწინეთ ღვთის დარიგებები 
 22 , 23 . 
 რატომ უნდა გაითვალისწინოთ ღვთის დარიგებები ყოველთვის ? 
 ღვთის მოწონება რომ დაიმსახუროს , ყველა ქრისტიანმა ყურად უნდა იღოს იეჰოვას დარიგებები . 
 ამიტომ , გულთან ახლოს მიიტანეთ ის მითითებები , რომლებსაც იღებთ ბიბლიიდან და ქრისტიანული პუბლიკაციებიდან , ასევე იეჰოვას ხალხის კრებებსა და დიდ თუ პატარა კონგრესებზე მოსმენილიდან . 
 კვლავაც მთელი გულმოდგინებით შეასრულეთ იეჰოვას ნება . 
 თუ ასე მოიქცევით , ღვთის დარიგებები დაგეხმარებათ , რომ ყოველთვის სულიერად მტკიცენი დარჩეთ და ძლიერი კედელივით წინ აღუდგეთ ცოდვილ მიდრეკილებებს . 
 იეჰოვას დარიგებების გათვალისწინებით თქვენ შეძლებთ ღვთის სიყვარულში დარჩენას . 
 მართალია , ზოგი ირიცხება ქრისტიანული კრებიდან , მაგრამ თქვენ არ აღმოჩნდებით მათ შორის , თუ ‘ გულს გაუფრთხილდებით ’ და ‘ ივლით როგორც ბრძენები ’ . 
 მაგრამ , თუ ამჟამად გარიცხული ხართ , გადადგით სათანადო ნაბიჯები , რათა კვლავ დაუბრუნდეთ ქრისტიანულ კრებას . 
 ღმერთს სურს , რომ ყველა , ვინც მას თავი მიუძღვნა , ერთგულად და „ გახარებული გულით “ სცემდეს მას თაყვანს . 
 თუ ყოველთვის გაითვალისწინებთ იეჰოვას დარიგებებს , თქვენ მთელი მარადიულობის განმავლობაში შეძლებთ , სიხარულით სცეთ მას თაყვანი . 
 როგორ უპასუხებდით ? 
 • რატომ ირიცხება ზოგი ქრისტიანული კრებიდან ? 
 • რა იგულისხმება ნამდვილ მონანიებაში ? 
 • რატომ არის საჭირო სერიოზული ცოდვის აღიარება ? 
 • როგორ ეხმარებიან ქრისტიანი უხუცესები მომნანიებელ შემცოდველებს ? 
 [ სურათი 26 გვერდზე ] 
 რატომ მისწერა მოციქულმა პავლემ კორინთელ ქრისტიანებს მითითებები გარიცხვის თაობაზე ? 
 [ სურათი 29 გვერდზე ] 
 ძველ დროში მცხოვრები მწყემსების მსგავსად , ქრისტიანი უხუცესები ‘ მოტეხილ ადგილებს უხვევენ ’ ღვთის ცხვარს . 
 გიყვარდეთ ღმერთი , რომელსაც უყვარხართ 
 „ გიყვარდეს იეჰოვა , შენი ღმერთი , მთელი გულით , მთელი სულით და მთელი გონებით “ . 
 1 , 2 . 
 რატომ წამოიჭრა კითხვა უდიდესი მცნების შესახებ ? 
 იესოს დღეებში ერთმა საკითხმა ფარისეველთა შორის ცხარე კამათი გამოიწვია . 
 რომელი იყო ყველაზე მნიშვნელოვანი იმ 600 - ზე მეტი კანონიდან , რომლებიც მოსეს კანონთა კრებულში შედიოდა ? 
 იქნებ კანონი შესაწირავებზე ? 
 შესაწირავები ცოდვების პატიებასა და ღვთისადმი მადლიერების გამოხატვას ემსახურებოდა . 
 ან იქნებ კანონი წინადაცვეთის შესახებ იყო ყველაზე მნიშვნელოვანი ? 
 ესეც მნიშვნელოვანი იყო , რადგან წინადაცვეთა იეჰოვასა და აბრაამს შორის დადებული შეთანხმების ნიშანი იყო . 
 შესაძლოა ტრადიციული შეხედულებების დამცველები ფიქრობდნენ , რომ ღვთისგან მოცემული ნებისმიერი კანონი , ერთი შეხედვით ნაკლებად მნიშვნელოვანიც კი , სინამდვილეში მნიშვნელოვანი იყო . 
 მათ არასწორად მიაჩნდათ , რომელიმე კანონისთვის მეტი უპირატესობის მინიჭება . 
 ამიტომ ფარისევლებმა გადაწყვიტეს , იესოსთვის დაესვათ ეს საკამათო კითხვა . 
 მათ იმედი ჰქონდათ , რომ იესო ისეთ პასუხს გასცემდა , რაც ხალხს მისდამი ნდობას დაუკარგავდა . 
 ერთმა ფარისეველმა იესოს ჰკითხა : „ რომელია უდიდესი მცნება კანონში ? “ . 
 იესოს სიტყვების თანახმად , რომელია უდიდესი მცნება ? 
 იესოს პასუხს დღეს ჩვენთვის უდიდესი მნიშვნელობა აქვს . 
 თავისი პასუხით მან დაგვანახვა , რა არის ყველაზე მნიშვნელოვანი ჭეშმარიტ თაყვანისმცემლობაში . 
 იესომ მეორე კანონის 6 : 5 - დან ციტატა მოიყვანა : « „ გიყვარდეს იეჰოვა , შენი ღმერთი , მთელი გულით , მთელი სულით და მთელი გონებით “ . 
 ეს არის პირველი და უდიდესი მცნება » . 
 თუმცა ფარისევლებს მხოლოდ ერთი მცნება აინტერესებდათ , იესომ მათ მეორე მცნებაზეც მიუთითა და ლევიანების 19 : 18 - ში ჩაწერილი სიტყვები გაახსენა : « მეორე ამის მსგავსია : „ მოყვასი საკუთარი თავივით გიყვარდეს “ » . 
 ამით იესომ ცხადყო , რომ ეს ორი კანონი ყველაზე მნიშვნელოვანი კანონები იყო წმინდა თაყვანისმცემლობაში . 
 მან ამომწურავი პასუხი გასცა ფარისევლებს , როცა თქვა : „ ამ ორ მცნებაზეა დაფუძნებული მთელი კანონი და წინასწარმეტყველთა წიგნები “ . 
 ამ სტატიაში განვიხილავთ ამ ორი მცნებიდან უდიდესს . 
 რატომ უნდა გვიყვარდეს ღმერთი ? 
 როგორ შეგვიძლია გამოვავლინოთ ღვთისადმი სიყვარული ? 
 და როგორ განვივითაროთ ეს სიყვარული ? 
 ამ კითხვებზე პასუხების ცოდნა მნიშვნელოვანია , რადგან იეჰოვას სურს , რომ გვიყვარდეს ის მთელი გულით , სულით და გონებით . 
 რატომ არის სიყვარული მნიშვნელოვანი ? 
 4 , 5 . 
 ა ) რატომ არ გაუკვირდა ფარისეველს იესოს პასუხი ? 
 ბ ) რა არის შესაწირავებსა და მსხვერპლზე უფრო მნიშვნელოვანი ღვთისთვის ? 
 როგორც ჩანს , ფარისეველს , რომელმაც ეს კითხვა დასვა , არ გაუკვირდა იესოს პასუხი . 
 მან იცოდა , რომ ჭეშმარიტი თაყვანისმცემლობის არსი ღვთის სიყვარული იყო , თუმცა ბევრი არ ავლენდა მას . 
 სინაგოგებში ჩვეულებრივ ზეპირად წარმოთქვამდნენ შემას , ებრაულ ლოცვას ; ის შეიცავს მეორე კანონის 6 : 4 — 9 - ში ჩაწერილ სიტყვებს , რომლებსაც იესო ციტირებდა თავის პასუხში . 
 მარკოზის სახარების თანახმად , პასუხის მოსმენის შემდეგ ფარისეველმა იესოს უთხრა : « მოძღვარო , შენ კარგად და ჭეშმარიტად თქვი : „ ის არის ერთი და სხვა არავინ “ . 
 მთელი გულით , მთელი შეგნებით და მთელი ძალით მის სიყვარულსა და საკუთარი თავივით მოყვასის სიყვარულს ბევრად მეტი ფასი აქვს , ვიდრე მთლიანად დასაწვავ შესაწირავსა და მრავალ მსხვერპლს » . 
 თუმცა კანონის თანახმად მოითხოვებოდა მთლიანად დასაწვავი შესაწირავი და სხვადასხვა მსხვერპლი , ღვთისთვის ყველაზე მნიშვნელოვანი იყო , მის მსახურებს მთელი გულით ჰყვარებოდათ ის . 
 ღვთის თვალში სიყვარულითა და ერთგულებით შეწირული ერთი ბეღურა უფრო ძვირფასი იყო , ვიდრე არასწორი მოტივებით შეწირული ათასობით ვერძი . 
 გაიხსენეთ ღარიბი ქვრივი , რომელსაც იესო იერუსალიმის ტაძარში აკვირდებოდა . 
 ორი პატარა მონეტით , რომელიც მან ტაძრისთვის შესწირა , ერთი ბეღურის ყიდვაც კი შეუძლებელი იყო . 
 მიუხედავად ამისა , სიყვარულით გაღებული ეს შესაწირავი იეჰოვასთვის უფრო ძვირფასი იყო , ვიდრე მდიდრების მიერ გაღებული დიდი შესაწირავი , რასაც ისინი თავიანთი ნამეტიდან სწირავდნენ . 
 რა გამამხნევებელია იმის ცოდნა , რომ იეჰოვასთვის ყველაზე ძვირფასია სიყვარული — ის , რისი გაცემაც , მიუხედავად ჩვენი მდგომარეობისა , ყველას შეგვიძლია ! 
 პავლეს სიტყვების თანახმად , რამდენად მნიშვნელოვანია სიყვარული ? 
 მოციქულმა პავლემ აღნიშნა , რამდენად მნიშვნელოვანია ჭეშმარიტ თაყვანისმცემლობაში სიყვარული : „ ადამიანთა და ანგელოზთა ენებზეც რომ ვილაპარაკო , მაგრამ სიყვარული არ გამაჩნდეს , ჟღარუნა თითბერი ვიქნები ან მჭექარე წინწილა . 
 წინასწარმეტყველების ძღვენიც რომ მქონდეს , ყველა წმინდა საიდუმლო რომ ვიცოდე , ყოველგვარ ცოდნას რომ ვფლობდე და ისეთი რწმენა მქონდეს , რომ მთების გადაადგილება შემეძლოს , მაგრამ სიყვარული არ გამაჩნდეს , არარაობა ვიქნები . 
 მთელი ჩემი ქონება რომ სხვების დასაპურებლად გავცე და ჩემი სხეული გავიღო , რათა დავიკვეხნო , მაგრამ სიყვარული არ გამაჩნდეს , ეს არაფერს მარგებს “ . 
 ცხადია , ჩვენი თაყვანისმცემლობა რომ ღვთისთვის მისაღები იყოს , სიყვარულის გამოვლენაა საჭირო . 
 მაგრამ , როგორ შეგვიძლია გამოვავლინოთ იეჰოვასადმი სიყვარული ? 
 როგორ შეგვიძლია გამოვავლინოთ იეჰოვასადმი სიყვარული ? 
 7 , 8 . 
 როგორ შეგვიძლია გამოვავლინოთ იეჰოვასადმი სიყვარული ? 
 ბევრს მიაჩნია , რომ სიყვარული არის ემოცია , რომელიც თავისთავად ჩნდება , მაგალითად მამაკაცსა და ქალს შორის . 
 მაგრამ ნამდვილი სიყვარული გრძნობაზე მეტია . 
 ის გამოიხატება საქმით და არა ემოციით . 
 ბიბლია სიყვარულს „ აღმატებულ გზას “ უწოდებს , რისკენაც უნდა ვისწრაფოდეთ . 
 ქრისტიანებს ბიბლია მოგვიწოდებს , გვიყვარდეს „ არა სიტყვითა და ენით , არამედ საქმითა და ჭეშმარიტებით “ . 
 ღვთის სიყვარული აღგვძრავს , სიტყვითა და საქმით ვასიამოვნოთ მას და მხარი დავუჭიროთ მის უზენაესობას . 
 ის აღგვძრავს , არ გვიყვარდეს ქვეყნიერება და მისი უღვთო გზები . 
 მათ , ვისაც ღმერთი უყვართ , სძულთ ბოროტება . 
 ღვთის სიყვარულში მოყვასის სიყვარულიც იგულისხმება , რის შესახებაც შემდეგ სტატიაში ვისაუბრებთ . 
 ღვთის სიყვარული მორჩილებასაც ნიშნავს . 
 ბიბლიაში ვკითხულობთ : „ ღვთის სიყვარული ის არის , რომ ვიცავდეთ მის მცნებებს “ . 
 რით ცხადყო იესომ , რომ ღმერთი უყვარდა ? 
 იესომ სრულყოფილად დაგვანახვა , რას ნიშნავს ღვთის სიყვარული . 
 სიყვარულმა აღძრა ის , დაეტოვებინა ზეცა და დედამიწაზე ეცხოვრა ; სიყვარულმა უბიძგა მას , განედიდებინა მამა სიტყვითა და საქმით ; ღვთის სიყვარულის გამო ის „ მორჩილი იყო სიკვდილამდე “ . 
 ამ მორჩილებამ , რაც სიყვარულის გამოვლენა იყო , შესაძლებლობა მისცა ერთგულ ადამიანებს , ღვთის წინაშე მართლებად გამოცხადებულიყვნენ . 
 პავლე წერდა : „ როგორც ერთი კაცის [ ადამის ] ურჩობით გახდა ბევრი ცოდვილი , ასევე ერთის [ იესო ქრისტეს ] მორჩილებით გახდება მრავალი მართალი “ . 
 რატომ მოითხოვება მორჩილება ღვთის სიყვარულის გამოსავლენად ? 
 იესოს მსგავსად , ჩვენც მორჩილებით ვავლენთ ღვთის სიყვარულს . 
 იოანემ , იესოს საყვარელმა მოწაფემ , დაწერა : „ სიყვარული კი ის არის , რომ მისი მცნებების თანახმად დავდიოდეთ “ . 
 მათ , ვისაც ნამდვილად უყვართ იეჰოვა , მთელი გულით სურთ მისგან მითითებების მიღება . 
 ამ ადამიანებს ესმით , რომ ღვთისგან დამოუკიდებლად წარმატებულნი ვერ იქნებიან ; ისინი ენდობიან ღვთის სიბრძნეს და ემორჩილებიან მის ხელმძღვანელობას . 
 ისინი იქცევიან ძველ ბერეაში მცხოვრები კეთილშობილი ადამიანების მსგავსად , რომელთაც ღვთის ნების შესრულების ძლიერი სურვილი ჰქონდათ და „ გულმოდგინებით მიიღეს “ ღვთის სიტყვა . 
 ბერეელები გულდასმით იკვლევდნენ წმინდა წერილებს , რათა უკეთ გაეგოთ ღვთის ნება . 
 ეს დაეხმარა მათ , მორჩილებით გამოევლინათ სიყვარული . 
 რას ნიშნავს , გვიყვარდეს ღმერთი მთელი გულით , გონებით , სულით და ძალით ? 
 როგორც იესომ თქვა , ღმერთი უნდა გვიყვარდეს მთელი გულით , გონებით , სულით და ძალით . 
 ასეთი სიყვარული მომდინარეობს გულიდან , რომელშიც იგულისხმება ჩვენი გრძნობები , სურვილები და დაფარული აზრები . 
 ის აღგვძრავს , ვასიამოვნოთ ღმერთს . 
 ჩვენ ღმერთი გონებითაც გვიყვარს ; ბრმად არ ვცემთ თაყვანს , რადგან ვიცნობთ იეჰოვას , მის თვისებებს , ნორმებსა და განზრახვებს . 
 ჩვენ მთელი სულით ანუ მთელი ჩვენი არსებით და სიცოცხლით ვემსახურებით და განვადიდებთ ღმერთს . 
 ამისთვის ძალას არ ვიშურებთ . 
 რატომ უნდა გვიყვარდეს იეჰოვა ? 
 რატომ მოითხოვს ღმერთი , რომ გვიყვარდეს ის ? 
 ერთ - ერთი მიზეზი ის არის , რომ იეჰოვა მოითხოვს ჩვენგან , მისი თვისებები ავირეკლოთ . 
 ღმერთი სიყვარულის წყაროა და მისი გამოვლენის უდიდეს მაგალითს გვაძლევს . 
 მოციქულმა იოანემ ღვთის შთაგონებით დაწერა : „ ღმერთი სიყვარულია “ . 
 ადამიანები ღვთის ანარეკლად ვართ შექმნილები ; მან ჩადო ჩვენში სიყვარულის გამოვლენის უნარი . 
 იეჰოვას უზენაესობა სიყვარულზეა დაფუძნებული . 
 ის თავის ქვეშევრდომებად ირჩევს მათ , ვისაც მთელი გულით სურთ , მის სამართლიან მმართველობას დაექვემდებარონ . 
 სიყვარული მართლაც საჭიროა , რომ ყველა ქმნილებას შორის მშვიდობა და ჰარმონია იყოს . 
 ა ) რატომ მოითხოვებოდა ისრაელებისგან , ჰყვარებოდათ იეჰოვა , თავიანთი ღმერთი ? 
 ბ ) რატომ არის სამართლიანი იეჰოვას მოთხოვნა , გვიყვარდეს ის ? 
 ჩვენ მადლიერები ვართ იმ ყველაფრისთვის , რაც იეჰოვამ ჩვენთვის გააკეთა . 
 ეს კიდევ ერთი მიზეზია , თუ რატომ გვიყვარს ის . 
 გაიხსენეთ , რა უპასუხა იესომ იუდეველებს : „ გიყვარდეს იეჰოვა , შენი ღმერთი “ . 
 მათ არ მოეთხოვებოდათ , ჰყვარებოდათ ღმერთი , რომელთანაც გაცნობა და დაახლოება შეუძლებელი იყო . 
 ისრაელებს უნდა ჰყვარებოდათ ღმერთი , რომელიც მათ მიმართ სიყვარულს ავლენდა . 
 იეჰოვა იყო მათი ღმერთი . 
 მან გამოიყვანა ისინი ეგვიპტიდან და აღთქმულ მიწაზე შეიყვანა ; ის იცავდა მათ , მხარში ედგა და ზრუნავდა მათზე ; ის სიყვარულით მოძღვრავდა მათ . 
 დღეს იეჰოვა ჩვენი ღმერთია , რომელმაც თავისი ძე შემოგვწირა , რათა მარადიული სიცოცხლე გვქონოდა . 
 იეჰოვა მართლაც სამართლიანად მოითხოვს , გვიყვარდეს ის ! 
 ჩვენი სიყვარული საპასუხოა , ვინაიდან გვიყვარს ღმერთი , რომელსაც ვუყვარვართ . 
 ჩვენ გვიყვარს ის , ვინც „ პირველმა შეგვიყვარა “ . 
 რა მსგავსებაა იეჰოვას სიყვარულსა და მშობლის სიყვარულს შორის ? 
 იეჰოვას ისე უყვარს ადამიანები , როგორც მოსიყვარულე მშობელს თავისი შვილები . 
 არასრულყოფილების მიუხედავად , მოსიყვარულე მშობელი წლების მანძილზე ზრუნავს თავის შვილებზე და მზადაა , ნებისმიერი მსხვერპლი გაიღოს მათთვის . 
 მშობლები ასწავლიან , ამხნევებენ , მხარს უჭერენ და მოძღვრავენ თავიანთ შვილებს , რათა ისინი ბედნიერები იყვნენ . 
 რას ელიან მშობლები სანაცვლოდ ? 
 მათ სურთ , რომ შვილებს უყვარდეთ ისინი და დააფასონ ის , რაც მშობლებმა მათ საკეთილდღეოდ გააკეთეს . 
 განა გასაკვირია , რომ ჩვენს სრულყოფილ ზეციერ მამას სურდეს , მადლიერები ვიყოთ იმისთვის , რაც მან გაგვიკეთა ? 
 როგორ განვივითაროთ ღვთისადმი სიყვარული ? 
 რა დაგვეხმარება ღვთისადმი სიყვარულის განვითარებაში ? 
 ჩვენ ღმერთი არ გვინახავს და არც მისი ხმა გაგვიგია . 
 მიუხედავად ამისა , ის მოგვიწოდებს , თბილი ურთიერთობა გვქონდეს მასთან . 
 როგორ შეგვიძლია ამის გაკეთება ? 
 ვინმე რომ შევიყვაროთ , ჯერ უნდა გავიცნოთ , რადგან რთულია , ნამდვილად გვიყვარდეს ის , ვისაც არ ვიცნობთ . 
 იეჰოვამ მოგვცა თავისი სიტყვა , ბიბლია , რათა გავიცნოთ ის . 
 ამიტომაც მოგვიწოდებს თავისი ორგანიზაციის მეშვეობით , რომ რეგულარულად ვიკითხოთ ბიბლია . 
 სწორედ ბიბლიით ვეცნობით ღვთის პიროვნებას , მის თვისებებს . 
 ბიბლიიდან ვიგებთ , თუ როგორი ურთიერთობა ჰქონდა მას ადამიანებთან კაცობრიობის ისტორიის მანძილზე . 
 წაკითხულზე ფიქრი დაგვეხმარება , ახლოს გავიცნოთ ღმერთი და უფრო მეტად შევიყვაროთ ის . 
 როგორ ზრდის ღვთისადმი ჩვენს სიყვარულს იესოს მსახურებაზე ფიქრი ? 
 უმთავრესად , იეჰოვასადმი სიყვარულს გაგვიძლიერებს იესოს ცხოვრებასა და მსახურებაზე ფიქრი . 
 იესო სრულყოფილად ირეკლავდა მამის თვისებებს , ამიტომ მას შეეძლო ეთქვა : „ ვინც მე მიხილა , მამაც იხილა “ . 
 შეგვძრა იესოს მიერ გამოვლენილმა თანაგრძნობამ , როცა ქვრივს ერთადერთი ვაჟი გაუცოცხლა ? . 
 იმოქმედა ჩვენზე იმის გაგებამ , რომ ღვთის ძემ , ოდესმე მცხოვრებთაგან ყველაზე დიდებულმა ადამიანმა , თავმდაბლურად დაჰბანა ფეხები თავის მოწაფეებს ? . 
 შეეხო ჩვენს გულს იმის გაგება , რომ მასთან , ყველაზე დიდებულ და ბრძენ ადამიანთან , ყველა ადვილად მიდიოდა , მათ შორის ბავშვებიც ? . 
 თუ მადლიერებით ვფიქრობთ ამ ყოველივეზე , იმ ქრისტიანებს დავემსგავსებით , რომლებზეც პეტრე წერდა : „ თუმცა არასოდეს გინახავთ იგი [ იესო ] , მაინც გიყვართ “ . 
 რაც მეტად შევიყვარებთ იესოს , მით მეტად შეგვიყვარდება იეჰოვა . 
 17 , 18 . 
 რის შესახებ უნდა დავფიქრდეთ , რომ მეტად შევიყვაროთ იეჰოვა ? 
 ღვთისადმი სიყვარულს განვივითარებთ , თუ ვიფიქრებთ იმაზე , რაც მან სიყვარულით გვიბოძა — მშვენიერ ქმნილებებზე , უამრავ გემრიელ საკვებზე , მეგობრებთან თბილ ურთიერთობასა და სხვა მრავალ რამეზე , რაც კმაყოფილებასა და სიამოვნებას გვანიჭებს . 
 რაც მეტს ვიგებთ ღვთის შესახებ , მით მეტი მიზეზი გვაქვს , მადლიერები ვიყოთ მისი უსაზღვრო სიკეთისა და გულუხვობისთვის . 
 დაფიქრდი , პირადად შენთვის რა გააკეთა იეჰოვამ . 
 განა არ იმსახურებს ის ჩვენს სიყვარულს ? 
 ღვთის უამრავი ძღვნიდან ერთ - ერთი ლოცვაა ; ჩვენ შეგვიძლია ნებისმიერ დროს ვილოცოთ და დარწმუნებულები ვიყოთ , რომ „ ლოცვების მომსმენი “ გვისმენს . 
 იეჰოვამ თავის საყვარელ ძეს მმართველობისა და გასამართლების ძალაუფლება მიანიჭა , მაგრამ არავის მისცა ჩვენი ლოცვების მოსმენის უფლება , მათ შორის თავის ძესაც კი . 
 იეჰოვა პირადად ისმენს ჩვენს ლოცვებს . 
 ამგვარად , ის თითოეულ ჩვენგანზე ზრუნავს სიყვარულით და ეს უფრო გვაახლოებს მასთან . 
 იეჰოვას რომელი დანაპირები გვაახლოებს მასთან ? 
 იეჰოვასთან გვაახლოებს იმაზე ფიქრი , რაც მან ადამიანებს აღუთქვა . 
 ის დაგვპირდა , რომ ბოლოს მოუღებს ავადმყოფობას , წუხილსა და სიკვდილს . 
 ადამიანები გასრულყოფილდებიან და აღარასოდეს შეაწუხებთ დეპრესია , იმედგაცრუება და ტრაგედია . 
 შიმშილი , სიღარიბე და ომები აღარ იარსებებს . 
 დედამიწა სამოთხედ გადაიქცევა . 
 ამ კურთხევებს იეჰოვა ვალდებულების გამო კი არ გვაძლევს , არამედ იმის გამო , რომ ვუყვარვართ . 
 მოსეს სიტყვების თანახმად , რამდენად მნიშვნელოვანია იეჰოვასადმი სიყვარული ? 
 ჩვენ საფუძვლიანი მიზეზები გვაქვს , გვიყვარდეს ღმერთი და მეტად გავიზარდოთ მის სიყვარულში . 
 გავიძლიერებთ იეჰოვასადმი სიყვარულს და მივცემთ მას საშუალებას , რომ გვიხელმძღვანელოს ? 
 ეს თითოეულ ჩვენგანზეა დამოკიდებული . 
 მოსეს ესმოდა , რამდენად მნიშვნელოვანია , იეჰოვასადმი სიყვარულის განვითარება და მისი შენარჩუნება . 
 მან ისრაელებს უთხრა : „ აირჩიე სიცოცხლე და იცოცხლებთ შენც და შენი შთამომავლობაც , თუ გეყვარება იეჰოვა , შენი ღმერთი , მოუსმენ მის ხმას და მიეკვრები მას . 
 შენი სიცოცხლე და დღეგრძელობაა იგი “ . 
 შეგიძლიათ გაიხსენოთ ? 
 • რატომ უნდა გვიყვარდეს იეჰოვა ? 
 • როგორ შეგვიძლია გამოვავლინოთ ღვთისადმი სიყვარული ? 
 • რა მიზეზების გამო გვიყვარს იეჰოვა ? 
 • როგორ შეგვიძლია ღვთისადმი სიყვარულის განვითარება ? 
 [ სურათი 20 გვერდზე ] 
 თითოეულ ჩვენგანს შეგვიძლია სიყვარულის გამოვლენა , რასაც იეჰოვა ნამდვილად აფასებს . 
 [ სურათები 23 გვერდზე ] 
 „ ვინც მე მიხილა , მამაც იხილა “ . 
 რას ნიშნავს , გვიყვარდეს მოყვასი ? 
 „ მოყვასი საკუთარი თავივით გიყვარდეს “ . 
 როგორ ცხადვყოფთ , რომ გვიყვარს ღმერთი ? 
 რას მოითხოვს იეჰოვა თავისი თაყვანისმცემლებისგან ? 
 იესომ ამ კითხვას მარტივი და ამომწურავი პასუხი გასცა . 
 მან თქვა , რომ უდიდესი მცნებაა , გვიყვარდეს იეჰოვა მთელი გულით , სულით , გონებითა და ძალით . 
 წინა სტატიიდან გავიგეთ , რომ ღვთის სიყვარულს ვავლენთ მისდამი მორჩილებით და მისი მცნებების დაცვით . 
 ვისაც ღმერთი უყვარს , მათთვის ღვთის ნების შესრულება ტვირთი არ არის ; მას სიხარული მოაქვს . 
 2 , 3 . 
 რატომ უნდა გავამახვილოთ ყურადღება მეორე უდიდეს მცნებაზე და რა კითხვები წამოიჭრება ? 
 იესომ მეორე უდიდესი მცნება პირველთან დააკავშირა . 
 მან თქვა , : „ მოყვასი საკუთარი თავივით გიყვარდეს “ . 
 ეს სტატია სწორედ ამ მცნებაზე გაამახვილებს ყურადღებას , რაც ძალიან დროულია . 
 სიყვარული , რომელსაც ჩვენს დროში ადამიანები ავლენენ , ეგოისტურია და დამახინჯებული . 
 „ ბოლო დღეების “ შესახებ მოციქულმა პავლემ ღვთის შთაგონებით დაწერა , რომ ადამიანებს ერთმანეთის სიყვარულის ნაცვლად საკუთარი თავი , ფული და სიამოვნება ეყვარებოდათ . 
 მრავალი იქნებოდა „ თბილ გრძნობებს მოკლებული “ , ანუ როგორც ბიბლიის ერთი თარგმანი ამბობს , „ ოჯახებში სითბოს ნაკლებობა იქნებოდა “ . 
 იესო ქრისტემ იწინასწარმეტყველა : „ ერთმანეთს გასცემენ და შეიძულებენ . . . 
 მრავალს სიყვარული გაუნელდება “ . 
 მაგრამ იესოს არ უთქვამს , რომ ყველას გაუნელდებოდა სიყვარული . 
 ყოველთვის იყვნენ და იქნებიან ადამიანები , რომლებიც ისეთ სიყვარულს გამოავლენენ , როგორსაც იეჰოვა მოითხოვს და იმსახურებს . 
 ვისაც ნამდვილად უყვარს იეჰოვა , ცდილობს , ადამიანებს მისი თვალით უყუროს . 
 მაგრამ ვინ არის ჩვენი მოყვასი , რომელიც უნდა გვიყვარდეს ? 
 რაში გამოიხატება მოყვასისადმი სიყვარული ? 
 ბიბლია დაგვეხმარება , გავიგოთ ამ მნიშვნელოვან კითხვებზე პასუხი . 
 ვინ არის ჩემი მოყვასი ? 
 ლევიანების მე - 19 თავის თანახმად , ვის მიმართ უნდა გამოევლინათ ისრაელებს სიყვარული ? 
 იესომ ისრაელებისთვის მიცემულ კონკრეტულ კანონზე მიუთითა , როცა ფარისეველს უთხრა , რომ მეორე უდიდესი მცნების თანახმად , მოყვასი საკუთარი თავივით უნდა გვიყვარდეს . 
 ეს კანონი ჩაწერილია ლევიანების 19 : 18 - ში . 
 იმავე თავიდან ჩანს , რომ ებრაელებისგან მოითხოვებოდა , არაისრაელიც მოძმედ მიეჩნიათ . 
 34 - ე მუხლში ვკითხულობთ : „ არ განასხვაო შენთან მცხოვრები ხიზანი მკვიდრისგან ; საკუთარი თავივით შეიყვარე იგი , რადგან თქვენც ხიზნები იყავით ეგვიპტის მიწაზე “ . 
 ამიტომ არაებრაელებს , განსაკუთრებით კი პროზელიტებს , სიყვარულით უნდა მოპყრობოდნენ . 
 როგორ ესმოდათ ებრაელებს მოძმის სიყვარული ? 
 თუმცა იესოს დროში მცხოვრები რელიგიური წინამძღოლები ამ საკითხს სხვაგვარად უყურებდნენ . 
 ზოგიერთი მათგანი ასწავლიდა , რომ „ მეგობარი “ და „ მოძმე “ მხოლოდ ებრაელი შეიძლებოდა ყოფილიყო . 
 ისრაელებს უცხოტომელები უნდა სძულებოდათ . 
 მათ მიაჩნდათ , რომ ღვთის თაყვანისმცემლები უღვთოებზე უპირატესობდნენ . 
 ერთ ნაშრომში ნათქვამია , რომ „ ასეთი გარემო კარგი ნიადაგი იყო სიძულვილისთვის “ . 
 მოყვასის სიყვარულზე საუბრისას , რომელ ორ საკითხზე გაამახვილა იესომ ყურადღება ? 
 მთაზე ქადაგებისას იესომ ნათელი მოჰფინა იმას , თუ ვინ უნდა ჰყვარებოდათ მის მიმდევრებს . 
 მან თქვა : « თქვენ გსმენიათ , რომ თქმულა : „ მოყვასი გიყვარდეს და მტერი გძულდეს “ , მე კი გეუბნებით : გიყვარდეთ თქვენი მტრები და ილოცეთ თქვენი მდევნელებისთვის , რათა იყოთ თქვენი ზეციერი მამის შვილები , რადგან მას მზე ბოროტებისთვისაც ამოჰყავს და კეთილებისთვისაც და წვიმას მართლებსაც უგზავნის და უმართლოებსაც » . 
 ამ მუხლში იესომ ორ მნიშვნელოვან საკითხზე გაამახვილა ყურადღება : პირველი , იეჰოვა გულუხვობასა და სიკეთეს ავლენს როგორც კეთილების , ისე ბოროტების მიმართ და მეორე , ჩვენ უნდა მივბაძოთ იეჰოვას . 
 რას ვსწავლობთ კეთილი სამარიელის შესახებ იგავიდან ? 
 სხვა დროს ერთმა ებრაელმა , რომელმაც კარგად იცოდა კანონები , იესოს ჰკითხა : „ ვინ არის ჩემი მოყვასი ? “ 
 პასუხად იესომ მოუყვა იგავი სამარიელზე , რომელმაც გზაზე დაგდებული , ნაცემი და გაძარცული იუდეველი ნახა . 
 მიუხედავად იმისა , რომ ებრაელებს სძულდათ სამარიელები , ამ კაცმა ჭრილობები შეუხვია და დაჭრილი სასტუმროში გადაიყვანა . 
 რას ვსწავლობთ ამ იგავიდან ? 
 იმას , რომ უნდა გვიყვარდეს არა მხოლოდ ჩვენი რასის , ეროვნებისა და მრწამსის ადამიანები , არამედ სხვებიც . 
 რას ნიშნავს , გვიყვარდეს მოყვასი ? 
 ლევიანების მე - 19 თავის თანახმად , როგორ უნდა გამოევლინათ ისრაელებს სიყვარული ? 
 მოყვასის სიყვარული , ისევე როგორც ღვთის სიყვარული , მხოლოდ გრძნობებით კი არა , საქმით ვლინდება . 
 ამას ცხადყოფს ლევიანების მე - 19 თავში ჩაწერილი იმ კანონის კონტექსტი , რომლის თანახმადაც მოძმე საკუთარი თავივით უნდა გვიყვარდეს . 
 ამ თავში ვკითხულობთ , რომ ისრაელებს თავიანთი მოსავლიდან მცირე ნაწილი საწყლისთვის და ხიზნისთვის უნდა დაეტოვებინათ . 
 მათ არ უნდა მოეტყუებინათ და არ უნდა გაეძარცვათ ხიზნები ; ისინი ვერაგულად არ უნდა მოპყრობოდნენ მათ . 
 სასამართლოში ისრაელებს მიკერძოება არ უნდა გამოევლინათ . 
 თუ საჭირო იყო , მოძმე უნდა შეეგონებინათ , მაგრამ , ამავე დროს , უნდა ხსომებოდათ მითითება : „ არ გქონდეს გულში სიძულვილი შენი ძმისადმი “ . 
 ეს და სხვა მრავალი კანონი შეჯამდა შემდეგ სიტყვებში : „ საკუთარი თავივით გიყვარდეს მოძმე “ . 
 რატომ უბრძანა იეჰოვამ ისრაელებს , შორს დაეჭირათ თავი სხვა ერებისგან ? 
 მართალია , ისრაელებს ყველას მიმართ უნდა გამოევლინათ სიყვარული , მაგრამ , ამავე დროს , თავი შორს უნდა დაეჭირათ მათგან , ვინც ცრუ ღმერთებს სცემდა თაყვანს . 
 იეჰოვა აფრთხილებდა მათ ცუდ საზოგადოებასთან ურთიერთობის საშიშროებაზე . 
 მაგალითად , იმ ერების შესახებ , რომლებიც ისრაელებს უნდა განედევნათ , იეჰოვამ უთხრა მათ : „ არ დაუმოყვრდე , არ მიათხოვო შენი ასული მათ ვაჟს და შენს ვაჟს არ მოუყვანო მათი ასული , რადგან ჩამომაშორებს ის შენს ვაჟს და სხვა ღმერთებს დაუწყებენ მსახურებას . 
 აენთება შენზე იეჰოვას რისხვა “ . 
 რას უნდა მოვერიდოთ ? 
 მსგავსად , დღეს ქრისტიანებიც ერიდებიან ახლო ურთიერთობას მათთან , ვისაც მათი რწმენის დასუსტება შეუძლია . 
 ბიბლია მოგვიწოდებს : „ ნუ შეებმებით უთანასწორო უღელში ურწმუნოებთან “ ანუ მათთან , ვინც ქრისტიანული კრების წევრი არ არის . 
 ასევე ქრისტიანებს ეძლევათ რჩევა , დაქორწინდნენ მხოლოდ უფალში . 
 მაგრამ ქრისტიანები ზემოდან არ უნდა უყურებდნენ მათ , ვინც იეჰოვას თაყვანისმცემელი არ არის . 
 ქრისტე ცოდვილთათვის მოკვდა . 
 მრავალმა , ვინც ერთ დროს ბოროტებას სჩადიოდა , ცხოვრების წესი შეცვალა და ღმერთს შეურიგდა . 
 როგორ შეგვიძლია საუკეთესოდ გამოვავლინოთ სიყვარული მათ მიმართ , ვინც იეჰოვას არ ემსახურება , და რატომ ? 
 იეჰოვა საუკეთესო მაგალითს გვაძლევს , თუ როგორ უნდა გვიყვარდეს ისინი , ვინც მას არ ემსახურება . 
 თუმცა მას სძულს ბოროტება , ის სიკეთეს ავლენს ყველას მიმართ და საშუალებას აძლევს ადამიანებს , მიატოვონ არასწორი გზა და მიიღონ მარადიული სიცოცხლე . 
 იეჰოვას „ სურს , რომ ყველამ მოინანიოს “ . 
 მისი ნებაა , „ ყველანაირი ადამიანი გადარჩეს და ჭეშმარიტების საფუძვლიანი ცოდნა მიიღოს “ . 
 ამიტომ იესომ თავის მიმდევრებს დაავალა , ექადაგათ , ესწავლებინათ და ‘ მოწაფეებად მოემზადებინათ ხალხი ყველა ერიდან ’ . 
 ამ საქმეში მონაწილეობით ჩვენ სიყვარულს ვავლენთ ღვთისა და მოყვასის მიმართ , მათ შორის მტრების მიმართაც . 
 გამოვავლინოთ სიყვარული თანაქრისტიანების მიმართ 
 რა დაწერა მოციქულმა იოანემ თანამორწმუნეების სიყვარულზე ? 
 მოციქულმა პავლემ დაწერა : „ ყველას სიკეთე გავუკეთოთ , განსაკუთრებით კი მათ , ვინც რწმენით ჩვენიანია “ . 
 ქრისტიანები ვალდებულნი ვართ , გვიყვარდეს ისინი , ვინც რწმენით ჩვენიანები არიან , ანუ ჩვენი სულიერი დები და ძმები . 
 რამდენად მნიშვნელოვანია ეს ? 
 მოციქულმა იოანემ პირდაპირ თქვა : „ ვისაც თავისი ძმა სძულს , მკვლელია . . . 
 თუ ვინმე ამბობს , ღმერთი მიყვარსო , თავისი ძმა კი სძულს , მატყუარაა , რადგან ვისაც არ უყვარს თავისი ძმა , რომელსაც ხედავს , ვერ ეყვარება ღმერთი , რომელსაც ვერ ხედავს “ . 
 ეს ძალიან მნიშვნელოვანი აზრია . 
 იესო ქრისტე „ მკვლელსა “ და „ მატყუარას “ უწოდებს სატანა ეშმაკს . 
 რა საკვირველია , ჩვენ არ გვსურს იმავე სახელს ვატარებდეთ ! 
 როგორ შეგვიძლია გამოვავლინოთ სიყვარული თანამორწმუნეების მიმართ ? 
 ღმერთი ასწავლის ჭეშმარიტ ქრისტიანებს „ ერთმანეთის სიყვარულს “ . 
 ჩვენ უნდა გვიყვარდეს „ არა სიტყვითა და ენით , არამედ საქმითა და ჭეშმარიტებით “ . 
 ჩვენი სიყვარული უთვალთმაქცო უნდა იყოს . 
 სიყვარული აღგვძრავს , ვიყოთ კეთილები , თანამგრძნობნი , მიმტევებლები და სულგრძელნი . 
 თუ სიყვარული გვაქვს , არ ვიქნებით შურიანები , ყოყოჩები , ქედმაღლები და ეგოისტები . 
 სიყვარული გვიბიძგებს , ‘ ვემსახუროთ ერთმანეთს , როგორც მონებმა ’ . 
 იესომ თავის მოწაფეებს მოუწოდა , ისე ყვარებოდათ ერთმანეთი , როგორც მას უყვარდა ისინი . 
 ამიტომ , თუ საჭირო გახდა , ქრისტიანი მზად უნდა იყოს , გაიღოს თავისი სიცოცხლე თანამორწმუნისთვის . 
 როგორ უნდა ვლინდებოდეს სიყვარული ოჯახში ? 
 უპირველესად , სიყვარული ქრისტიანულ ოჯახში უნდა ვლინდებოდეს , განსაკუთრებით ცოლ - ქმარს შორის . 
 პავლემ აღნიშნა , რომ ქორწინება მჭიდრო კავშირია : „ ქმრებსაც ისე უნდა უყვარდეთ ცოლები , როგორც საკუთარი სხეულები “ . 
 ის დასძენს : „ ვისაც ცოლი უყვარს , მას საკუთარი თავი უყვარს “ . 
 პავლემ ეს რჩევა იმავე თავის 33 - ე მუხლშიც გაიმეორა . 
 ქმარი , რომელსაც ცოლი უყვარს , არ მოიქცევა მალაქიას დროში მცხოვრები ისრაელების მსგავსად , რომლებიც ცოლებს ვერაგულად ეპყრობოდნენ . 
 ის ზრუნავს თავის ცოლზე ; მას ისე უყვარს ცოლი , როგორც ქრისტეს უყვარდა ეკლესია . 
 სიყვარული ცოლსაც აღძრავს , პატივისცემით მოეპყროს ქმარს . 
 რა გავლენა მოახდინა ზოგზე ძმების მიერ გამოვლენილმა სიყვარულმა ? 
 ნათელია , რომ ჭეშმარიტი ქრისტიანები სიყვარულით ამოიცნობიან . 
 იესომ თქვა : „ ჩემი მოწაფეები რომ ხართ , იმით გაიგებენ , რომ ერთმანეთი გეყვარებათ “ . 
 ასეთი სიყვარული ადამიანებს მიიზიდავს ღვთისკენ , რომელიც გვიყვარს და რომლის სახელსაც ვატარებთ . 
 მოზამბიკში მცხოვრები იეჰოვას მოწმე ოჯახი გვიყვება : « ასეთი რამის მომსწრენი არასოდეს ვყოფილვართ . 
 დღისით ძლიერი ქარი ამოვარდა ; მას კოკისპირული წვიმა და სეტყვა მოჰყვა . 
 ქარმა ჩვენი ლერწმის სახლი დაანგრია და ცინკის სახურავი აჰხადა . 
 მეზობელი კრებებიდან ძმები მოვიდნენ , რომ სახლის შეკეთებაში დაგვხმარებოდნენ . 
 გაოცებული მეზობლები ამბობდნენ : „ რა კარგია თქვენი რელიგია ! 
 ჩვენი ეკლესია არასდროს გვეხმარება ასე “ . 
 ჩვენ ბიბლია გადავუშალეთ და იოანეს 13 : 34 , 35 წავუკითხეთ . 
 ახლა ბევრი მათგანი ბიბლიას სწავლობს » . 
 გამოვავლინოთ სიყვარული ცალკეული ადამიანების მიმართ 
 რა განსხვავებაა ზოგადი გაგებით მოყვასის სიყვარულსა და ცალკეული ადამიანის სიყვარულს შორის ? 
 ზოგადი გაგებით მოყვასის სიყვარული რთული არ არის . 
 მაგრამ კონკრეტულ შემთხვევაში ეს შეიძლება არც თუ ისე ადვილი იყოს . 
 მაგალითად , ზოგი მოყვასის სიყვარულს მხოლოდ იმით ავლენს , რომ ქველმოქმედებას ეწევა . 
 ადვილია ვთქვათ , რომ გვიყვარს მოყვასი . 
 მაგრამ რამდენად ადვილია , ვავლენდეთ სიყვარულს , თუ თანამშრომელი არაფრად გვაგდებს , მეზობელი გვაღიზიანებს ან მეგობარი გულს გვტკენს ? 
 17 , 18 . 
 როგორ ავლენდა იესო სიყვარულს ცალკეული ადამიანების მიმართ , და რა მიზეზით ? 
 იესო , რომელიც სრულყოფილად ბაძავდა მამას , გვასწავლის , როგორ გამოვავლინოთ სიყვარული ცალკეული ადამიანის მიმართ . 
 მართალია , ის დედამიწაზე კაცობრიობის ცოდვების მოსაშორებლად მოვიდა , მაგრამ ცალკეული ადამიანების მიმართაც ავლენდა სიყვარულს , როგორც ეს ავადმყოფი ქალის , კეთროვანი კაცის და დემონით შეპყრობილი ბავშვის შემთხვევებიდან ჩანს . 
 მსგავსად , მოყვასის სიყვარულს იმ ადამიანებთან ურთიერთობაში უნდა ვავლენდეთ , რომლებსაც ყოველდღიურად ვხვდებით . 
 ყოველთვის გვახსოვდეს , რომ მოყვასის და ღვთის სიყვარული ერთმანეთთან კავშირშია . 
 თუმცა იესო ღარიბებს ეხმარებოდა , ავადმყოფებს კურნავდა , მშივრებს აპურებდა და ხალხს ასწავლიდა , მისი მთავარი მიზანი იყო , ადამიანები ღმერთთან შეერიგებინა . 
 იესო ყველაფერს ღვთის სადიდებლად აკეთებდა ; მას არასოდეს ავიწყდებოდა , რომ ღვთის წარმომადგენელი იყო და მისთვის უნდა მიებაძა . 
 თუ იესოს მივბაძავთ , მოყვასის მიმართ ნამდვილ სიყვარულს გამოვავლენთ და , ამავე დროს , არ ვიქნებით ბოროტი ქვეყნიერების ნაწილი . 
 რას ნიშნავს , გვიყვარდეს მოყვასი საკუთარი თავივით ? 
 19 , 20 . 
 რას ნიშნავს , გვიყვარდეს მოყვასი საკუთარი თავივით ? 
 იესომ თქვა : „ მოყვასი საკუთარი თავივით გიყვარდეს “ . 
 სრულიად ნორმალურია , ვზრუნავდეთ და სათანადო პატივს ვცემდეთ საკუთარ თავს . 
 წინააღმდეგ შემთხვევაში , ამ მცნების მიცემას აზრი არ ექნებოდა . 
 ზომიერების ფარგლებში საკუთარი თავის სიყვარული არ უნდა აგვერიოს ეგოისტურ სიყვარულში , რაც მოციქულმა პავლემ 2 ტიმოთეს 3 : 2 - ში მოიხსენია . 
 საკუთარი თავის სიყვარული პირადი ღირსების გრძნობაზე მეტყველებს . 
 ბიბლიის ერთმა მკვლევარმა აღნიშნა , რომ ეს გრძნობა არც საკუთარი თავის გარდამეტებულ სიყვარულს ნიშნავს და არც არარაობად მიჩნევას . 
 გვიყვარდეს მოყვასი საკუთარი თავივით , ნიშნავს , რომ სხვებზე ისეთი თვალსაზრისი გვქონდეს , როგორიც გვინდა , სხვებს ჰქონდეთ ჩვენზე ; ასევე მათ ისე მოვეპყროთ , როგორც გვინდა , ჩვენ გვეპყრობოდნენ . 
 იესომ თქვა : „ ამიტომ ყველაფერში , როგორც თქვენ გინდათ , რომ მოგექცნენ სხვები , თქვენც ისევე მოექეცით მათ “ . 
 იესო არ გულისხმობდა ადამიანებისთვის სამაგიეროს გადახდას ; პირიქით , უნდა დავფიქრდეთ , როგორ მოპყრობას ვისურვებდით სხვებისგან , და ისე მოვექცეთ შემდეგ მათ . 
 იესოს ეს სიტყვები მხოლოდ მეგობრებსა და თანამორწმუნეებზე არ ვრცელდება . 
 მან გამოიყენა სიტყვა „ სხვები “ და ამით ყველა ადამიანი იგულისხმა . 
 რაზე მეტყველებს მოყვასის სიყვარული ? 
 მოყვასის სიყვარული ცუდს არ ჩაგვადენინებს . 
 მოციქულმა პავლემ დაწერა : « კანონები : „ არ იმრუშო , არ მოკლა , არ მოიპარო , სხვისი არაფერი ისურვო “ და ნებისმიერი სხვა მცნება ამ ერთ მცნებაშია შეჯამებული : „ მოყვასი საკუთარი თავივით გიყვარდეს “ . 
 სიყვარული ბოროტს არ უკეთებს მოყვასს » . 
 თუ გვიყვარს მოყვასი , ყველანაირად ვეცდებით სხვებს სიკეთე გავუკეთოთ . 
 მოყვასის სიყვარულით იეჰოვა ღმერთის სიყვარულს ვავლენთ , რომელმაც ადამიანი თავის ანარეკლად შექმნა . 
 როგორ უპასუხებთ ? 
 • ვინ უნდა გვიყვარდეს და რატომ ? 
 • როგორ ვავლენთ სიყვარულს მათ მიმართ , ვინც იეჰოვას თაყვანისმცემელი არ არის ? 
 • ბიბლიის თანახმად , როგორ უნდა გვიყვარდეს თანამორწმუნეები ? 
 • რას ნიშნავს , გვიყვარდეს მოყვასი საკუთარი თავივით ? 
 [ სურათი 26 გვერდზე ] 
 „ ვინ არის ჩემი მოყვასი ? “ 
 [ სურათი 29 გვერდზე ] 
 იესო სიყვარულს ავლენდა ცალკეული ადამიანების მიმართ . 
 „ ახლოს არის იეჰოვას დიდი დღე “ 
 „ ახლოს არის იეჰოვას დიდი დღე , ახლოს არის და ძლიერ ჩქარდება “ . 
 1 , 2 . 
 ა ) რა განსაკუთრებულ დღეს ელოდებიან ქრისტიანები ? 
 ბ ) რომელ კითხვებზე უნდა დავფიქრდეთ და რატომ ? 
 ახალგაზრდა ქალი სიხარულით ელის თავისი ქორწილის დღეს . 
 მომავალი დედა მთელი გულით ელოდება ბავშვის დაბადებას . 
 მუშაობისგან ქანცგაწყვეტილი მამაკაცი მოუთმენლად ელის შვებულებაში წასვლას . 
 რა აქვთ მათ საერთო ? 
 თითოეული მათგანი ელოდება განსაკუთრებულ დღეს — დღეს , რომელიც ძალიან მნიშვნელოვანია მათ ცხოვრებაში . 
 მათ ღრმა , მაგრამ ერთმანეთისგან სრულიად განსხვავებული გრძნობები აქვთ . 
 ერთ მშვენიერ დღეს მათთვის ნანატრი დღე დადგება და ისინი იმედოვნებენ , რომ იმ დღისთვის მზად იქნებიან . 
 მსგავსად , ჭეშმარიტი ქრისტიანები დღეს მოუთმენლად ელოდებიან განსაკუთრებული დღის დადგომას . 
 ეს არის „ იეჰოვას [ დიდი ] დღე “ . 
 რა არის „ იეჰოვას დღე “ , რომელიც მოდის და რა გავლენას მოახდენს ის კაცობრიობაზე ? 
 როგორ შეგვიძლია მზად ვიყოთ ამ დღისთვის ? 
 უაღრესად მნიშვნელოვანია , დაუყოვნებლივ გავიგოთ ამ კითხვებზე პასუხები , რადგან ყველაფერი იმაზე მეტყველებს , რომ სრულდება ბიბლიის შემდეგი სიტყვები : „ ახლოს არის იეჰოვას დიდი დღე , ახლოს არის და ძლიერ ჩქარდება “ . 
 „ იეჰოვას დიდი დღე “ 
 რა არის „ იეჰოვას დიდი დღე “ ? 
 რა არის „ იეჰოვას დიდი დღე “ ? 
 ბიბლიაში გამოთქმა „ იეჰოვას დღე “ იმ განსაკუთრებულ დროსთან დაკავშირებით გვხვდება , როცა იეჰოვას სისრულეში მოჰყავდა განაჩენი თავის მტრებზე და განადიდებდა თავის დიდებულ სახელს . 
 იუდასა და იერუსალიმის ორგულ მოსახლეობას , ისევე როგორც სასტიკ ბაბილონელებსა და ეგვიპტელებს მაშინ დაატყდათ თავს „ იეჰოვას დღე “ , როცა ღმერთმა სისრულეში მოიყვანა მათთვის გამოტანილი განაჩენი . 
 მაგრამ იეჰოვას ყველაზე დიდი დღე ჯერ კიდევ წინაა . 
 იმ დღეს იეჰოვა მსჯავრს დაატეხს მათ , ვინც მის სახელს შეურაცხყოფს . 
 იეჰოვას დღე „ დიდი ბაბილონის “ , ცრუ რელიგიის მსოფლიო იმპერიის , განადგურებით დაიწყება და კულმინაციას არმაგედონის ომში მიაღწევს , როცა ბოროტი ქვეყნიერების დარჩენილი ნაწილი განადგურდება . 
 რატომ უნდა ეშინოდეს კაცობრიობის დიდ ნაწილს იეჰოვას დღის , რომელიც სწრაფად ახლოვდება ? 
 ადამიანთა უმრავლესობას უნდა ეშინოდეს იეჰოვას დღის , რომელიც სწრაფად ახლოვდება , მიუხედავად იმისა , აცნობიერებენ ამას თუ არა . 
 რატომ ? 
 წინასწარმეტყველ სოფონიას მეშვეობით იეჰოვა გვპასუხობს ამ კითხვაზე : „ რისხვის დღეა ის , გასაჭირისა და ­ ტანჯვის დღე , ქარიშხლისა და გაპარტახების დღე , სიბნელისა და წყვდიადის დღე , ღრუბლისა და მწუხრის დღე “ . 
 მართლაც რა შიშის მომგვრელია ! 
 უფრო მეტიც , წინასწარმეტყველი ამბობს : „ გასაჭირს მოვუვლენ ხალხს . . . 
 რადგან შესცოდეს იეჰოვას “ . 
 რატომ ელოდება მილიონობით ადამიანი იეჰოვას დღეს სიხარულით ? 
 მათგან განსხვავებით , მილიონობით ადამიანი სიხარულით ელოდება იეჰოვას დღის დადგომას . 
 რატომ ? 
 მათ იციან , რომ მართლებისთვის ეს ხსნის დღე იქნება ; იმ დღეს იეჰოვა განდიდდება და მისი დიდებული სახელი განიწმინდება . 
 ადამიანებისთვის ის დღე შიშის მომტანი იქნება თუ სიხარულის , ძირითადად იმაზეა დამოკიდებული , როგორ ცხოვრებას ეწევიან ისინი ახლა . 
 პირადად თქვენ გეშინიათ იმ დღის მოახლოების თუ სიხარულით ელით მას ? 
 მზად ხართ იმ დღისთვის ? 
 ახდენს გავლენას თქვენს ყოველდღიურ ცხოვრებაზე ის , რომ იეჰოვას დღე უკვე ჩანს ჰორიზონტზე ? 
 „ მოვლენ დამცინავები მათთვის ჩვეული დაცინვით “ 
 რა რეაქცია აქვს უმრავლესობას იეჰოვას დღესთან დაკავშირებით და რატომ არ უკვირთ ეს ჭეშმარიტ ქრისტიანებს ? 
 მიუხედავად იმისა , რომ დაუყოვნებელი მოქმედებაა საჭირო , მოსახლეობის უმრავლესობას არ აინტერესებს „ იეჰოვას დღის “ მოახლოება . 
 ისინი დასცინიან ყველას , ვინც იეჰოვას გარდაუვალი დღის მოახლოების შესახებ აფრთხილებს მათ . 
 ჭეშმარიტ ქრისტიანებს ეს არ უკვირთ . 
 მათ ახსოვთ პეტრე მოციქულის მიერ მოცემული გაფრთხილება : « უპირველეს ყოვლისა , თქვენ იცით , რომ ბოლო დღეებში მოვლენ დამცინავები მათთვის ჩვეული დაცინვით , თავიანთი სურვილებისამებრ მოიქცევიან და იტყვიან : „ სად არის ის დაპირებული დრო , როცა ის მოსული უნდა ყოფილიყო ? 
 მას შემდეგ , რაც ჩვენმა მამა - პაპამ სიკვდილის ძილით დაიძინა , ყველაფერი ისევე რჩება , როგორც ქმნილებათა დასაწყისიდან იყო “ » . 
 რა დაგვეხმარება სიფხიზლის შენარჩუნებაში ? 
 რა დაგვეხმარება , რომ ასეთმა უარყოფითმა თვალსაზრისმა ჩვენზე არ იმოქმედოს და სიფხიზლე შევინარჩუნოთ ? 
 პეტრე წერს : „ შეხსენებით ვაღვიძებ თქვენი საღი აზროვნების უნარს , რათა გახსოვდეთ წმინდა წინასწარმეტყველთა მიერ ადრე ნათქვამი სიტყვები და უფლისა და მხსნელის მცნება , რომელიც თქვენმა მოციქულებმა გადმოგცეს “ . 
 თუ ყურად ვიღებთ წინასწარმეტყველებებში მოცემულ გაფრთხილებებს , ეს დაგვეხმარება , ‘ გავაღვიძოთ ჩვენი საღი აზროვნების უნარი ’ . 
 შესაძლოა , არაერთხელ მოგვისმენია ეს გაფრთხილებები , მაგრამ მათზე ყურადღების გამახვილება დღეს უფრო მნიშვნელოვანია , ვიდრე ოდესმე . 
 რატომ უგულებელყოფს მრავალი ბიბლიაში ჩაწერილ გაფრთხილებებს ? 
 რატომ უგულებელყოფენ ადამიანები ამ გაფრთხილებებს ? 
 პეტრე განაგრძობს : „ მათ თავიანთი ნებისამებრ მხედველობიდან რჩებათ , რომ ძველთაგანვე იყო ცა და მიწა , რომელიც ღვთის სიტყვით წყლიდან მყარ მასად იყო ამოწეული და წყლებს შუა მოთავსებული . 
 მათი საშუალებით განადგურდა იმდროინდელი ქვეყნიერება , როცა წყლით წაილეკა “ . 
 ბევრს არ სურს იეჰოვას დღის დადგომა და არც ის , რომ მათი ცხოვრების წესი რამემ შეცვალოს . 
 მათ არ უნდათ , რომ თავიანთ ეგოისტურ ცხოვრებაზე პასუხი აგონ იეჰოვას წინაშე . 
 როგორც პეტრემ აღნიშნა , ისინი „ თავიანთი სურვილებისამებრ “ ცხოვრობენ . 
 როგორი რეაქცია ჰქონდა ნოესა და ლოტის დროს ხალხს გაფრთხილებებზე ? 
 დამცინავები „ თავიანთი ნებისამებრ “ უარყოფენ , რომ წარსულში იეჰოვა ერეოდა კაცობრიობის საქმეებში . 
 როგორც იესო ქრისტე , ისე მოციქული პეტრე მოიხსენიებს ორ ასეთ მოვლენას , რომლებიც „ ნოეს დროსა “ და „ ლოტის დროს “ მოხდა . 
 წარღვნის წინ ხალხი ყურადღებას არ აქცევდა ნოეს გაფრთხილებას . 
 ასევე , სოდომისა და გომორას განადგურებამდე ლოტის გაფრთხილება მის „ სიძეებს ხუმრობა ეგონათ “ . 
 რას ამბობს იეჰოვა მათზე , ვინც ყურად არ იღებს მის გაფრთხილებებს ? 
 დღესაც მსგავსი სიტუაციაა . 
 დააკვირდით , რას ამბობს იეჰოვა მათზე , ვინც ყურად არ იღებს გაფრთხილებას : „ განვიკითხავ თხლესავით დალექილებს , გულში რომ ამბობენ , იეჰოვა არც კარგს გააკეთებს და არც ცუდსო . 
 გაიძარცვება მათი სიმდიდრე და გაპარტახდება მათი სახლები . 
 ააშენებენ სახლებს , მაგრამ იქ ვერ იცხოვრებენ , გააშენებენ ვენახებს , მაგრამ მათ ღვინოს ვერ დალევენ “ . 
 ხალხი შეიძლება „ ჩვეულ “ ცხოვრებას მიჰყვება , მაგრამ ისინი ხანგრძლივ სარგებლობას ვერ მიიღებენ თავიანთი ნაშრომიდან . 
 რატომ ? 
 იეჰოვას დღე მოულოდნელად დადგება და ვერანაირი სიმდიდრე ვერ გადაარჩენს მათ . 
 „ დაელოდე “ 
 რომელ რჩევას უნდა მივყვეთ ? 
 ბოროტი ქვეყნიერებისგან განსხვავებით უნდა მივყვეთ წინასწარმეტყველი აბაკუმის რჩევას : „ ეს ხილვა დანიშნული დროისთვისაა , შესრულებისკენ იჩქარის და არ გამტყუნდება ; რომც დაყოვნდეს , დაელოდე , რადგან უეჭველად შესრულდება , არ დააგვიანდება “ . 
 მაშინაც კი , თუ ჩვენი არასრულყოფილების გამო ვფიქრობთ , რომ იეჰოვას დღე აგვიანებს , უნდა გვახსოვდეს , რომ იეჰოვა არ აყოვნებს . 
 მისი დღე სწორედ მაშინ დადგება , როცა კაცობრიობა არ ელის მას . 
 რის შესახებ გაგვაფრთხილა იესომ და რა შეიძლება ითქვას მის ერთგულ მიმდევრებზე ? 
 იესომ ყურადღება გაამახვილა , თუ რამდენად მნიშვნელოვანია იეჰოვას დღის ლოდინი და გაგვაფრთხილა , რომ ზოგი მისი მიმდევარიც კი სიფხიზლეს დაკარგავდა . 
 მან იწინასწარმეტყველა : « თუ ის მონა ბოროტია და გულში იტყვის : „ აყოვნებს ჩემი ბატონი “ და დაიწყებს თავისნაირივე მონების ცემას და ლოთებთან ჭამა - სმას , მოვა იმ მონის ბატონი იმ დღეს , როცა არ ელის და იმ საათს , რომელზეც არ იცის , სასტიკად დასჯის მას » . 
 მათგან განსხვავებით , ერთგული და გონიერი მონის კლასი ინარჩუნებს სიფხიზლეს . 
 მათ დაამტკიცეს , რომ მზად არიან იმ დღისთვის . 
 იესომ დედამიწაზე „ მთელი თავისი ქონება “ ამ კლასს ჩააბარა . 
 საჭირო იყო დაუყოვნებელი მოქმედება 
 როგორ გაუსვა იესომ ხაზი იმას , რომ საჭირო იყო დაუყოვნებელი მოქმედება ? 
 პირველი საუკუნის ქრისტიანებს დაუყოვნებლივ უნდა ემოქმედათ . 
 ისინი მაშინვე უნდა გაქცეულიყვნენ ქალაქიდან , როგორც კი „ იერუსალიმს დაბანაკებული ჯარით გარშემორტყმულს “ დაინახავდნენ . 
 ეს სიტყვები ახ . 
 წ . 
 66 წელს შესრულდა . 
 ყურადღება მიაქციეთ , იესომ ხაზი გაუსვა , რომ ქრისტიანებს დაუყოვნებლივ უნდა ემოქმედათ . 
 მან თქვა : „ ბანზე მყოფი ნუ ჩამოვა ძირს სახლიდან რამის ასაღებად . 
 ნურც მინდორში მყოფი დაბრუნდება სახლში მოსასხამის ასაღებად “ . 
 თუ მხედველობაში მივიღებთ განვითარებულ მოვლენებს , იერუსალიმი ახ . 
 წ . 
 70 წლამდე არ განადგურებულა ; მაშ , რატომ უნდა ემოქმედათ ქრისტიანებს დაუყოვნებლივ ახ . 
 წ . 
 66 წელს ? 
 14 , 15 . 
 რატომ უნდა ემოქმედათ პირველი საუკუნის ქრისტიანებს დაუყოვნებლივ , როცა იერუსალიმს დაბანაკებული ჯარით გარშემორტყმულს დაინახავდნენ ? 
 მართალია , რომის ჯარს იერუსალიმი ახ . 
 წ . 
 70 წლამდე არ გაუნადგურებია , მაგრამ ახ . 
 წ . 
 66 წლიდან 70 წლამდე იქ მშვიდობა მაინც არ სუფევდა . 
 ის პერიოდი სავსე იყო ძალადობითა და სისხლის ღვრით . 
 ერთ - ერთი ისტორიკოსი იერუსალიმში იმ დროს არსებული მდგომარეობის შესახებ ამბობს , რომ მაშინ „ უაღრესად სისხლიანი , ენით აუწერელი სასტიკი სამოქალაქო ომი მძვინვარებდა “ . 
 ახალგაზრდა მამაკაცები ჯარში მიჰყავდათ , რათა იარაღი ხელში აეღოთ და გალავანი გაემაგრებინათ . 
 ისინი ყოველდღე სამხედრო წვრთნებს გადიოდნენ . 
 მას , ვინც მონაწილეობას არ მიიღებდა საომარ მოქმედებებში , მოღალატედ ჩათვლიდნენ . 
 თუ ქრისტიანები ქალაქიდან გასვლას დააყოვნებდნენ , ისინი თავს დიდ საფრთხეში ჩაიგდებდნენ . 
 აღსანიშნავია , რომ იესოს სიტყვების თანახმად არა მხოლოდ იერუსალიმიდან , არამედ იუდეიდანაც უნდა გაქცეულიყვნენ ქრისტიანები . 
 ეს მართლაც მნიშვნელოვანი იყო , რადგან იერუსალიმიდან ქრისტიანების გასვლის შემდეგ , რამდენიმე თვეში , რომაელთა ჯარებმა კვლავ განაახლეს საომარი მოქმედებები . 
 თავდაპირველად ახ . 
 წ . 
 67 წელს მათ გალილეა აიღეს , მომდევნო წელს კი — იუდეა . 
 ამის შედეგად ქვეყანაში დიდი უბედურება დატრიალდა . 
 უფრო და უფრო რთული ხდებოდა იუდეველების გაქცევა იერუსალიმიდან . 
 ქალაქის კარიბჭეებში მცველები იდგნენ და , თუ ვინმე გაქცევას შეეცდებოდა , რომაელთა მხარდამჭერად მიიჩნევდნენ . 
 რა შემთხვევაში გადარჩებოდნენ პირველი საუკუნის ქრისტიანები ? 
 როცა ამ ყოველივეს მხედველობაში ვიღებთ , ვხვდებით , თუ რატომ გაუსვა იესომ ხაზი , რომ დაუყოვნებელი მოქმედება იყო საჭირო . 
 ქრისტიანები მზად უნდა ყოფილიყვნენ მსხვერპლის გასაღებად და სიმდიდრის გამო არ უნდა დავიწყებოდათ იესოს გაფრთხილება . 
 მათ უყოყმანოდ უნდა ‘ დაეთმოთ მთელი თავიანთი საკუთრება ’ . 
 ის , ვინც მაშინვე იორდანეს მეორე მხარეს შეაფარა თავი , გადარჩა . 
 ჩვენც დაუყოვნებლივ უნდა ვიმოქმედოთ 
 რატომ უნდა ვიმოქმედოთ დაუყოვნებლივ ? 
 ბიბლიური წინასწარმეტყველებები ცხადყოფს , რომ ბოლო დღეების მიწურულს ვცხოვრობთ . 
 დღეს , როგორც არასდროს , დაუყოვნებლივ უნდა ვიმოქმედოთ . 
 მეომარი მშვიდობიან პერიოდში დაძაბულობასა და ომის საშიშროებას არ გრძნობს . 
 მაგრამ , თუ ფხიზლად არ იქნება , შესაძლოა , მოუმზადებელი აღმოჩნდეს , როცა მოულოდნელად ომი დაიწყება , და დაიღუპოს . 
 ადამიანს შეიძლება სულიერადაც იგივე დაემართოს . 
 თუ არ ვიფხიზლებთ , შეიძლება მოუმზადებლები აღმოვჩნდეთ განსაცდელების წინაშე და გაგვაოგნოს იეჰოვას დღის მოულოდნელად მოსვლამ . 
 ვინც „ აღარ მიჰყვება იეჰოვას “ , ახლავე უნდა დაუწყოს მას ძებნა . 
 18 , 19 . 
 რა დაგვეხმარება , ყოველთვის გვახსოვდეს „ ის დრო , როცა დადგება იეჰოვას დღე “ ? 
 გასაკვირი არაა , რომ პეტრე მოციქული გვაფრთხილებს , ყოველთვის გვახსოვდეს „ ის დრო , როცა დადგება იეჰოვას დღე “ ! 
 როგორ შეგვიძლია , ყოველთვის გვახსოვდეს „ იეჰოვას დღე “ ? 
 ერთ - ერთი საშუალება ის არის , რომ ‘ წმინდად ვიქცეოდეთ და ღვთისადმი ერთგულებას ვავლენდეთ ’ . 
 ასე მოქმედება დაგვეხმარება , რომ სიხარულით დაველოდოთ „ იეჰოვას დღეს “ . 
 ბერძნული სიტყვა , რომელიც ითარგმნა როგორც „ ყოველთვის გახსოვდეთ ის დრო “ , სიტყვასიტყვით ნიშნავს დაჩქარებას . 
 ჩვენ არ შეგვიძლია იეჰოვას დღის დაჩქარება . 
 მაგრამ , თუ ღვთის მსახურებით ვიქნებით დაკავებულნი , დრო შეუმჩნევლად გავა . 
 ღვთის სიტყვაში მოცემულ შეხსენებებზე ფიქრი დაგვეხმარება , ‘ ვესწრაფვოთ ( დავაჩქაროთ და ველოდოთ ) ღვთის მოსვლის დღეს ’ ( კიკნაძისა და სონღულაშვილის თარგმანი ) , ანუ „ ყოველთვის გვახსოვდეს “ იეჰოვას დღე . 
 ამ შეხსენებებს შორის არის არა მხოლოდ იეჰოვას დღესთან დაკავშირებული მრავალი წინასწარმეტყველება , არამედ წინასწარმეტყველებები იმ კურთხევებზეც , რომლებსაც იეჰოვას მომლოდინენი მიიღებენ . 
 რა გაფრთხილება უნდა ვიღოთ ყურად ? 
 სწორედ ახლაა იმის დრო , რომ ყურად ვიღოთ სოფონია წინასწარმეტყველის გაფრთხილება : „ ვიდრე თავს არ დაგტეხიათ იეჰოვას მრისხანება , ვიდრე თავს არ დაგტეხიათ იეჰოვას რისხვის დღე , ეძებეთ იეჰოვა , დედამიწის თვინიერნო , მისი სამართლის დამცველნო ! 
 ეძებეთ სიმართლე , ეძებეთ თვინიერება , იქნებ თავშესაფარი პოვოთ იეჰოვას რისხვის დღეს “ . 
 რომელია 2007 წლის წლიური მუხლი ? 
 მართლაც დროულია 2007 წლის წლიური მუხლი : „ ახლოს არის იეჰოვას დიდი დღე “ . 
 ღვთის ხალხი დარწმუნებულია , რომ ეს დღე „ ახლოს არის და ძლიერ ჩქარდება “ . 
 „ არ დააგვიანდება “ . 
 რადგან ველოდებით ამ დღეს , ყოველთვის მხედველობაში გვქონდეს , რა დროში ვცხოვრობთ , ვიფხიზლოთ და გვახსოვდეს , რომ ცოტაც , და ეს წინასწარმეტყველებები საბოლოოდ შესრულდება ! 
 შეგიძლიათ უპასუხოთ ? 
 • რა არის „ იეჰოვას დიდი დღე “ ? 
 • რატომ არ ფხიზლობს ბევრი ? 
 • რატომ უნდა ემოქმედათ პირველი საუკუნის ქრისტიანებს დაუყოვნებლივ ? 
 • როგორ შეგვიძლია სიფხიზლის შენარჩუნება ? 
 [ ჩანართი 19 გვერდზე ] 
 2007 წლის წლიური მუხლი : „ ახლოს არის იეჰოვას დიდი დღე “ . 
 [ სურათები 17 გვერდზე ] 
 ისევე , როგორც ნოეს დღეებში , დღესაც დამცინავები გაოგნდებიან , როცა იეჰოვა დაიწყებს მოქმედებას . 
 [ სურათი 18 გვერდზე ] 
 ქრისტიანებს დაუყოვნებლივ უნდა ემოქმედათ , როდესაც „ იერუსალიმს დაბანაკებული ჯარით გარშემორტყმულს “ დაინახავდნენ . 
 იეჰოვა აძლევს „ წმინდა სულს მათ , ვინც სთხოვს “ 
 „ თუკი თქვენ , ბოროტები , აძლევთ თქვენს შვილებს იმას , რაც კარგია , მით უმეტეს ზეციერი მამა მისცემს წმინდა სულს მათ , ვინც სთხოვს ! “ . 
 როდის გვჭირდება განსაკუთრებით წმინდა სულის დახმარება ? 
 „ ჩემი ძალებით ამას ვერ გავუმკლავდები . 
 მხოლოდ წმინდა სულის დახმარებით თუ შევძლებ ამ განსაცდელის გადატანას ! “ 
 გითქვამთ ოდესმე მსგავსი სიტყვები ? 
 ქრისტიანთა უმრავლესობას უთქვამს . 
 შეიძლება ასეთი სიტყვები თქვენც წარმოგითქვამთ მას შემდეგ , რაც გაიგეთ , რომ სერიოზული დაავადება გაქვთ ; ან როცა თქვენი საყვარელი მეუღლე გარდაიცვალა ; ან კიდევ მაშინ , როცა დეპრესიაში ჩავარდით . 
 თქვენ ალბათ არაერთხელ დარწმუნებულხართ , რომ ცხოვრებაში სერიოზულ პრობლემებთან გამკლავება მხოლოდ იმიტომ შეძელით , რომ იეჰოვამ მოგცათ წმინდა სული — „ ძალა , რომელიც ჩვეულებრივს აღემატება “ . 
 ა ) რა სირთულეებს ხვდებიან ჭეშმარიტი ქრისტიანები ? 
 ბ ) რა კითხვები იქნება განხილული ამ სტატიაში ? 
 ჭეშმარიტ ქრისტიანებს ამ უღვთო ქვეყნიერებაში ყოველდღიურად უწევთ წინააღმდეგობებისა და ზეწოლების ატანა . 
 გარდა ამისა , ქრისტეს მიმდევრებს სატანა ეშმაკი გააფთრებული ებრძვის , რადგან ისინი ‘ იცავენ ღვთის მცნებებს და მათ იესოს შესახებ დამოწმების საქმე აკისრიათ ’ . 
 ამიტომ ღვთის წმინდა სულის დახმარება დღეს განსაკუთრებით გვჭირდება . 
 რა უნდა გავაკეთოთ , რომ წმინდა სული კვლავაც დაგვეხმაროს ? 
 რატომ შეგვიძლია ვიყოთ დარწმუნებულნი , რომ იეჰოვა მზად არის , გაგვაძლიეროს განსაცდელების დროს ? 
 ამ კითხვებზე პასუხებს გვცემს იესოს მიერ მოყვანილი ორი მაგალითი . 
 ილოცეთ დაჟინებით 
 3 , 4 . 
 რა მაგალითი მოიყვანა იესომ და როგორ დაუკავშირა ისინი ლოცვას ? 
 ერთხელ ერთმა მოწაფემ იესოს სთხოვა : „ უფალო , გვასწავლე ლოცვა “ . 
 იესომ თავის მოწაფეებს ორი მაგალითი მოუყვანა , რომლებიც ერთმანეთს უკავშირდება . 
 პირველი მაგალითი არის მამაკაცზე , რომელსაც სტუმარი ეწვია , მეორე კი მამაზე , რომელიც თავის ვაჟს უსმენს . 
 განვიხილოთ ეს მაგალითები . 
 იესომ თქვა : „ რომელიმე თქვენგანს მეგობარი რომ ჰყავდეს , შუაღამისას მიადგეს მას და უთხრას , მეგობარო , სამი პური მასესხე , მეგობარი მომივიდა ნამგზავრი და არაფერი მაქვს , რომ სუფრა გავუშალოო , მან კი შიგნიდან გამოსძახოს , ნუ მაწუხებ , კარი ჩაკეტილია , ბავშვები ლოგინში მიწვანან , ვერ წამოვდგები , ვერაფერს მოგცემო , გეუბნებით : თუმცა მეგობარია , შეიძლება არ ადგეს და არაფერი მისცეს , მაგრამ თუ დაიჟინებს , უეჭველად ადგება და მისცემს მას ყველაფერს , რაც სჭირდება “ . 
 შემდეგ იესომ ახსნა , თუ როგორ უკავშირდება ეს მაგალითი ლოცვას . 
 მან თქვა : „ ამიტომ გეუბნებით : ითხოვეთ და მოგეცემათ , ეძებეთ და იპოვით , აკაკუნეთ და გაგეღებათ , რადგან ვინც ითხოვს , იღებს , ვინც ეძებს , პოულობს , და ვინც აკაკუნებს , გაეღება “ . 
 რას ვსწავლობთ ლოცვასთან დაკავშირებით მასპინძლის შესახებ მოყვანილი მაგალითიდან ? 
 ამ მაგალითში მოყვანილი მამაკაცის შემთხვევა ნათლად გვიჩვენებს , როგორ უნდა ვილოცოთ . 
 ყურადღება მიაქციეთ , იესომ აღნიშნა , რომ ამ მამაკაცმა მიიღო ის , რაც სჭირდებოდა , რადგან „ დაჟინებით “ ითხოვდა . 
 ბერძნული სიტყვა , რომელიც „ დაჟინებად “ არის ნათარგმნი , ერთხელ გვხვდება ბიბლიაში და სიტყვასიტყვით ნიშნავს „ უსირცხვილობას “ . 
 უსირცხვილობა უარყოფითი თვისებაა , მაგრამ უსირცხვილობა ანუ დაჟინება დადებით თვისებად შეიძლება ჩაითვალოს , თუ ადამიანი მას კარგი მიზნის განსახორციელებლად ავლენს . 
 იმავეს თქმა შეიძლება ზემოაღნიშნულ მაგალითში მოხსენიებულ მასპინძელზე . 
 მას არ შერცხვა , დაჟინებით მოეთხოვა ის , რაც სჭირდებოდა . 
 რაკი იესომ მასპინძელი ჩვენთვის მაგალითად მოიყვანა , აქედან ვსწავლობთ , რომ დაჟინებით უნდა ვილოცოთ . 
 იეჰოვას სურს , რომ გამუდმებით ‘ ვითხოვოთ , ვეძებოთ და ვაკაკუნოთ ’ . 
 ის მისცემს „ წმინდა სულს მათ , ვინც სთხოვს ! “ . 
 რამდენად მნიშვნელოვანი იყო სტუმართმოყვარეობის გამოვლენა იესოს დროს ? 
 იესომ არა მარტო ის გვიჩვენა , რომ დაჟინებით უნდა ვილოცოთ , არამედ ისიც , თუ რატომ უნდა ვილოცოთ . 
 უკეთესად რომ გავიგოთ ეს მაგალითი , საჭიროა მხედველობაში მივიღოთ , თუ რა სერიოზულად ეკიდებოდნენ იესოს მსმენელები სტუმართმოყვარეობას . 
 წმინდა წერილებში იმის მრავალი შემთხვევაა ჩაწერილი , თუ როგორ ზრუნავდნენ მასპინძლები სტუმრებზე , განსაკუთრებით კი ღვთის მსახურები . 
 თუ ვინმე სტუმართმოყვარეობას არ გამოავლენდა , ეს დიდი სირცხვილი იყო . 
 მოდი მხედველობაში გვქონდეს ეს და კიდევ ერთხელ დავუბრუნდეთ იესოს მაგალითს . 
 რატომ არ ერიდება მასპინძელს , გააღვიძოს მეგობარი ? 
 მასპინძელთან სტუმარი შუაღამისას მიდის . 
 მასპინძელი თავს ვალდებულად თვლის , გაუმასპინძლდეს სტუმარს , მაგრამ ‘ არაფერი აქვს , რომ სუფრა გაუშალოს ’ . 
 მისი აზრით , მან სასწრაფოდ უნდა იმოქმედოს . 
 რადაც უნდა დაუჯდეს , მასპინძელმა პური უნდა იშოვოს . 
 ამიტომ ის მიდის თავის მეგობართან და არ ერიდება მისი გაღვიძება . 
 „ მეგობარო , სამი პური მასესხე “ , — ეუბნება მასპინძელი . 
 ის დაჟინებით სთხოვს მეგობარს მანამ , სანამ არ იღებს , რაც სჭირდება . 
 მხოლოდ ამის შემდეგ შეუძლია მას , იყოს კარგი მასპინძელი . 
 დაჟინებით ვითხოვოთ ის , რაც აუცილებლად გვჭირდება 
 რა აღგვძრავს , რომ ღმერთს დაჟინებით ვთხოვოთ წმინდა სული ? 
 ამ მაგალითიდან გამომდინარე , რატომ უნდა ვილოცოთ დაჟინებით ? 
 მასპინძელი დაჟინებით ითხოვდა პურს , რადგან თავს ვალდებულად თვლიდა , შეესრულებინა თავისი , როგორც მასპინძლის , მოვალეობა . 
 წინააღმდეგ შემთხვევაში ის ვერ იქნებოდა კარგი მასპინძელი . 
 მსგავსად ამისა , რადგან გვესმის , რომ ღვთის წმინდა სულის დახმარება აუცილებლად გვესაჭიროება ჩვენი ქრისტიანული მსახურების შესასრულებლად , უნდა ვილოცოთ და ვთხოვოთ ღმერთს , მოგვცეს წმინდა სული . 
 წმინდა სულის დახმარების გარეშე წარმატებას ვერ მივაღწევთ . 
 რას ვსწავლობთ ამ მაგალითიდან ? 
 თუ გვესმის , რომ ღვთის სული აუცილებლად გვჭირდება , ჩვენ უფრო დაჟინებით ვთხოვთ მას ღმერთს . 
 9 , 10 . 
 ა ) მოიყვანეთ მაგალითი , თუ რატომ უნდა ვთხოვოთ ღმერთს დაჟინებით წმინდა სული . 
 ბ ) რა კითხვა უნდა დავუსვათ საკუთარ თავს და რატომ ? 
 ეს მაგალითი უკეთესად რომ გაიგოთ , წარმოიდგინეთ ასეთი რამ : დავუშვათ , თქვენი ოჯახის წევრი შუაღამისას ავად გახდა . 
 წახვიდოდით და გააღვიძებდით ექიმს ? 
 რა თქმა უნდა არა , თუ ავადმყოფს სერიოზული არაფერი სჭირს . 
 მაგრამ , თუ მას გულის შეტევა აქვს , თქვენ ნამდვილად არ მოგერიდებოდათ ექიმის მოყვანა . 
 რატომ ? 
 იმიტომ , რომ ავადმყოფს სასწრაფოდ სჭირდება დახმარება და ექიმს დაუყოვნებლივ უნდა მიმართოთ . 
 თუ დროულ დახმარებას არ აღმოუჩენთ , ავადმყოფი შეიძლება დაიღუპოს . 
 მსგავსადვე , ჭეშმარიტ ქრისტიანებს გამუდმებით ესაჭიროებათ დახმარება , რადგან სატანა „ დაძრწის , როგორც მბრდღვინავი ლომი “ და ჩვენს გადაყლაპვას ცდილობს . 
 სულიერად ცოცხლები რომ დავრჩეთ , აუცილებლად გვჭირდება ღვთის წმინდა სული . 
 თუ ღმერთს დახმარებისთვის არ მივმართავთ , ეს დამღუპველი იქნება ჩვენთვის . 
 ამიტომ , დაჟინებით უნდა ვთხოვოთ ღმერთს , მოგვცეს წმინდა სული . 
 მხოლოდ ასეთ შემთხვევაში შევძლებთ ძალების შენარჩუნებას , რათა ‘ ბოლომდე მოვითმინოთ ’ . 
 აქედან გამომდინარე , ძალიან მნიშვნელოვანია , დროდადრო ვკითხოთ საკუთარ თავს : „ ნამდვილად დაჟინებით ვლოცულობ ? “ 
 როცა გვესმის , რომ აუცილებლად გვჭირდება ღვთის დახმარება , წმინდა სულის შესახებ უფრო დაჟინებით ვილოცებთ . 
 რა აღგვძრავს , ვილოცოთ რწმენით ? 
 როგორ დაუკავშირა იესომ მამისა და შვილის მაგალითი ლოცვას ? 
 იესოს მიერ მასპინძლის შესახებ მოყვანილი მაგალითი ყურადღებას ამახვილებს მასზე , ვინც ლოცულობს — მორწმუნე ადამიანზე . 
 შემდეგი მაგალითი კი ეხება მას , ვინც ლოცვებს ისმენს — იეჰოვა ღმერთს . 
 იესომ იკითხა : „ რომელი მამაა თქვენ შორის , რომ შვილმა თევზი სთხოვოს და თევზის ნაცვლად გველი მისცეს ? 
 ან კვერცხი სთხოვოს და მორიელი მიაწოდოს ? “ 
 შემდეგ იესო ამბობს : „ ამიტომ , თუკი თქვენ , ბოროტები , აძლევთ თქვენს შვილებს იმას , რაც კარგია , მით უმეტეს ზეციერი მამა მისცემს წმინდა სულს მათ , ვინც სთხოვს ! “ . 
 როგორ გვიჩვენებს მამისა და შვილის მაგალითი , რომ იეჰოვა მზად არის შეისმინოს ჩვენი ლოცვები ? 
 იესომ ამ მაგალითიდან გვიჩვენა , თუ როგორ უყურებს იეჰოვა მათ , ვინც ლოცვებით მიმართავს მას . 
 განვიხილოთ , რა განსხვავებაა ზემოთ მოყვანილ ორ მაგალითს შორის . 
 პირველ მაგალითში მოხსენიებული მამაკაცისგან განსხვავებით , რომელიც უხალისოდ დაეხმარა მეგობარს , იეჰოვა იმ მზრუნველ მშობელს ჰგავს , რომელიც სიხარულით ასრულებს შვილის თხოვნას . 
 შემდეგ იესომ დაგვანახვა განსხვავება მიწიერ მამასა და ზეციერ მამას შორის . 
 მან თქვა , რომ , თუ ხორციელი მამა , რომელიც მემკვიდრეობით მიღებული ცოდვის გამო „ ბოროტია “ , კარგს აძლევს შვილს , რამდენად მეტს გააკეთებს კეთილი ზეციერი მამა და მისცემს წმინდა სულს თავის თაყვანისმცემლებს . 
 რაში შეგვიძლია ვიყოთ დარწმუნებულნი , როცა იეჰოვას ლოცვით მივმართავთ ? 
 რას ვსწავლობთ ამ მაგალითიდან ? 
 შეგვიძლია დარწმუნებულნი ვიყოთ , რომ , როცა ზეციერ მამას წმინდა სულს ვთხოვთ , ის აუცილებლად შეგვისრულებს სათხოვარს . 
 როდესაც ღმერთს დაჟინებით მივმართავთ ლოცვით , იეჰოვა არასოდეს გვეტყვის : „ ნუ მაწუხებ , კარი ჩაკეტილია “ . 
 ამის საპირისპიროდ , იესომ თქვა : „ ითხოვეთ და მოგეცემათ , ეძებეთ და იპოვით , აკაკუნეთ და გაგეღებათ “ . 
 დიახ , იეჰოვა „ იმ დღესვე გვიპასუხებს , რა დღესაც მოვუხმობთ “ . 
 ა ) რა არასწორი თვალსაზრისი აქვს ზოგს , ვინც განსაცდელებს ხვდება ? 
 ბ ) განსაცდელების მიუხედავად , რატომ უნდა ვილოცოთ რწმენით ? 
 იესოს მიერ მოყვანილი მზრუნველი მშობლის მაგალითი , აგრეთვე ყურადღებას ამახვილებს იეჰოვას სიკეთეზე , რომელიც ბევრად აღემატება ნებისმიერი მშობლის სიკეთეს . 
 ამიტომ , არასოდეს უნდა ვიფიქროთ , რომ იეჰოვა უკმაყოფილოა ჩვენით და განსაცდელებსაც სწორედ ამიტომ ვხვდებით . 
 სინამდვილეში ჩვენს მთავარ მოწინააღმდეგეს , სატანას , სურს გვაფიქრებინოს , რომ განსაცდელები იეჰოვასგან მომდინარეობს . 
 ბიბლია უარყოფს ასეთ თვალსაზრისს . 
 იეჰოვა ‘ არავის სცდის ბოროტებით ’ . 
 ღმერთი „ გველისა “ და „ მორიელის “ მსგავს განსაცდელებს არ გვატეხს თავს . 
 ჩვენი ზეციერი მამა ‘ აძლევს იმას , რაც კარგია , ვინც სთხოვს ’ . 
 მართლაც , რაც უფრო მეტად ჩავწვდებით იეჰოვას სიკეთეს და იმას , რომ მზად არის , დაგვეხმაროს , მით უფრო მეტად ვიქნებით აღძრულნი , რწმენით ვილოცოთ . 
 თუ ასე მოვიქცევით , ჩვენც შეგვეძლება იმის თქმა , რაც ფსალმუნმომღერალმა თქვა : „ ნამდვილად მომისმინა ღმერთმა , ყურად იღო ჩემი ლოცვის ხმა “ . 
 როგორ გვეხმარება წმინდა სული 
 ა ) რას დაჰპირდა იესო თავის მოწაფეებს ? 
 ბ ) რა არის ის ერთ - ერთი მხარე , რაშიც გვეხმარება წმინდა სული ? 
 სიკვდილამდე ცოტა ხნით ადრე იესომ კიდევ ერთხელ გაუსვა ხაზი იმას , რაშიც მოწაფეებს ზემოხსენებული მაგალითებით არწმუნებდა . 
 ის წმინდა სულზე ლაპარაკობდა , როცა თქვა : „ მე ვთხოვ მამას და ის მოგცემთ სხვა დამხმარეს , რათა მარადიულად თქვენთან იყოს “ . 
 იესო დაჰპირდა მათ დამხმარეს ანუ წმინდა სულს , რომელიც მუდამ თავის მიმდევრებთან იქნებოდა . 
 ეს სული ჩვენ დღესაც გვეხმარება . 
 რომელია ის ერთ - ერთი მნიშვნელოვანი მხარე , რაშიც წმინდა სულის მხარდაჭერას ვგრძნობთ ? 
 ის სხვადასხვა განსაცდელის გადატანაში გვეხმარება . 
 როგორ ? 
 მოციქულმა პავლემ , რომელიც განსაცდელებს ხვდებოდა , კორინთელ ქრისტიანებს მისწერა , თუ როგორ ეხმარებოდა წმინდა სული . 
 მოდი მოკლედ განვიხილოთ , თუ რა დაწერა მან . 
 როგორ შეიძლება , ისეთივე მდგომარეობაში აღმოვჩნდეთ , როგორშიც პავლე იყო ? 
 თავდაპირველად , პავლემ თანამორწმუნეებს უთხრა , რომ ‘ სხეულში ეკალი ჰქონდა ’ , რაც მისთვის ერთ - ერთი განსაცდელი იყო . 
 შემდეგ მან თქვა : „ სამჯერ შევევედრე უფალს [ იეჰოვას ] , რომ მოეშორებინა იგი “ . 
 მუდარის მიუხედავად პავლეს „ ეკალი “ არ მოშორებია . 
 შეიძლება თქვენც მსგავს სიტუაციაში ხართ . 
 პავლეს მსგავსად შეიძლება დაჟინებით და რწმენით ლოცულობთ , რომ იეჰოვამ გაგათავისუფლოთ განსაცდელისგან , მაგრამ არაერთი თხოვნის მიუხედავად პრობლემა გადაუჭრელი რჩება . 
 ნიშნავს ეს იმას , რომ იეჰოვა არ პასუხობს თქვენს ლოცვებს და მისი წმინდა სული არ გეხმარებათ ? 
 სრულიადაც არა ! . 
 ვნახოთ , რას ამბობს შემდეგ მოციქული პავლე . 
 როგორ უპასუხა ღმერთმა პავლეს ლოცვებს ? 
 ლოცვის საპასუხოდ იეჰოვამ პავლეს უთხრა : „ გეყოფა ჩემი წყალობა , რადგან სისუსტეში ხდება სრულყოფილი ჩემი ძალა “ . 
 პავლემ დაწერა : „ ამიტომ უდიდესი სიამოვნებით ვიამაყებ ჩემი სისუსტეებით , რათა კარავივით გადამეფაროს ქრისტეს ძალა “ . 
 პავლე გრძნობდა , რომ ქრისტეს მეშვეობით ღმერთი იცავდა მას და მისი ძალა კარავივით ჰქონდა გადაფარებული . 
 დღეს იეჰოვა ასეთი სახით პასუხობს ჩვენს ლოცვებს . 
 ღმერთი იცავს თავის მსახურებს , ასე ვთქვათ , კარავს შლის მათზე . 
 რატომ შეგვიძლია განსაცდელების ატანა ? 
 წვიმას და ქარს კარავი , რა თქმა უნდა , ვერ აჩერებს , მაგრამ ის გარკვეულწილად იცავს ადამიანს , რომელიც კარავშია . 
 მართალია , ჩვენი თავშესაფარი , „ ქრისტეს ძალა “ , არ გვარიდებს განსაცდელებსა და სირთულეებს , რომლებსაც ვხვდებით , მაგრამ ის სულიერად გვიცავს ამ ქვეყნიერებისა და მისი მმართველის , სატანის , შემოტევებისგან . 
 ასე რომ , თუ ისეთი განსაცდელის ატანა გიწევთ , რომელიც ‘ არ გშორდებათ ’ , დარწმუნებული იყავით , რომ იეჰოვა ხედავს თქვენს მდგომარეობას და პასუხობს თქვენი ‘ ყვირილის ხმას ’ . 
 პავლემ დაწერა : „ ღმერთი ერთგულია და არ დაუშვებს ისეთ ცდუნებას , რომელიც თქვენს შესაძლებლობას აღემატება , და გამოსავალსაც მოგცემთ , რომ მოითმინოთ “ . 
 რა უნდა გავაკეთოთ და რატომ ? 
 უღვთო ქვეყნიერების ამ ‘ ბოლო დღეებში ძნელად ასატანი დრო დადგებოდა ’ . 
 მიუხედავად ამისა , ღვთის მსახურებისთვის შეუძლებელი არ არის ამ დროსთან გამკლავება . 
 რატომ ? 
 იმიტომ , რომ იეჰოვა თავის თაყვანისმცემლებს , რომლებიც დაჟინებითა და რწმენით მიმართავენ მას , უხვად აძლევს წმინდა სულს , რათა მხარი დაუჭიროს და დაიცვას ისინი . 
 მოდი ყოველდღიურად ვთხოვოთ ღმერთს ლოცვაში წმინდა სული . 
 როგორ უპასუხებდით ? 
 • რა უნდა გავაკეთოთ , რომ ღვთის წმინდა სული მივიღოთ ? 
 • რატომ შეგვიძლია გვჯეროდეს , რომ ღმერთი გვიპასუხებს ლოცვებზე და მოგვცემს წმინდა სულს ? 
 • როგორ გვეხმარება წმინდა სული განსაცდელების ატანაში ? 
 [ სურათი 21 გვერდზე ] 
 რას ვსწავლობთ იესოს მაგალითიდან , რომელშიც მასპინძელი დაჟინებით ითხოვს დახმარებას ? 
 [ სურათი 22 გვერდზე ] 
 დაჟინებით სთხოვთ ღმერთს ლოცვაში წმინდა სულს ? 
 [ სურათი 23 გვერდზე ] 
 რა შეგვიძლია ვისწავლოთ იეჰოვას შესახებ მზრუნველი მშობლის მაგალითიდან ? 
 იეჰოვა ‘ გააჩენს სამართალს ’ 
 „ განა ღმერთი არ გაუჩენს სამართალს თავის რჩეულებს , რომლებიც დღედაღამ შეღაღადებენ ? “ . 
 ვისი მაგალითებია გამამხნევებელი თქვენთვის და რატომ ? 
 მთელ მსოფლიოში იეჰოვას მოწმეებს შორის არიან ისეთები , რომლებიც მრავალი წელია , რაც იეჰოვას ერთგულად ემსახურებიან . 
 იცნობთ ასეთ და - ძმებს ? 
 შესაძლოა გახსენდებათ ხანდაზმული და , რომელიც დიდი ხნის წინ მოინათლა და იშვიათად აცდენს კრების შეხვედრებს ; ან ასაკოვანი ძმა , რომელიც ყოველკვირეულად აქტიურად თანამშრომლობს კრებასთან სამქადაგებლო მსახურებაში და ამას უკვე მრავალი წელია აკეთებს . 
 ამ ერთგული ქრისტიანებიდან მრავალი ფიქრობდა , რომ არმაგედონი დღეისთვის უკვე მომხდარი იქნებოდა . 
 მაგრამ ეს უსამართლო ქვეყნიერება კვლავაც არსებობს . 
 მიუხედავად ამისა , არც იეჰოვას დაპირებებისადმი მათი ნდობა შესუსტებულა და არც მათი გადაწყვეტილება , ‘ ბოლომდე მოითმინონ ’ . 
 იეჰოვას ასეთი ერთგული მსახურების მტკიცე რწმენა ნამდვილად გამამხნევებელია მთელი კრებისთვის . 
 რა სამწუხარო შემთხვევები ხდება ? 
 ზოგჯერ შეიძლება პირიქით ხდებოდეს . 
 ზოგი ქრისტიანი წლების განმავლობაში ემსახურებოდა ღმერთს , მაგრამ თანდათანობით იეჰოვასადმი მათი რწმენა შესუსტდა და ქრისტიანულ კრებასთან კავშირი გაწყვიტეს . 
 სამწუხაროა , რომ ისინი ჩამოშორდნენ იეჰოვას . 
 ჩვენ მთელი გულით გვსურს , დავეხმაროთ ‘ დაკარგულ ცხვარს ’ , დაუბრუნდეს სამწყსოს . 
 და მაინც , მაშინ როცა ზოგი რწმენას კარგავს , ბევრი ღვთის ერთგული რჩება . 
 ამიტომაც წამოიჭრება კითხვები : რა ეხმარება მრავალს , იეჰოვას დაპირებებისადმი რწმენა შეინარჩუნოს ? 
 რა განგვიმტკიცებს იმის რწმენას , რომ ‘ იეჰოვას დიდი დღე ’ ახლოსაა ? . 
 განვიხილოთ ლუკას სახარებაში მოცემული მაგალითი . 
 გაფრთხილება მათთვის , ვინც ‘ კაცის ძის მოსვლის დროს ’ ცხოვრობს 
 განსაკუთრებით ვის შეეხებოდა მაგალითი ქვრივსა და მოსამართლეზე და რატომ ? 
 ლუკას სახარების მე - 18 თავში იესოს მოჰყავს მაგალითი ქვრივსა და მოსამართლეზე . 
 ეს მასპინძლის შესახებ იმ მაგალითის მსგავსია , რომელიც წინა სტატიაში განვიხილეთ . 
 მაგრამ კონტექსტი გვიჩვენებს , რომ მაგალითი ქვრივსა და მოსამართლეზე განსაკუთრებით შეეხებოდა მათ , ვინც იცხოვრებდა იმ დროს , როცა კაცის ძე მოვიდოდა სამეფო ძალაუფლებით . 
 ეს დრო 1914 წლიდან დაიწყო * . 
 რა თქვა იესომ , ვიდრე ლუკას მე - 18 თავში ჩაწერილ მაგალითს მოიყვანდა ? 
 ვიდრე იესო მაგალითს მოიყვანდა , მან აღნიშნა , რომ მისი სამეფო ძალაუფლებით მოსვლა ისეთივე აშკარა იქნებოდა , როგორც ელვა , რომელიც „ ანათებს ცის ერთი კიდიდან მეორე კიდემდე “ . 
 მიუხედავად ამისა , „ უკანასკნელ დროს “ მცხოვრები ხალხის უმრავლესობა ყურადღებას არ მიაქცევდა ამის უტყუარ მტკიცებას . 
 რატომ ? 
 იმავე მიზეზის გამო , რა მიზეზითაც ნოესა და ლოტის დროს ხალხმა უგულებელყო იეჰოვას გაფრთხილებები . 
 იმ დროს „ ჭამდნენ , სვამდნენ , ყიდულობდნენ , ყიდდნენ , რგავდნენ და აშენებდნენ “ მანამდე , ვიდრე ყველა არ მოისპო . 
 ისინი იმიტომ დაიხოცნენ , რომ ყოველდღიურ საქმეებში იყვნენ ჩაფლულნი და ღვთის ნებას არ ასრულებდნენ . 
 დღესაც ხალხი ანალოგიური საქმეებით არის დაკავებული და ვერ ხედავს იმის ნიშნებს , რომ ამ უღვთო ქვეყნიერების აღსასრული ახლოსაა . 
 ა ) ვის ეხებოდა იესოს გაფრთხილება და რატომ ? 
 ბ ) რატომ დაკარგა ზოგმა რწმენა ? 
 იესო წუხდა თავის მიმდევრებზე , რადგან იცოდა , რომ სატანის ქვეყნიერება მათზეც მოახდენდა გავლენას და ზოგი უკანაც კი დაბრუნდებოდა „ დარჩენილი ნივთებისთვის “ . 
 ასეთი რამ მართლაც დაემართა ზოგ ქრისტიანს . 
 წლების განმავლობაში ისინი ელოდნენ , თუ როდის გაანადგურებდა იეჰოვა ამ ბოროტ ქვეყნიერებას . 
 მაგრამ , რაკი არმაგედონი არ მოხდა იმ დროს , როცა მას ელოდნენ , მათ ენთუზიაზმი დაკარგეს და გაუნელდათ იმის რწმენა , რომ იეჰოვას სასამართლოს დღე ახლოსაა . 
 მათ დაკარგეს მსახურების ხალისი და თანდათანობით იმდენად ჩაეფლნენ ყოველდღიურ საქმეებში , რომ ძალიან მცირე დროს უთმობდნენ სულიერ საკითხებს . 
 დროთა განმავლობაში ისინი , ასე ვთქვათ , ‘ დარჩენილ ნივთებს დაუბრუნდნენ ’ . 
 რა სამწუხაროა ! 
 საჭიროა , ‘ ყოველთვის ვილოცოთ ’ 
 6 — 8 . 
 ა ) მოკლედ მოყევით ქვრივისა და მოსამართლის მაგალითი . 
 ბ ) რას გაუსვა ხაზი იესომ ამ მაგალითით ? 
 რა უნდა გავაკეთოთ , რომ იეჰოვას დანაპირებისადმი ნდობა არ შეგვისუსტდეს ? . 
 იესომ ეს საკითხი სწორედ მას შემდეგ წამოჭრა , რაც მოწაფეები გააფრთხილა , რომ სატანის ბოროტ ქვეყნიერებას არ დაბრუნებოდნენ . 
 ლუკა მოგვითხრობს , რომ იესომ მოწაფეებს „ მაგალითი მოუყვანა იმაზე , რომ საჭიროა ყოველთვის ილოცონ და სულით არ დაეცნენ “ . 
 მან თქვა : « ერთ ქალაქში იყო ერთი მოსამართლე , რომელსაც ღვთისა არ ეშინოდა და პატივს არავის სცემდა . 
 იმავე ქალაქში ცხოვრობდა ერთი ქვრივი , რომელიც განუწყვეტლივ დადიოდა მასთან და სთხოვდა , მე და ჩემი მომჩივანი სამართლიანად განგვსაჯეო . 
 მოსამართლე დიდხანს უარობდა , მაგრამ მერე გულში თქვა : „ ღვთისა არ მეშინია და პატივს არავის ვცემ , მაგრამ , რადგან ამ ქვრივმა ასე შემაწუხა , გავუჩენ სამართალს , რომ აღარ მოვიდეს და ბოლო არ მომიღოს “ » . 
 როცა თხრობა დაამთავრა , იესომ აღნიშნა : „ გაიგეთ , რა თქვა უმართლო მოსამართლემ ? 
 განა ღმერთი არ გაუჩენს სამართალს თავის რჩეულებს , რომლებიც დღედაღამ შეღაღადებენ , თუმცა სულგრძელია მათ მიმართ ? 
 გეუბნებით : მალე გაუჩენს მათ სამართალს . 
 მაგრამ პოვებს კაცის ძე რწმენას დედამიწაზე , როცა მოვა ? “ . 
 „ სამართლიანად განგვსაჯე “ 
 რაზე ამახვილებს ყურადღებას ქვრივისა და მოსამართლის მაგალითი ? 
 ჩვენთვის ნათელია , რის თქმა უნდოდა იესოს ამ თვალსაჩინო მაგალითით . 
 ამას ვიგებთ როგორც მაგალითში მოყვანილი მოქმედი პირებისგან , ისე იესოს სიტყვებიდან . 
 ქვრივი ევედრებოდა მოსამართლეს : „ სამართლიანად განგვსაჯე “ . 
 მოსამართლემ კი თქვა : „ გავუჩენ სამართალს “ . 
 იესომ დასვა კითხვა : ‘ განა ღმერთი არ გააჩენს სამართალს ? ’ 
 და შემდეგ იეჰოვას შესახებ თქვა : „ მალე გაუჩენს მათ სამართალს “ . 
 მაგრამ , როდის ‘ გააჩენს ღმერთი სამართალს ’ ? 
 ა ) როდის აღსრულდა სამართალი პირველ საუკუნეში ? 
 ბ ) როდის და როგორ აღსრულდება სამართალი ღვთის ხალხისთვის დღეს ? 
 პირველ საუკუნეში ‘ დრო , როცა უნდა აღსრულებულიყო სამართალი ’ ( ანუ „ შურისგების დღეები “ , კიკნაძისა და სონღულაშვილის თარგმანი ) დადგა ახ . 
 წ . 
 70 წელს , როდესაც იერუსალიმი და ტაძარი განადგურდა . 
 დღეს კი ღვთის ხალხისთვის სამართალი აღსრულდება „ იეჰოვას დიდ დღეს “ . 
 იმ დროს იეჰოვა ‘ მიუზღავს მათ , ვინც მის ხალხს აგდებს გასაჭირში ’ . 
 ეს მოხდება მაშინ , როცა იესო ქრისტე „ შურს იძიებს მათზე , ვინც არ იცნობს ღმერთს და ვინც არ ემორჩილება სასიხარულო ცნობას ჩვენი უფლის იესოს შესახებ “ . 
 რა გაგებით მოვა სასამართლოს დღე „ მალე “ ? 
 მაგრამ , როგორ უნდა გავიგოთ იესოს სიტყვები , რომლებითაც გვარწმუნებს , რომ იეჰოვა „ მალე “ აღასრულებს სამართალს ? 
 ღვთის სიტყვა გვიჩვენებს , რომ , „ თუმცა [ იეჰოვა ] სულგრძელია “ , ის დანიშნულ დროს გააჩენს სამართალს . 
 ნოეს წარღვნის დროს ბოროტები მაშინვე განადგურდნენ . 
 ლოტის დღეებში ციდან წამოსულმა ცეცხლმა ბოროტები მოსპო . 
 იესომ თქვა : „ ასევე იქნება იმ დღეს , როცა კაცის ძე გამოცხადდება “ . 
 ბოროტები კვლავ ‘ მოულოდნელად განადგურდებიან ’ . 
 ნამდვილად , ჩვენ შეგვიძლია დარწმუნებულნი ვიყოთ , რომ იეჰოვა არ დაუშვებს , სატანის ქვეყნიერებამ ერთი დღითაც მეტ ხანს იარსებოს , ვიდრე ამას ღვთის სამართლიანობა მოითხოვს . 
 „ ღმერთი გააჩენს სამართალს “ 
 12 , 13 . 
 ა ) რას ვსწავლობთ ღვთის შესახებ იესოს მაგალითიდან ქვრივსა და მოსამართლეზე ? 
 ბ ) რატომ უნდა ვიყოთ დარწმუნებულნი , რომ იეჰოვა შეისმენს ჩვენს ლოცვებს და სამართალს გაგვიჩენს ? 
 იესოს მიერ მოყვანილი მაგალითი ქვრივსა და მოსამართლეზე სხვა მნიშვნელოვან მხარეებზეც ამახვილებს ყურადღებას . 
 ამ მაგალითის მოყვანისას იესომ თქვა : „ გაიგეთ , რა თქვა უმართლო მოსამართლემ ? 
 განა ღმერთი არ გაუჩენს სამართალს თავის რჩეულებს ? “ 
 რასაკვირველია , იესო არ ადარებდა იეჰოვას ამ მოსამართლეს , თითქოს ღმერთი ასე ექცეოდეს თავის თაყვანისმცემლებს . 
 პირიქით , იესომ ხაზი გაუსვა მოსამართლესა და ღმერთს შორის არსებულ სხვაობას და ამით თავის მიმდევრებს იეჰოვას შესახებ მნიშვნელოვანი რამ ასწავლა . 
 რა სხვაობაა ღმერთსა და მოსამართლეს შორის ? 
 იესოს მაგალითში მოსამართლე „ უმართლო “ იყო , ღმერთი კი „ მართალი მოსამართლეა “ . 
 მოსამართლეს არ აინტერესებდა ქვრივი , როგორც პიროვნება , მაგრამ იეჰოვა დაინტერესებულია თითოეული ადამიანით . 
 მოსამართლეს არ სურდა ქვრივის დახმარება , მაგრამ იეჰოვას არა თუ სურს , არამედ ის მზად არის , დაეხმაროს ყველა თავის მსახურს . 
 რას ვსწავლობთ აქედან ? 
 თუკი უმართლო მოსამართლემ შეისმინა ქვრივის თხოვნა და სამართალი გაუჩინა მას , მით უფრო იეჰოვა შეისმენს თავისი ხალხის ლოცვებს და უეჭველად გაუჩენს მათ სამართალს . 
 რატომ არ უნდა დავკარგოთ იმის რწმენა , რომ სასამართლოს დღე დადგება ? 
 ამიტომ , ვისაც იეჰოვას სასამართლოს დღის მოსვლის რწმენა უნელდება , ის ძალიან დიდ შეცდომას უშვებს . 
 რატომ ? 
 როდესაც ასეთი ადამიანი კარგავს იმის რწმენას , რომ „ იეჰოვას დიდი დღე “ ახლოსაა , ამით იეჰოვას უნდობლობას უცხადებს და ფიქრობს , რომ ღმერთი არ შეასრულებს თავის დანაპირებს . 
 მაგრამ არავის შეუძლია დაამტკიცოს , რომ ღმერთი არ ასრულებს თავის სიტყვას . 
 ღვთის ერთგულება კი არ უნდა დავაყენოთ ეჭვქვეშ , არამედ საკუთარ თავს უნდა ვკითხოთ : დავრჩები კი პირადად მე ერთგული ? 
 სწორედ ეს კითხვა წამოჭრა იესომ თავისი მაგალითის ბოლოს . 
 „ პოვებს კაცის ძე ასეთ რწმენას დედამიწაზე ? “ 
 ა ) რა შეკითხვა დასვა იესომ და რატომ ? 
 ბ ) რა კითხვა უნდა დავუსვათ საკუთარ თავს ? 
 იესომ დამაფიქრებელი კითხვა დასვა : „ პოვებს კაცის ძე ასეთ რწმენას დედამიწაზე , როცა მოვა ? “ . 
 ამ სიტყვებში იესო ზოგად რწმენას კი არ გულისხმობდა , არამედ კონკრეტულს — ისეთს , როგორიც ქვრივს ჰქონდა . 
 იესოს პასუხი არ გაუცია საკუთარ კითხვაზე . 
 მან ეს კითხვა იმ მიზნით დასვა , რომ მოწაფეები დაფიქრებულიყვნენ , ჰქონდათ თუ არა ასეთი რწმენა . 
 ხომ არ უსუსტდებოდათ მათ რწმენა ? 
 იმ საშიშროების წინაშე ხომ არ იდგნენ , რომ დაბრუნებოდნენ იმას , რაც ერთ დროს მიატოვეს ? 
 თუ პირიქით , ქვრივი ქალის მსგავსი რწმენა ჰქონდათ ? 
 ჩვენც უნდა დავუსვათ საკუთარ თავს კითხვა : როგორ რწმენას პოვებს „ კაცის ძე “ ჩემში ? 
 როგორი რწმენა ჰქონდა ქვრივს ? 
 მათ შორის რომ ვიყოთ , ვისაც იეჰოვა სამართალს გაუჩენს , საჭიროა ქვრივის მსგავსი რწმენა გვქონდეს . 
 როგორი რწმენა ჰქონდა მას ? 
 მან იმით გამოავლინა რწმენა , რომ , „ განუწყვეტლივ დადიოდა [ მოსამართლესთან ] და სთხოვდა . . . 
 სამართლიანად განგვსაჯეო “ . 
 ქვრივი გამუდმებით სთხოვდა სამართლის გაჩენას უმართლო კაცს . 
 მსგავსად ამისა , ღვთის მსახურები დარწმუნებულები უნდა იყვნენ , რომ იეჰოვა გაუჩენს მათ სამართალს , თუნდაც მანამდე იმაზე მეტი დრო გავიდეს , ვიდრე მათ ჰგონიათ . 
 გარდა ამისა , ღვთის მსახურები იმით გამოხატავენ ღვთის დანაპირებისადმი თავიანთ რწმენას , რომ დაჟინებით ლოცულობენ — ‘ დღედაღამ შეღაღადებენ იეჰოვას ’ . 
 თუ ქრისტიანი აღარ ლოცულობს იმაზე , რომ ღმერთმა სამართალი გაუჩინოს , ამით ეჭვი შეაქვს , რომ ღმერთი თავისი ხალხის სასარგებლოდ იმოქმედებს . 
 რატომ უნდა ვილოცოთ გამუდმებით და გვწამდეს , რომ იეჰოვას სასამართლოს დღე აუცილებლად დადგება ? 
 თუ მხედველობაში მივიღებთ იმას , რა ვითარებაში იმყოფებოდა ქვრივი , დავინახავთ , რომ ჩვენ უფრო მეტი მიზეზი გვაქვს , გამუდმებით ვილოცოთ . 
 ვნახოთ , რა განსხვავებაა მისსა და ჩვენს მდგომარეობას შორის . 
 ქვრივი მიდიოდა მოსამართლესთან მიუხედავად იმისა , რომ არავინ ურჩევდა მას , ასე მოქცეულიყო ; ჩვენ კი ღვთის სიტყვა მოგვიწოდებს , ‘ გამუდმებით ვილოცოთ ’ . 
 ქვრივს არ ჰქონდა იმის გარანტია , რომ მოსამართლე შეისმენდა მის თხოვნას , იეჰოვა კი გვარწმუნებს , რომ სამართალს გაგვიჩენს . 
 თავისი წინასწარმეტყველის პირით იეჰოვამ განაცხადა : „ რომც დაყოვნდეს , დაელოდე , რადგან უეჭველად შესრულდება , არ დააგვიანდება “ . 
 ქვრივს არ ჰყავდა დამხმარე , რომელიც შუამავლობას გაუწევდა , ჩვენ კი გვყავს ძლიერი დამხმარე , იესო , რომელიც „ ღვთის მარჯვნივ არის და გვშუამავლობს კიდეც “ . 
 აქედან გამომდინარე , თუკი ქვრივი , მიუხედავად მისი რთული მდგომარეობისა , განუწყვეტლივ მიმართავდა მოსამართლეს თხოვნით იმ იმედით , რომ ის სამართალს გაუჩენდა , რამდენად მეტად უნდა გვწამდეს ჩვენ , რომ იეჰოვას სასამართლოს დღე აუცილებლად დადგება ! 
 როგორ გაგვიძლიერებს რწმენას ლოცვა და როგორ დაგვეხმარება , რომ ღმერთმა სამართალი გაგვიჩინოს ? 
 ქვრივის მაგალითიდან ვსწავლობთ , რომ ლოცვასა და რწმენას შორის მჭიდრო კავშირი არსებობს და რომ გამუდმებული ლოცვებით შეგვიძლია წინააღმდეგობა გავუწიოთ იმას , რაც რწმენას შეგვისუსტებდა . 
 რასაკვირველია , ეს იმას არ ნიშნავს , რომ ფორმალური ლოცვები დაეხმარება ადამიანს , რწმენა არ დაკარგოს . 
 ჩვენ გვესმის , რომ მთლიანად ღმერთზე ვართ დამოკიდებული , და ამიტომაც ვლოცულობთ ; ეს კი ღმერთთან გვაახლოებს და რწმენას გვიძლიერებს . 
 და რაკი რწმენა აუცილებელია ხსნისთვის , ამიტომაც იესომ მოუწოდა თავის მოწაფეებს , ‘ ყოველთვის ელოცათ და სულით არ დაცემულიყვნენ ’ . 
 მართლაც , „ იეჰოვას დიდი დღის “ დადგომა არ არის დამოკიდებული ჩვენს ლოცვებზე — ის აუცილებლად მოვა , ვილოცებთ ამისთვის თუ არა . 
 მაგრამ , გაგვიჩენს თუ არა ღმერთი პირადად ჩვენ სამართალს და გადავრჩებით თუ არა ღვთის ომში , ნამდვილად დამოკიდებულია ჩვენს რწმენასა და იმაზე , როგორ ვლოცულობთ . 
 როგორ ცხადვყოფთ , რომ მტკიცედ გვწამს იესოს სიტყვების : ‘ ღმერთი გაუჩენს სამართალს თავის რჩეულებს ’ ? 
 როგორც გვახსოვს , იესომ დასვა კითხვა : „ პოვებს კაცის ძე ასეთ რწმენას დედამიწაზე , როცა მოვა ? “ 
 როგორ უპასუხებდით ამ დამაფიქრებელ კითხვას ? 
 გვიხარია , რომ დღეს იეჰოვას მილიონობით ერთგული მსახური მთელ მსოფლიოში თავისი ლოცვებით , მოთმინებითა და შეუპოვრობით ცხადყოფს , რომ ასეთი რწმენა აქვს ! 
 ამგვარად , იესოს კითხვას დადებითი პასუხი ეცემა ! 
 მართლაც , მიუხედავად იმ უსამართლობისა , რომელსაც დღეს სატანის ქვეყნიერებაში ვაწყდებით , ჩვენ მტკიცედ გვწამს , რომ ღმერთი „ გაუჩენს სამართალს თავის რჩეულებს “ . 
 [ სქოლიოები ] 
 ამ მაგალითის უკეთესად გაგებაში დაგეხმარებათ ლუკას 17 : 22 — 33 - ის წაკითხვა . 
 ყურადღება მიაქციეთ , როგორ უკავშირდება ლუკას 17 : 22 , 24 , 30 - ში „ კაცის ძის “ შესახებ მოცემული ინფორმაცია ლუკას 18 : 8 - ში წამოჭრილ კითხვას . 
 გახსოვთ ? 
 • რატომ დაკარგა ზოგმა ქრისტიანმა რწმენა ? 
 • რატომ შეგვიძლია მტკიცედ გვწამდეს , რომ იეჰოვას სასამართლოს დღე მალე დადგება ? 
 • რატომ უნდა ვილოცოთ გამუდმებით ? 
 • როგორ დაგვეხმარება დაჟინებით ლოცვა , რომ არ დავკარგოთ რწმენა ? 
 [ სურათი 26 გვერდზე ] 
 რაზე მახვილდება ყურადღება ქვრივისა და მოსამართლის მაგალითში ? 
 [ სურათები 29 გვერდზე ] 
 დღეს მილიონებს მტკიცედ სწამთ , რომ ღმერთი ‘ გაუჩენს მათ სამართალს ’ . 
 „ სულ გახარებული იქნები “ 
 „ იზეიმე დღესასწაული იეჰოვასთვის . . . 
 და სულ გახარებული იქნები “ . 
 ა ) რა საკამათო საკითხები წამოჭრა სატანამ ? 
 ბ ) რა იწინასწარმეტყველა იეჰოვამ ადამისა და ევას ურჩობის შემდეგ ? 
 სატანის წაქეზებით ადამი და ევა ეურჩნენ თავიანთ შემოქმედს . 
 იმ დროს სატანამ ორი მნიშვნელოვანი საკამათო საკითხი წამოჭრა . 
 პირველი , მან ეჭვქვეშ დააყენა იეჰოვას სიმართლე და მისი მმართველობის სამართლიანობა ; მეორე , სატანის აზრით , ადამიანები ღმერთს გამორჩენის მიზნით ემსახურებიან . 
 ეს უკანასკნელი უფრო ცხადი გახდა იობის დროს . 
 იეჰოვამ მალევე მიიღო ზომები ამ საკითხების მოსაგვარებლად . 
 ადამი და ევა ჯერ ისევ ედემის ბაღში იყვნენ , როცა იეჰოვამ იწინასწარმეტყველა , როგორ გააკეთებდა ამას . 
 მან იწინასწარმეტყველა შთამომავლის მოსვლა ; ეს შთამომავალი თავს გაუჭეჭყავდა სატანას მას შემდეგ , რაც სატანა ქუსლს დაუგესლავდა მას . 
 როგორ ჰფენდა იეჰოვა ნათელს დაბადების 3 : 15 - ში ჩაწერილ წინასწარმეტყველებას ? 
 დროთა განმავლობაში იეჰოვა ნათელს ჰფენდა ამ წინასწარმეტყველებას , რითაც მიანიშნებდა , რომ ის აუცილებლად შესრულდებოდა . 
 მაგალითად , ღმერთი აბრაამს დაჰპირდა , რომ აღთქმული შთამომავალი მის საგვარეულო ხაზში მოვიდოდა . 
 აბრაამის შვილიშვილი იაკობი ისრაელის თორმეტი ტომის წინაპარი გახდა . 
 ძვ . 
 წ . 
 1513 წელს ისრაელი ერად ჩამოყალიბდა და იეჰოვამ მათ კანონთა კრებული მისცა . 
 კანონის თანახმად , მათ ყოველწლიური დღესასწაულების აღნიშვნაც მოეთხოვებოდათ . 
 როგორც მოციქულმა პავლემ აღნიშნა , ეს დღესასწაულები „ მომავლის ჩრდილი “ იყო . 
 ისინი იმის პირველსახე იყო , თუ როგორ შესრულდებოდა იეჰოვას განზრახვა აღთქმულ შთამომავალზე . 
 ისრაელები დიდი სიხარულით აღნიშნავდნენ ამ დღესასწაულებს . 
 მათი მოკლე მიმოხილვა იეჰოვას აღთქმებისადმი რწმენას განგვიმტკიცებს . 
 აღთქმული შთამომავლის მოსვლა 
 ვინ იყო აღთქმული შთამომავალი და როგორ დაიგესლა ის ქუსლში ? 
 წინასწარმეტყველების წარმოთქმიდან 4 000 წელზე მეტი გავიდა აღთქმული შთამომავლის , იესოს მოსვლამდე . 
 სრულყოფილმა იესომ სიკვდილამდე უმწიკვლობა შეინარჩუნა და სატანის ბრალდებების სიცრუე დაამტკიცა . 
 ვინაიდან იესო უცოდველი იყო , მის სიკვდილს უდიდესი ფასი ჰქონდა . 
 ამიტომ იესოს შეეძლო ერთგული ადამიანები ცოდვისა და სიკვდილისგან ეხსნა . 
 წამების ბოძზე იესოს სიკვდილი აღთქმული შთამომავლის ქუსლში დაგესვლას ნიშნავდა . 
 რა განასახიერებდა იესოს მსხვერპლს ? 
 იესო ახ . 
 წ . 
 33 წლის 14 ნისანს მოკვდა * . 
 ისრაელები 14 ნისანს დიდი სიხარულით აღნიშნავდნენ პასექის დღესასწაულს . 
 ყოველ წელს ამ დღესასწაულზე ოჯახში ჭამდნენ უნაკლო კრავის ხორცს . 
 ეს მათ შეახსენებდა , თუ რა როლს ასრულებდა კრავის სისხლი ისრაელი პირმშოების გადარჩენაში , როცა ძვ . 
 წ . 
 1513 წლის 14 ნისანს შემმუსვრელმა ანგელოზმა ეგვიპტელთა პირმშოებს მუსრი გაავლო . 
 საპასექო კრავი იესოს განასახიერებდა . 
 როგორც მოციქულმა პავლემ აღნიშნა „ შეწირულ იქნა ქრისტე , ჩვენი პასექი “ . 
 საპასექო კრავის სისხლის მსგავსად , იესოს სისხლმაც ბევრს მოუტანა ხსნა . 
 ‘ მკვდართაგან პირველი ნაყოფი ’ 
 5 , 6 . 
 ა ) როდის აღდგა იესო და კანონში რა იყო მისი აღდგომის წინასახეობა ? 
 ბ ) როგორ შეუწყო ხელი იესოს აღდგომამ დაბადების 3 : 15 - ის შესრულებას ? 
 მესამე დღეს იესო მკვდრეთით აღდგა , რათა მამისთვის თავისი მსხვერპლი წარედგინა . 
 იესოს აღდგომას სხვა დღესასწაული განასახიერებდა . 
 15 ნისანს უფუარობის დღესასწაული იწყებოდა . 
 16 ნისანს კი ისრაელებს ადრეული მოსავლიდან ქერის პირველმოწეული ძნა მღვდელთან მიჰქონდათ იეჰოვას წინაშე შესარხევად . 
 ახ . 
 წ . 
 33 წელს სწორედ 16 ნისანს იეჰოვამ ხელი შეუშალა სატანის ბოროტ განზრახვას , სამუდამოდ დაედუმებინა „ ერთგული და ჭეშმარიტი მოწმე “ . 
 იეჰოვამ ამ დღეს აღადგინა იესო და მისცა მას უკვდავება . 
 იესო გახდა „ სიკვდილის ძილით მიძინებულთა პირველი ნაყოფი “ . 
 ის აღარ მომკვდარა მათგან განსხვავებით , ვინც მანამდე აღდგა . 
 იესო ზეცაში იეჰოვას მარჯვნივ დაჯდა და ელოდა იმ დროს , როცა იეჰოვას ზეციერ სამეფოში გამეფდებოდა . 
 გამეფების შემდეგ იესომ მიიღო ძალაუფლება , თავი გაეჭეჭყა სატანისთვის , დაუძინებელი მტრისთვის , და გაენადგურებინა მისი შთამომავლობა . 
 აბრაამის შთამომავალთა რიცხვი იზრდება 
 რა იყო კვირების დღესასწაული ? 
 ედემის ბაღში იეჰოვას მიერ აღთქმული შთამომავალი იესო იყო , რომლის მეშვეობითაც ის ‘ ეშმაკის საქმეებს დაამსხვრევდა ’ . 
 მაგრამ იეჰოვამ აბრაამს მიანიშნა , რომ მისი შთამომავლობა ერთი ადამიანით კი არ შემოიფარგლებოდა , არამედ „ ცის ვარსკვლავებივითა და ზღვის ქვიშასავით “ გამრავლდებოდა . 
 ამ შთამომავლობის გამოჩენაზე მიანიშნებდა კიდევ ერთი დღესასწაული — კვირების დღესასწაული , რომელსაც ისრაელები 16 ნისანიდან 50 დღის გასვლის შემდეგ ზეიმობდნენ . 
 კანონში ეწერა : „ მეშვიდე შაბათის მომდევნო დღემდე დაითვალეთ ორმოცდაათი დღე და შესწირეთ იეჰოვას ახალი მარცვლეული შესაწირავი . 
 თქვენი საცხოვრებელი ადგილებიდან შესარხევ შესაწირავად მიიტანეთ ორი მეათედი ეფა წმინდად დაფქული ფქვილისგან გამომცხვარი ორი პური . 
 გაფუვდეს და ისე გამოცხვეს , როგორც პირველი ნაყოფი იეჰოვასთვის “ * . 
 რა ღირსშესანიშნავი მოვლენა მოხდა ახ . 
 წ . 
 33 წლის ორმოცდამეათე დღის დღესასწაულზე ? 
 იესოს დედამიწაზე ყოფნის დროს კვირების დღესასწაულს ორმოცდამეათე დღის დღესასწაულს უწოდებდნენ . 
 სწორედ ახ . 
 წ . 
 33 წლის ორმოცდამეათე დღის დღესასწაულზე დიდმა მღვდელმთავარმა , მკვდრეთით აღმდგარმა იესო ქრისტემ , წმინდა სული მოაფინა იერუსალიმში შეკრებილ 120 მოწაფეს . 
 ამგვარად , ეს მოწაფეები ღვთის ცხებული ძეები და იესოს ძმები გახდნენ . 
 მათგან ახალი ერი , „ ღვთის ისრაელი “ წარმოიშვა . 
 მათი რიცხვი 144 000 - მდე უნდა გაზრდილიყო . 
 9 , 10 . 
 რა გაგებით განასახიერებდა ორი პური ცხებულ ქრისტიანთა კრებას ორმოცდამეათე დღის დღესასწაულზე ? 
 ორი საფუვრიანი პური , რომელსაც მღვდელი ორმოცდამეათე დღის დღესასწაულზე იეჰოვას წინაშე არხევდა , ცხებულ ქრისტიანთა კრებას განასახიერებდა . 
 საფუვრიანი პურები იმაზე მიუთითებდა , რომ ცხებული ქრისტიანები მემკვიდრეობით მიღებული ცოდვისგან არ იყვნენ თავისუფლები . 
 მიუხედავად ამისა , მათ იესოს მსხვერპლის საფუძველზე იეჰოვასთან მიახლოების საშუალება ჰქონდათ . 
 რატომ სწირავდა მღვდელი ორ პურს ? 
 შესაძლოა , ეს იმას ნიშნავდა , რომ ღვთის ცხებული ძეები ჯერ იუდეველებისგან , შემდეგ კი უცხოტომელებისგან შეიკრიბებოდნენ . 
 ორმოცდამეათე დღის დღესასწაულზე შეწირული პური ხორბლის მოსავლის პირველნაყოფი იყო . 
 შესაბამისად , სულითცხებულ ქრისტიანებს ეწოდებათ „ მის ქმნილებათა შორის ერთგვარი პირველი ნაყოფი “ . 
 იესოს სისხლის საფუძველზე , პირველად მათ მიეტევათ ცოდვები და ზეცაში უკვდავების მიღების შესაძლებლობა მიეცათ , სადაც იესოსთან ერთად იმეფებენ . 
 ახლო მომავალში ისინი ‘ დამწყემსავენ [ ერებს ] რკინის კვერთხით ’ და დაინახავენ , როგორ ‘ შეიმუსრება სატანა მათ ფეხქვეშ ’ . 
 მოციქულმა იოანემ დაწერა : „ ესენი მიჰყვებიან კრავს , სადაც არ უნდა წავიდეს . 
 ესენი ადამიანთაგან იქნენ ნაყიდნი , როგორც პირველი ნაყოფი ღვთისა და კრავისთვის “ . 
 დღე , რომელიც ხსნაზე მიუთითებდა 
 11 , 12 . 
 ა ) რა ხდებოდა გამოსყიდვის დღეს ? 
 ბ ) რა სარგებლობას იღებდა ისრაელი შეწირული ხარითა და თხებით ? 
 ეთანის ( მოგვიანებით მას თიშრი ეწოდა ) * მეათე დღეს ისრაელები კიდევ ერთ დღესასწაულს აღნიშნავდნენ . 
 იგი მიუთითებდა კურთხევებზე , რომელთაც იესოს მსხვერპლი მოიტანდა . 
 ამ დღეს მთელი ერი იკრიბებოდა გამოსყიდვის დღის აღსანიშნავად . 
 ისინი მსხვერპლს სწირავდნენ თავიანთი ცოდვების გამოსასყიდად . 
 გამოსყიდვის დღეს მღვდელმთავარი კლავდა ხარს , სისხლს წმინდათაწმინდაში კიდობნის სახურავის წინ შვიდჯერ აპკურებდა და ამგვარად , იეჰოვას წინაშე წარადგენდა შესაწირავის სისხლს . 
 ეს მსხვერპლი განკუთვნილი იყო მღვდელმთავრისა და მისი სახლის ანუ მღვდლებისა და ლევიანების ცოდვების გამოსასყიდად . 
 შემდეგ მღვდელმთავარს ორი თხა მიჰყავდა . 
 ერთს ხალხის ცოდვის შესაწირავად კლავდა . 
 თხის სისხლსაც წმინდათაწმინდაში კიდობნის სახურავის წინ ასხურებდა . 
 მეორე თხას მღვდელმთავარი ხელებს ადებდა და ისრაელის ძეების ცოდვებს აღიარებდა . 
 შემდეგ თხას უდაბნოში უშვებდა , რათა სიმბოლური გაგებით ერის ცოდვები თან წაეღო . 
 როგორ განასახიერებდა იესოს როლს ის , რაც გამოსყიდვის დღეს ხდებოდა ? 
 მსგავსად ამისა , დიდი მღვდელმთავრის , იესოს სისხლის წყალობით ადამიანებს ცოდვები ეპატიებათ . 
 იესოს სისხლით ცოდვები ჯერ სულიერ სახლს , 144 000 ცხებულ ქრისტიანს ეპატიება ; ისინი მართლებად არიან აღიარებულნი და იეჰოვას თვალში წმინდები არიან . 
 ხარის შეწირვა ამის სიმბოლო იყო . 
 ამგვარად , მათ შეუძლიათ ზეციერი მემკვიდრეობის მიღება . 
 იესოს სისხლს ასევე ხსნა მოაქვს მილიონობით ადამიანისთვის , რომლებსაც სწამთ იესო ქრისტე . 
 ამაზე მიუთითებს თხის შეწირვა . 
 ისინი მარადიულად იცხოვრებენ დედამიწაზე , სამკვიდროზე , რომელიც ადამმა და ევამ დაკარგეს . 
 დაღვრილი სისხლის საფუძველზე იესოს , ასე ვთქვათ , მიაქვს კაცობრიობის ცოდვები ისევე , როგორც მეორე თხას მიჰქონდა ისრაელის ცოდვები უდაბნოში . 
 გახარებულები იეჰოვას წინაშე 
 14 , 15 . 
 როგორ აღნიშნავდნენ კარვობის დღესასწაულს და რას შეახსენებდა ეს ისრაელებს ? 
 გამოსყიდვის დღის შემდეგ ისრაელები ყველაზე სასიხარულო დღესასწაულს , კარვობის დღესასწაულს აღნიშნავდნენ . 
 ეს დღესასწაული 7 დღეს გრძელდებოდა ( 15 — 21 ეთანი ) და მთავრდებოდა 22 ეთანს საზეიმო შეკრებით . 
 ხალხი მოსავლის აღებას ზეიმობდა და ღმერთს მადლობას სწირავდა დიდი სიკეთისთვის . 
 იეჰოვამ უთხრა ისრაელებს : „ იეჰოვა , შენი ღმერთი გიკურთხებს მოსავალს და შენი ხელის ყოველ საქმეს , და სულ გახარებული იქნები “ . 
 რა სასიხარულო დრო იქნებოდა ეს ისრაელებისთვის ! 
 ამ დღესასწაულის დროს ისრაელები შვიდ დღეს კარვებში ცხოვრობდნენ . 
 ეს მათ შეახსენებდა იმ დროს , როცა უდაბნოში იყვნენ და კარვებში ცხოვრობდნენ . 
 დღესასწაულზე ისრაელებს კარგი შესაძლებლობა ჰქონდათ , იეჰოვას სიყვარულით აღსავსე მზრუნველობაზე ეფიქრათ . 
 გარდა ამისა , ყველა ისრაელი , ღარიბი თუ მდიდარი , ერთნაირ კარვებში ცხოვრობდა , რაც იმაზე მეტყველებდა , რომ დღესასწაულის დროს ისინი თანასწორნი იყვნენ . 
 რას განასახიერებდა კარვობის დღესასწაული ? 
 კარვობის დღესასწაული მოსავლის აღებასთან დაკავშირებული სასიხარულო დღესასწაული იყო , რომელიც განასახიერებდა მათ შეკრებას , ვინც იესო ქრისტეს მიმართ რწმენას გამოავლენდა . 
 ეს შეკრება ახ . 
 წ . 
 33 წლის ორმოცდამეათე დღის დღესასწაულზე დაიწყო , როცა 120 მოწაფე ცხებული და „ წმინდა სამღვდელოების “ ნაწილი გახდა . 
 ისრაელები კარვებში რამდენიმე დღე ცხოვრობდნენ ; მსგავსად ამისა , ცხებულებიც „ დროებითი მცხოვრებლები “ არიან ამ უღვთო ქვეყნიერებაში . 
 მათ ზეცაში ცხოვრების იმედი აქვთ . 
 ამ „ ბოლო დღეებში “ 144 000 ცხებული ქრისტიანის შეკრება დასასრულს უახლოვდება . 
 17 , 18 . 
 ა ) რა ცხადყოფს , რომ ცხებული ქრისტიანების გარდა სხვებიც იკურთხებიან ქრისტეს მსხვერპლით ? 
 ბ ) ვინ იღებს დღეს კიდევ სარგებლობას სიმბოლური კარვობის დღესასწაულიდან და როდის მიაღწევს ის თავის კულმინაციას ? 
 აღსანიშნავია , რომ კარვობის დღესასწაულზე 70 ხარს სწირავდნენ . 
 რიცხვი სამოცდაათი შვიდისა და ათის ნამრავლია . 
 ბიბლიაში შვიდი და ათი ზეციერი და მიწიერი სრულყოფილების სიმბოლოა . 
 იესოს მსხვერპლით იკურთხება ნოესგან წამოსული 70 ოჯახიდან ყველა ერთგული შთამომავალი . 
 მსგავსად ამისა , ჩვენს დროში იკრიბება ყველა ერის ადამიანი , ვინც იესოს მიმართ რწმენას ავლენს და დედამიწაზე სამოთხეში ცხოვრების იმედი აქვს . 
 მოციქულმა იოანემ ეს შეკრება ხილვაში ნახა . 
 მან ჯერ ხმა მოისმინა , რომელიც აუწყებდა მას 144 000 - ის უკანასკნელ წევრებზე ბეჭდის დასმას , შემდეგ კი დაინახა „ უამრავი ხალხი , რომლის დათვლა არავის შეეძლო “ . 
 ისინი იდგნენ იეჰოვასა და იესოს წინაშე და „ ხელში პალმის ტოტები ეჭირათ “ . 
 ისინი „ დიდი გასაჭირიდან “ ახალ ქვეყნიერებაში გადავლენ . 
 ისინიც დროებითი მცხოვრებნი არიან ამ ქვეყნიერებაში და ელიან იმ დროს , როცა „ კრავი დამწყემსავს და სიცოცხლის წყლის წყაროებისკენ წაუძღვება მათ “ . 
 იმ დროს „ მოსწმენდს მათ ღმერთი ყოველ ცრემლს თვალებიდან “ . 
 ეს სიმბოლური კარვობის დღესასწაული თავის კულმინაციას მიაღწევს , როცა „ უამრავი ხალხი “ და მათთან ერთად მკვდრეთით აღმდგარი ერთგული ადამიანები ქრისტეს ათასწლიანი მმართველობის შემდეგ მარადიულ სიცოცხლეს მიიღებენ . 
 როგორ მოქმედებს ჩვენზე ისრაელთა დღესასწაულების განხილვა ? 
 ძველი დღესასწაულები ჩვენც გვაძლევს იმის საფუძველს , რომ „ სულ გახარებულები “ ვიყოთ . 
 გვიხარია , რომ იეჰოვა ნათელს ჰფენდა ედემში წარმოთქმულ წინასწარმეტყველებას . 
 ჩვენ ისიც გვიხარია , რომ ეს წინასწარმეტყველება ჩვენ თვალწინ თანდათანობით სრულდება . 
 ჩვენთვის ცნობილია , რომ აღთქმული შთამომავალი მოვიდა და ქუსლში დაიგესლა . 
 ახლა ის ზეცაში მეფობს . 
 ამასთანავე , 144 000 - დან უმეტესობა უკვე სიკვდილამდე ერთგული იყო . 
 რა დარჩა შესასრულებელი ? 
 როდის შესრულდება ბოლომდე ეს წინასწარმეტყველება ? 
 ამ კითხვებს მომდევნო სტატიაში გაეცემა პასუხები . 
 [ სქოლიოები ] 
 ჩვენი კალენდრის მიხედვით ნისანი შეესაბამება მარტი / აპრილის თვეებს . 
 შესარხევ შესაწირავს , ორ პურს , ხშირად მღვდელი ორივე ხელის გულზე იდებდა , შლიდა ხელებს და პურს აქეთ - იქით არხევდა . 
 ეს იეჰოვას წინაშე მხვერპლის წარდგენას ნიშნავდა ( იხილეთ „ წმინდა წერილების საკვლევი ცნობარი “ , ტომი II , გვერდი 528 [ ინგლ . ] . 
 გამოცემულია იეჰოვას მოწმეების მიერ ) . 
 ჩვენი კალენდრის მიხედვით ეთანი ანუ თიშრი შეესაბამება სექტემბერ / ოქტომბრის თვეებს . 
 შეგიძლიათ ახსნათ ? 
 • რას განასახიერებდა საპასექო კრავი ? 
 • რა შეკრებას განასახიერებდა ორმოცდამეათე დღის დღესასწაული ? 
 • როგორ მიუთითებდა გამოსყიდვის დღე იმ კურთხევებზე , რომლებსაც იესოს გამოსასყიდი მოიტანდა ? 
 • როგორ განასახიერებდა კარვობის დღესასწაული ქრისტიანების შეკრებას ? 
 [ ცხრილი 22 , 23 გვერდებზე ] 
 ( სრულად გაფორმებული ტექსტი იხილეთ პუბლიკაციაში ) 
 მოვლენა : განასახიერებდა : 
 პასექი 14 ნისანი საპასექო კრავის იესოს შეწირვა 
 დაკვლა 
 უფუარობის 15 ნისანი შაბათი 
 დღესასწაული 16 ნისანი ქერის შეწირვა იესოს აღდგომა 
 ( 15 — 21 ნისანი ) 
 ↑ 
 50 დღე 
 ↓ 
 კვირების დღესასწაული ორი პურის იესომ წარუდგინა 
 ( ორმოცდამეათე დღის 6 სივანი შეწირვა იეჰოვას თავისი 
 დღესასწაული ) ცხებული ძმები 
 გამოსყიდვის 10 თიშრი ხარისა იესოს სისხლი 
 დღე და ორი დაიღვარა 
 თხის შეწირვა კაცობრიობის 
 გამოსასყიდად 
 კარვობის 15 — 21 თიშრი ისრაელები კარვებში ცხებულებისა და 
 დღესასწაული ცხოვრობდნენ , „ უამრავი ხალხის “ 
 ( მოსავლის აღების ხარობდნენ მოსავლის შეკრება 
 დღესასწაული ) აღებით , 70 ხარის შეწირვა 
 [ სურათები 21 გვერდზე ] 
 საპასექო კრავის სისხლის მსგავსად , იესოს სისხლი იხსნის მრავალ ადამიანს . 
 [ სურათები 22 გვერდზე ] 
 16 ნისანს ქერის მოსავლის პირველმოწეული ნაყოფის შეწირვა განასახიერებდა იესოს აღდგომას . 
 [ სურათები 23 გვერდზე ] 
 ორმოცდამეათე დღის დღესასწაულზე შეწირული ორი პური განასახიერებდა ცხებულ ქრისტიანთა კრებას . 
 [ სურათები 24 გვერდზე ] 
 კარვობის დღესასწაული განასახიერებდა ცხებულებისა და ყველა ერიდან მოსული „ უამრავი ხალხის “ სასიხარულო შეკრებას . 
 „ პირველი აღდგომა “ მიმდინარეობს ! 
 „ პირველები ქრისტეში მკვდრები აღდგებიან “ . 
 1 , 2 . 
 ა ) რა იმედი არსებობს გარდაცვლილთათვის ? 
 ბ ) რის საფუძველზე გწამთ მკვდრეთით აღდგომა ? 
 ( იხილეთ სქოლიო ) . 
 „ ცოცხლებმა იციან , რომ მოკვდებიან “ . 
 ადამის შეცოდების შემდეგ ეს ასეც არის . 
 მართალია , ყველამ იცის , რომ ოდესღაც მოკვდება , მაგრამ ბევრმა არ იცის , რა ხდება სიკვდილის შემდეგ და რა მდგომარეობაში არიან გარდაცვლილები . 
 ბიბლია გვიხსნის : „ მკვდრებმა არაფერი იციან “ . 
 არსებობს კი იმედი გარდაცვლილთათვის ? 
 არსებობს , რადგან სხვაგვარად ღვთის განზრახვა კაცობრიობის მიმართ ვერ შესრულდება . 
 საუკუნეებია , რაც ღვთის ერთგულ მსახურებს სწამთ იეჰოვას დანაპირები , რომ მოვიდოდა აღთქმული შთამომავალი , რომელიც გაანადგურებდა სატანას და ბოლოს მოუღებდა მის ბოროტ საქმეებს . 
 ამ ერთგულთაგან ბევრი დღეს ცოცხალი აღარ არის . 
 იეჰოვას დანაპირების შესრულება რომ იხილონ , ისინი მკვდრეთით უნდა აღდგნენ . 
 რამდენად შესაძლებელია ეს ? 
 მოციქული პავლე გვარწმუნებს : „ იქნება მკვდრეთით აღდგომა , მართლებისაც და უმართლოებისაც “ . 
 ერთხელ პავლემ აღადგინა ევტიქე , რომელიც მესამე სართულიდან გადმოვარდა და მოკვდა . 
 ეს არის ბოლო შემთხვევა მკვდრეთით აღდგომის იმ ცხრა შემთხვევიდან , რომლებზეც ბიბლია მოგვითხრობს * . 
 როგორ განუგეშებთ პირადად თქვენ იოანეს 5 : 28 , 29 - ში ჩაწერილი სიტყვები და რატომ ? 
 მკვდრეთით აღდგომის ცხრავე შემთხვევა პავლეს სიტყვების ჭეშმარიტებაში გვარწმუნებს . 
 ეს შემთხვევები იესოს დანაპირებისადმი რწმენასაც გვიძლიერებს . 
 მან თქვა : „ მოდის საათი , როცა ყველანი , ვინც სამარხებში არიან , [ იესოს ] ხმას მოისმენენ და გამოვლენ “ . 
 მართლაც რა დამაიმედებელი სიტყვებია ! 
 ეს სიტყვები ანუგეშებს მილიონებს , რომლებსაც სიკვდილმა გამოსტაცა საყვარელი ადამიანები . 
 4 , 5 . 
 რა სხვადასხვა მკვდრეთით აღდგომაზეა საუბარი ბიბლიაში და მათგან რომელს განვიხილავთ ამ სტატიაში ? 
 გარდაცვლილთა უმეტესობა აღდგება დედამიწაზე , სადაც ღვთის სამეფო მშვიდობას დაამყარებს . 
 თუმცა მანამდე სხვები უნდა აღმდგარიყვნენ . 
 პირველი , უნდა აღმდგარიყო იესო , რომ ღვთის წინაშე ჩვენთვის გაღებული მსხვერპლის ფასი წარედგინა . 
 ეს მოხდა ახ . 
 წ . 
 33 წელს . 
 შემდეგ „ ღვთის ისრაელის “ ცხებული წარმომადგენლები ზეცაში უნდა შეერთებოდნენ უფალ იესო ქრისტეს , სადაც „ მუდამ უფალთან “ იქნებოდნენ . 
 ამ აღდგომას „ პირველი აღდგომა “ ეწოდება . 
 ამის შემდეგ დადგება დრო , როცა მილიონობით ადამიანი დედამიწაზე სამოთხეში მარადიული ცხოვრებისთვის აღდგება . 
 მიუხედავად იმისა , ზეცაში ცხოვრების იმედი გვაქვს თუ დედამიწაზე , მნიშვნელოვანია ვიცოდეთ , რას ნიშნავს „ პირველი აღდგომა “ და როდის დაიწყება ის . 
 „ როგორ სხეულში ? “ 
 6 , 7 . 
 ა ) რა უნდა მოხდეს ცხებული ქრისტიანების ზეცაში ასვლამდე ? 
 ბ ) როგორი სხეულით აღდგებიან ისინი ? 
 კორინთელების მიმართ პირველ წერილში პავლე სვამს კითხვას , რომელიც პირველ აღდგომას ეხება : „ როგორ აღდგებიან მკვდრები ? 
 როგორ სხეულში მოვლენ ? “ 
 შემდეგ თვითონვე პასუხობს : „ რასაც დათესავ , არ გაცოცხლდება , თუ არ მოკვდა . . . 
 ღმერთი კი მას ისეთ სხეულს აძლევს , როგორიც ნებავს . . . 
 ციურ სხეულებს სხვანაირი დიდება აქვთ , მიწიერს — სხვანაირი “ . 
 პავლეს სიტყვებიდან ჩანს , რომ წმინდა სულით ცხებული ქრისტიანები ზეციერი ჯილდოს მიღებამდე უნდა მოკვდნენ . 
 სიკვდილის შემდეგ მათი სხეული მტვერს უბრუნდება . 
 ღვთის დანიშნულ დროს კი ისინი ზეციერი ცხოვრებისთვის შესაფერისი სხეულით აღდგებიან . 
 ღმერთი მათ უკვდავებითაც აჯილდოებს . 
 ისინი უკვდავები არ დაბადებულან ; ღმერთს არ მიუცია მათთვის ეგრეთ წოდებული უკვდავი სული . 
 პავლე ამბობს , რომ მოკვდავი უკვდავებით უნდა შეიმოსოს . 
 უკვდავება ღვთის ძღვენია , რომლითაც „ იმოსებიან “ ისინი , ვისაც პირველ აღდგომაში აქვს წილი . 
 საიდან ვიცით , რომ ღმერთს 144 000 სულითცხებული სხვადასხვა რელიგიიდან არ შეურჩევია ? 
 პირველ აღდგომაში წილი მხოლოდ 144 000 სულითცხებულს აქვს . 
 იეჰოვამ მათი შერჩევა იესოს აღდგომის შემდეგ მალევე , ახ . 
 წ . 
 33 წლის ორმოცდამეათე დღის დღესასწაულზე , დაიწყო . 
 ყველა მათგანს „ შუბლებზე აწერია მისი [ იესოს ] სახელი და მისი მამის სახელი “ . 
 ღმერთს არ შეურჩევია ისინი სხვადასხვა რელიგიიდან . 
 ისინი ყველანი ქრისტეს მიმდევრები არიან და ეამაყებათ , რომ მამის , იეჰოვას სახელს ატარებენ . 
 ზეცაში აღდგომის შემდეგ ისინი გარკვეულ დავალებას იღებენ . 
 მათთვის უდიდესი პატივია , რომ ღმერთს უშუალოდ ემსახურებიან . 
 მიმდინარეობს პირველი აღდგომა ? 
 როგორ ვიგებთ პირველი აღდგომის დაწყების დაახლოებით დროს გამოცხადების 12 : 7 - დან და 17 : 14 - დან ? 
 როდის იწყება პირველი აღდგომა ? 
 არსებობს მტკიცე საფუძველი , გვწამდეს , რომ ის უკვე მიმდინარეობს . 
 მაგალითად , შევადაროთ ერთმანეთს გამოცხადების წიგნიდან ორი თავი . 
 ჯერ გამოცხადების მე - 12 თავი ვნახოთ , სადაც ვკითხულობთ , რომ ახლად გამეფებული იესო ქრისტე თავის წმინდა ანგელოზებთან ერთად ებრძვის სატანასა და მის დემონებს . 
 „ საგუშაგო კოშკში “ არაერთხელ აღინიშნა , რომ ეს ბრძოლა 1914 წელს დაიწყო * . 
 თუმცა მე - 12 თავში არ არის ნათქვამი , რომ ქრისტეს ცხებული მიმდევრებიც იბრძოლებდნენ იესოსთან ერთად . 
 ახლა ვნახოთ გამოცხადების მე - 17 თავი , სადაც ვკითხულობთ , რომ „ დიდი ბაბილონის “ განადგურების შემდეგ კრავი სძლევს ერებს . 
 შემდეგ ნათქვამია : „ სძლევენ ისინიც , რომლებიც მასთან არიან — მოწოდებულნი , რჩეულნი და ერთგულნი “ . 
 თუ „ მოწოდებულნი , რჩეულნი და ერთგულნი “ იესოსთან ერთად მიიღებენ მონაწილეობას სატანის ქვეყნიერების განადგურებაში , ეს ნიშნავს , რომ ისინი უკვე მკვდრეთით აღდგენილები იქნებიან . 
 აქედან გამომდინარე , არმაგედონამდე გარდაცვლილ ცხებულთა აღდგომა ხდება 1914 წელსა და არმაგედონს შორის . 
 10 , 11 . 
 ა ) ვის წარმოადგენს 24 უხუცესი და რა გაუმჟღავნა ერთ - ერთმა მათგანმა იოანეს ? 
 ბ ) რაზე მეტყველებს ეს ? 
 შეგვიძლია უფრო ზუსტად ვთქვათ , როდის დაიწყო პირველი აღდგომა ? 
 ამის გაგებაში დაგვეხმარება გამოცხადების 7 : 9 — 15 . 
 ხილვაში იოანე ხედავს „ უამრავ ხალხს , რომლის დათვლა არავის შეეძლო “ . 
 უამრავი ხალხის ვინაობას ოცდაოთხი უხუცესიდან ერთ - ერთი უმხელს იოანეს . 
 ეს უხუცესები წარმოადგენენ ქრისტეს 144 000 თანამემკვიდრეს , რომლებმაც ზეციერი დიდება მიიღეს * . 
 თავად იოანესაც ზეციერი იმედი ჰქონდა , მაგრამ როცა ხილვაში უხუცესი ელაპარაკა , ის ჯერ კიდევ დედამიწაზე იყო . 
 ამიტომ იოანე ამ ხილვაში წარმოადგენს დედამიწაზე მცხოვრებ ცხებულებს , რომლებსაც ზეციერი ჯილდო ჯერ არ მიუღიათ . 
 რაზე მეტყველებს ის , რომ 24 უხუცესიდან ერთ - ერთი უამრავი ხალხის ვინაობას უმხელს იოანეს ? 
 როგორც ჩანს , 24 უხუცესიდან მკვდრეთით აღმდგრები დღეს მონაწილეობას იღებენ ღვთიური ჭეშმარიტების გადაცემაში . 
 რატომ არის ჩვენთვის ეს მნიშვნელოვანი ? 
 უამრავი ხალხის ვინაობა დედამიწაზე მცხოვრები სულითცხებულებისთვის საბოლოოდ 1935 წელს გაირკვა . 
 და თუ 24 უხუცესიდან ერთ - ერთმა გაამჟღავნა ეს მნიშვნელოვანი ცნობა , მაშინ ის 1935 წლისთვის უკვე აღმდგარი უნდა ყოფილიყო ზეცაში . 
 ეს იმაზე მიუთითებს , რომ პირველი აღდგომა 1914 — 1935 წლებში დაიწყო . 
 შეგვიძლია დავასახელოთ უფრო კონკრეტული თარიღი ? 
 ახსენით , რატომ შეიძლებოდა პირველი აღდგომა 1918 წლის გაზაფხულზე დაწყებულიყო ? 
 განვიხილოთ იესოს ცხოვრებიდან ერთ - ერთი მონაკვეთი . 
 ახ . 
 წ . 
 29 წლის შემოდგომაზე იესო ქრისტე ცხებულ იქნა ღვთის სამეფოს მომავალ მეფედ . 
 სამნახევარი წლის შემდეგ , ახ . 
 წ . 
 33 წლის გაზაფხულზე , იესო აღდგა ძლიერ სულიერ ქმნილებად . 
 შეგვიძლია თუ არა დავასკვნათ , რომ 1914 წლის შემოდგომაზე იესოს გამეფებიდან სამნახევარი წლის შემდეგ , 1918 წლის გაზაფხულზე , დაიწყებოდა მისი ერთგული ცხებული მიმდევრების აღდგომა ? 
 საინტერესო აზრია . 
 მართალია , ბიბლია პირდაპირ არ ამტკიცებს ამას , მაგრამ სხვა ბიბლიური მუხლებიდან ჩანს , რომ პირველი აღდგომა ქრისტეს მოსვლიდან მალევე დაიწყო . 
 როგორ აჩვენებს 1 თესალონიკელების 4 : 15 — 17 , რომ პირველი აღდგომა ქრისტეს მოსვლიდან მალევე დაიწყო ? 
 მაგალითად , გავიხსენოთ პავლეს სიტყვები : „ ჩვენ , ვინც ცოცხლად დავრჩებით იმ დრომდე , როცა უფალი მოსული იქნება , ვერ დავასწრებთ სიკვდილის ძილით მიძინებულებს , რადგან უფალი თვითონ ჩამოვა ზეციდან მბრძანებლური მოწოდებით , მთავარანგელოზის ხმითა და ღვთის საყვირით და პირველები ქრისტეში მკვდრები აღდგებიან . 
 შემდეგ კი ჩვენ , ცოცხლად დარჩენილები , მათთან ერთად ვიქნებით ატაცებულნი ღრუბლებში , რათა უფალს შევეგებოთ ჰაერში , რის შემდეგაც მუდამ უფალთან ვიქნებით “ . 
 მაშასადამე , ქრისტეს მოსვლამდე გარდაცვლილი ცხებული ქრისტიანები იმ სულითცხებულებზე ადრე აღდგებოდნენ ზეცაში , ვინც ჯერ კიდევ ცოცხალი იქნებოდა ქრისტეს მოსვლისას . 
 ეს იმას ნიშნავს , რომ პირველი აღდგომა ქრისტეს მოსვლიდან მალევე დაიწყებოდა და შემდეგაც გაგრძელდებოდა . 
 ყველა სულითცხებული ერთდროულად არ აღდგებოდა , რადგან პირველი აღდგომა გარკვეული პერიოდის განმავლობაში გაგრძელდებოდა . 
 „ თითოეულ მათგანს თეთრი გრძელი სამოსელი მისცეს “ 
 ა ) როდის სრულდება გამოცხადების მე - 6 თავში ჩაწერილი წინასწარმეტყველება ? 
 ბ ) რა არის აღწერილი გამოცხადების 6 : 9 - ში ? 
 მნიშვნელოვან აზრს ვიგებთ აგრეთვე გამოცხადების მე - 6 თავიდან , სადაც იესო დამპყრობ მეფედ არის წარმოდგენილი . 
 იქვე აღწერილია ფართომასშტაბიანი ომები ერებს შორის . 
 ყველგან შიმშილი მძვინვარებს . 
 ხალხი სასიკვდილო ჭირით იტანჯება . 
 ეს წინასწარმეტყველება კარგად აღწერს მსოფლიო მდგომარეობას 1914 წლიდან . 
 მაგრამ კიდევ რაღაც ხდება . 
 ჩვენ ყურადღებას იპყრობს სამსხვერპლო , რომლის ძირთან „ ღვთის სიტყვისა და დამოწმების საქმის გამო დახოცილთა სულები “ იყო . 
 „ ხორციელის სული [ ანუ სიცოცხლე ] მის სისხლშია “ , რაც იმაზე მიუთითებს , რომ დახოცილთა სულებით წარმოდგენილია იესოს ერთგულ მსახურთა სისხლი , რომლებიც დამოწმების საქმის გულმოდგინედ და გაბედულად შესრულების გამო დახოცეს . 
 15 , 16 . 
 ახსენით , რატომ უკავშირდება გამოცხადების 6 : 10 , 11 პირველ აღდგომას . 
 როგორც მართალი აბელის სისხლი ღაღადებდა , ისე ამ ქრისტიან წამებულთა სისხლი ღაღადებს , რათა აღსრულდეს სამართალი . 
 « ისინი ღაღადებდნენ : „ უზენაესო უფალო , წმინდაო და ჭეშმარიტო , როდემდე უნდა იკავებდე თავს გასამართლებისგან და დედამიწის მკვიდრებზე ჩვენი სისხლისთვის შურისძიებისგან ? “ » . 
 რა ხდება შემდეგ ? 
 „ თითოეულ მათგანს თეთრი გრძელი სამოსელი მისცეს და უთხრეს , რომ ცოტა ხანს კიდევ დაესვენათ , სანამ არ შეივსებოდა მათნაირი მონებისა და მათი ძმების რიცხვი , რომლებიც მათსავით უნდა დაეხოცათ “ . 
 მიეცა სამსხვერპლოს ძირთან დაღვრილი სისხლის გუბეს თეთრი გრძელი სამოსელი ? 
 რა თქმა უნდა , არა ! 
 თეთრი გრძელი სამოსელი მათ მიეცათ , ვისი სისხლიც , ასე ვთქვათ , სამსხვერპლოს ძირთან დაიღვარა . 
 მათ იესოს სახელის გულისთვის გასწირეს თავი , მაგრამ შემდეგ სულიერ ქმნილებებად აღდგნენ . 
 საიდან ვიცით ეს ? 
 გამოცხადების წიგნში ვკითხულობთ : „ მძლეველი თეთრი ტანსაცმლით შეიმოსება . 
 მის სახელს არ ამოვშლი სიცოცხლის წიგნიდან “ . 
 გავიხსენოთ , რომ 24 უხუცესი იყო „ თეთრებში ჩაცმული და თავებზე ოქროს გვირგვინები ედგათ “ . 
 მას შემდეგ , რაც ომი , შიმშილი და სასიკვდილო ჭირი დაატყდა დედამიწას , 144 000 - დან გარდაცვლილები , რომლებიც სამსხვერპლოს ძირთან დაღვრილი სისხლით არიან წარმოდგენილნი , ზეციერი ცხოვრებისთვის აღდგნენ და სიმბოლური გაგებით თეთრი გრძელი სამოსლით შეიმოსნენ . 
 რა გაგებით უნდა დაისვენონ მათ , ვინც თეთრ გრძელ სამოსელს მიიღებს ? 
 ვინც აღდგნენ , უნდა ‘ დაისვენონ ’ . 
 ისინი მოთმინებით უნდა დაელოდონ ღვთის შურისძიების დღეს . 
 დედამიწაზე მცხოვრებმა „ მათნაირმა მონებმა “ განსაცდელების დროს ჯერ კიდევ უნდა დაამტკიცონ ერთგულება . 
 ღვთის სასამართლოს დღის დადგომისას ისინი შეწყვეტენ დასვენებას . 
 მაშინ ეს მკვდრეთით აღმდგარი სულითცხებულები იესოსთან ერთად გაანადგურებენ ბოროტ ადამიანებს , მათ შორის უდანაშაულო ქრისტიანთა სისხლისმღვრელებს . 
 რას ნიშნავს ეს ჩვენთვის ? 
 18 , 19 . 
 ა ) საიდან ვასკვნით , რომ პირველი აღდგომა მიმდინარეობს ? 
 ბ ) როგორ მოქმედებს თქვენზე პირველი აღდგომის შესახებ ცოდნა ? 
 ღვთის სიტყვა არ გვიმხელს პირველი აღდგომის დაწყების ზუსტ თარიღს , მაგრამ გვიმჟღავნებს იმას , რომ ეს აღდგომა ქრისტეს მოსვლის შემდეგ გარკვეული პერიოდის განმავლობაში უნდა ხდებოდეს . 
 პირველად აღდგნენ ის სულითცხებული ქრისტიანები , რომლებიც ქრისტეს მოსვლამდე გარდაიცვალნენ . 
 ქრისტეს მოსვლის შემდეგ კი სიკვდილამდე ერთგული ცხებული ქრისტიანები „ თვალის დახამხამებაში “ გარდაიქმნებიან ძლიერ სულიერ ქმნილებებად . 
 მიიღებს ზეციერ ჯილდოს ყველა ცხებული არმაგედონის ომის დაწყებამდე ? 
 ჩვენ ეს არ ვიცით . 
 თუმცა ვიცით , რომ ღვთის დანიშნულ დროს 144 000 - დან ყველა ზეციერი სიონის მთაზე იდგება . 
 ჩვენთვის ისიც ცნობილია , რომ 144 000 - დან უმეტესობა უკვე შეუერთდა ქრისტეს . 
 მათგან ცოტანიღა დარჩნენ დედამიწაზე . 
 ეს კი იმაზე მიუთითებს , რომ ღვთის განაჩენის აღსრულების დღე ძალიან ახლოსაა ! 
 სულ მალე სატანის ქვეყნიერება მიწასთან გასწორდება . 
 სატანა უფსკრულში იქნება ჩაგდებული . 
 მაშინ დედამიწაზე აღდგომა დაიწყება და ვინც ერთგული იქნება , იესოს გამოსასყიდის მეშვეობით მიაღწევს იმ სრულყოფილებას , რაც ადამმა დაკარგა . 
 იეჰოვას წინასწარმეტყველება , რომელიც დაბადების 3 : 15 - ში ჩაიწერა , საოცრად სრულდება . 
 ჩვენთვის მართლაც დიდი პატივია , რომ ამ მოვლენების თვითმხილველნი ვართ . 
 [ სქოლიოები ] 
 მკვდრეთით აღდგომის დანარჩენი შემთხვევები იხილეთ 1 მეფეების 17 : 21 — 23 ; 2 მეფეების 4 : 32 — 37 ; 13 : 21 ; მარკოზის 5 : 35 , 41 — 43 ; ლუკას 7 : 11 — 17 ; 24 : 34 ; იოანეს 11 : 43 — 45 ; საქმეების 9 : 36 — 42 . 
 ბიბლიური მტკიცება იმისა , რომ ქრისტე მოსულია 1914 წლიდან , იხილეთ წიგნში „ რას გვასწავლის ბიბლია სინამდვილეში ? “ 
 გვერდები 215 — 218 . 
 გამოცემულია იეჰოვას მოწმეების მიერ . 
 დამატებითი ინფორმაციის მისაღებად , თუ რატომ წარმოადგენს 24 უხუცესი ცხებულ ქრისტიანებს ზეციერ დიდებაში , იხილეთ წიგნი „ გამოცხადების დიდებული აპოგეა ახლოსაა ! “ 
 გვერდი 77 . 
 გამოცემულია იეჰოვას მოწმეების მიერ . 
 შეგიძლიათ ახსნათ ? 
 როგორ გვეხმარება შემდეგი მუხლები „ პირველი აღდგომის “ დაწყების თარიღის დადგენაში ? 
 • გამოცხადება 12 : 7 ; 17 : 14 
 • გამოცხადება 7 : 13 , 14 
 • 1 კორინთელები 15 : 23 ; 1 თესალონიკელები 4 : 15 — 17 
 • გამოცხადება 6 : 2 , 9 — 11 
 [ სურათები 26 გვერდზე ] 
 რა აღდგომა უნდა მოხდეს , სანამ გარდაცვლილები დედამიწაზე აღდგებიან ? 
 [ სურათი 29 გვერდზე ] 
 რა გაგებით მისცეს სიკვდილის ძილით მიძინებულებს თეთრი გრძელი სამოსელი ? 
 ასწავლეთ ის , რასაც გვასწავლის ბიბლია სინამდვილეში 
 „ მოწაფეებად მოამზადეთ ხალხი ყველა ერიდან . . . 
 [ და ] ასწავლეთ მათ “ . 
 რამდენად გავრცელებულია ბიბლია ? 
 იეჰოვას სიტყვა , წმინდა ბიბლია , ყველაზე მეტად გავრცელებულ და უძველეს წიგნთა რიცხვს მიეკუთვნება . 
 მთლიანად ან ნაწილობრივ , ბიბლია 2 300 - ზე მეტ ენაზეა ნათარგმნი და მსოფლიოს მოსახლეობის 90 პროცენტზე მეტს მშობლიურ ენაზე შეუძლია მისი წაკითხვა . 
 2 , 3 . 
 ა ) რატომ აქვს ბევრს განსხვავებული შეხედულებები ბიბლიურ სწავლებებზე ? 
 ბ ) რა კითხვებს განვიხილავთ ? 
 მილიონობით ადამიანი ყოველდღიურად კითხულობს ბიბლიას . 
 მრავალს ის თავიდან ბოლომდე არაერთხელ აქვს წაკითხული . 
 ათასობით რელიგიური მიმდინარეობა აცხადებს , რომ მათი სწავლებები ბიბლიაზეა დაფუძნებული , მაგრამ მათ არა აქვთ ერთი აზრი იმაზე , თუ რას ასწავლის ბიბლია . 
 უფრო მეტიც , ერთი და იმავე რელიგიის მიმდევრებსაც კი ერთმანეთისგან სრულიად განსხვავებული შეხედულებები აქვთ . 
 ზოგში ცრურწმენაა განვითარებული ბიბლიის შესახებ და არასწორი შეხედულება აქვს მის ღირებულებასა და იმაზე , თუ საიდან იღებს ის დასაბამს . 
 ბევრისთვის ბიბლია მხოლოდ საწესჩვეულებო წმინდა წიგნია , რომელსაც ფიცის დადებისას ან თავიანთი სიტყვების გულწრფელობის დასამოწმებლად იყენებენ . 
 სინამდვილეში ბიბლია არის კაცობრიობისთვის განკუთვნილი ღვთის სიტყვა , ანუ ცნობა , რომელსაც დიდი ძალა აქვს . 
 ამიტომაც , ჩვენ , იეჰოვას მოწმეებს , გვსურს გადავცეთ ხალხს ის , რასაც ბიბლია ასწავლის . 
 ჩვენ გვინდა , შევასრულოთ ის დავალება , რომელიც იესომ თავის მიმდევრებს მისცა : „ წადით და მოწაფეებად მოამზადეთ ხალხი ყველა ერიდან . . . 
 [ და ] ასწავლეთ მათ “ . 
 სამქადაგებლო მსახურების დროს ჩვენ ვხვდებით გულწრფელ ადამიანებს , რომლებიც უკმაყოფილონი და გულგატეხილნი არიან მსოფლიოში დღეს არსებული რელიგიური ქაოსის გამო . 
 მათ სურთ იცოდნენ ჭეშმარიტება იმის შესახებ , თუ ვინ არის ჩვენი შემოქმედი და რას ამბობს ბიბლია სიცოცხლის აზრთან დაკავშირებით . 
 ახლა შევეხოთ სამ კითხვას , რომლებზე პასუხიც მრავალ ადამიანს აინტერესებს . 
 თითოეულ კითხვაზე პასუხის გაცემისას დავინახავთ , თუ რას ამბობენ სასულიერო პირები შეცდომით და შემდეგ განვიხილავთ , რას გვასწავლის ბიბლია სინამდვილეში . 
 ეს კითხვებია : 1 ) აღელვებს ღმერთს ჩვენი მდგომარეობა ? 
 2 ) რატომ ვარსებობთ ? 
 და 3 ) რა ხდება სიკვდილის შემდეგ ? 
 აღელვებს ღმერთს ჩვენი მდგომარეობა ? 
 4 , 5 . 
 რატომ ფიქრობს ხალხი , რომ ღმერთი გულგრილია ადამიანთა მიმართ ? 
 დავიწყოთ პირველი შეკითხვით : აღელვებს ღმერთს ჩვენი მდგომარეობა ? 
 სამწუხაროდ , ბევრი ფიქრობს , რომ ამ კითხვაზე პასუხი უარყოფითია . 
 რატომ მიდიან ისინი ასეთ დასკვნამდე ? 
 ერთ - ერთი მიზეზი ისაა , რომ მსოფლიოში ყველგან ომებს , სიძულვილსა და ტანჯვას ხედავენ . 
 ისინი შემდეგნაირად მსჯელობენ : „ ღმერთს რომ აღელვებდეს ჩვენი მდგომარეობა , ამდენი უბედურება არ მოხდებოდა “ . 
 არსებობს კიდევ ერთი მიზეზი , რის გამოც ხალხი ფიქრობს , რომ ღმერთი გულგრილია — ამ აზრამდე ისინი სასულიერო პირებს მიჰყავთ . 
 რას ამბობენ ხშირად სასულიერო პირები , როცა უბედურება ხდება ? 
 როდესაც ერთ ქალს ორი მცირეწლოვანი შვილი ავარიაში დაეღუპა , მღვდელმა მას უთხრა : „ ეს ღვთის ნება იყო . 
 მას კიდევ ორი ანგელოზი სჭირდებოდა “ . 
 ასეთი სიტყვებით სასულიერო პირები , ფაქტობრივად , ყველა უბედურებას ღმერთს მიაწერენ . 
 ამის საპირისპიროდ მოწაფე იაკობი წერდა : „ განსაცდელის დროს ნურავინ იტყვის , ღმერთი მცდისო , რადგან შეუძლებელია ღვთის გამოცდა ბოროტებით და თავადაც არავის სცდის “ . 
 იეჰოვა ღმერთი არასოდეს არის ბოროტების მიზეზი . 
 პირიქით , „ შორს არის ღვთისგან ბოროტება “ . 
 ვინ არის ტკივილისა და უსამართლობის მიზეზი ? 
 მაშ , რა იწვევს ამდენ ბოროტებასა და ტანჯვას ? 
 პირველი მიზეზი ის არის , რომ კაცობრიობა მთლიანობაში არ აღიარებს ღმერთს თავის მმართველად და არ სურს , დაემორჩილოს მის სამართლიან კანონებსა და პრინციპებს . 
 ამგვარად , კაცობრიობა , ნებით თუ უნებლიედ ღვთის მოწინააღმდეგის , სატანა ეშმაკის ძალაუფლების ქვეშ ექცევა , რადგან „ მთელი ქვეყნიერება ბოროტის ხელშია “ . 
 ვინაიდან ეს ვიცით , ჩვენთვის უკვე გასაგებია , თუ რატომ ხდება უბედურებები . 
 სატანა ბოროტი , სიძულვილით სავსე , მატყუარა და დაუნდობელია . 
 ამიტომ გასაკვირი არაა , რომ ქვეყნიერება თავისი მმართველის თვისებებს ირეკლავს . 
 სწორედ რომ ამის შედეგია ამდენი ბოროტება . 
 კიდევ რა მიზეზების გამო არსებობს უბედურებები ? 
 დღევანდელი მდგომარეობის მეორე მიზეზი ის არის , რომ ადამიანები არასრულყოფილები არიან . 
 ცოდვილი ადამიანები ძალაუფლებისკენ ისწრაფვიან , რასაც შედეგად ომები , ხალხის ჩაგვრა და ტანჯვა მოჰყვება . 
 მართლაც რომ ზუსტად ამბობს ეკლესიასტეს 8 : 9 : „ კაცი კაცზე მძლავრობს მისდა საზიანოდ “ . 
 ამდენი უბედურების კიდევ ერთი მიზეზი „ დრო და შემთხვევაა “ . 
 ადამიანი შეიძლება სადმე ცუდ დროს აღმოჩნდეს და შემთხვევითობამ იმსხვერპლოს . 
 8 , 9 . 
 საიდან ვიცით , რომ იეჰოვას ნამდვილად აღელვებს ჩვენი მდგომარეობა ? 
 მანუგეშებელია იმის ცოდნა , რომ უბედურებები იეჰოვას მიზეზით არ ხდება . 
 და მაინც , აღელვებს ღმერთს ჩვენი მდგომარეობა ? 
 ჩვენდა სასიხარულოდ , ამ კითხვაზე პასუხი დადებითია ! 
 ღმერთს რომ აღელვებს ჩვენი მდგომარეობა , იქიდან ვიცით , რომ ის თავის სიტყვაში გვიხსნის მიზეზებს , რომელთა გამოც კაცობრიობას არასწორი გზით სიარულის ნება მისცა . 
 ეს მიზეზები დაკავშირებულია ორ უმნიშვნელოვანეს საკამათო საკითხთან , რომლებიც ეხება ღვთის უზენაესობას და ადამიანთა ერთგულებას . 
 იეჰოვა ყოვლისშემძლე შემოქმედია და ამიტომ არ არის ვალდებული , აგვიხსნას იმის მიზეზები , თუ რატომ უშვებს ტანჯვას , მაგრამ ის ამას მაინც აკეთებს , რადგან ვუყვარვართ და მას აღელვებს ჩვენი მდგომარეობა . 
 შევეხოთ კიდევ ერთ საკითხს , რაც იმაზე მეტყველებს , რომ ღმერთი დაინტერესებულია ჩვენი მდგომარეობით . 
 როდესაც ნოეს დროს დედამიწა ბოროტებით აივსო , ღმერთს „ გული ეტკინა “ . 
 ნუთუ დღეს განსხვავებული დამოკიდებულება ექნება მას ? 
 არა , რადგან იეჰოვა არ იცვლება . 
 ღმერთს სძულს ყოველგვარი უსამართლობა და ის არაა გულგრილი , როდესაც ადამიანთა ტანჯვას ხედავს . 
 ბიბლია გვასწავლის , რომ ღმერთი მალე ადამიანთა მმართველობითა და ეშმაკის გავლენით გამოწვეული ყოველგვარი ზიანის კვალს წაშლის . 
 განა ეს აშკარად არ მეტყველებს იმაზე , რომ ღმერთს აღელვებს ჩვენი მდგომარეობა ? ! 
 რას გრძნობს იეჰოვა , როდესაც ადამიანთა ტანჯვას ხედავს ? 
 სასულიერო პირები ღვთის შესახებ არასწორ ინფორმაციას ავრცელებენ , როცა ამბობენ , რომ მისი ნებით გვატყდება ცხოვრებაში უბედურებები . 
 ამის საპირისპიროდ , იეჰოვას სურს , ბოლო მოუღოს ადამიანთა ტანჯვას . 
 „ ის ზრუნავს თქვენზე “ , — ნათქვამია 1 პეტრეს 5 : 7 - ში . 
 სწორედ ამას გვასწავლის ბიბლია სინამდვილეში ! 
 რატომ ვარსებობთ ? 
 რას ასწავლიან ხშირად მსოფლიო რელიგიები იმაზე , თუ რატომ ვარსებობთ და რა მომავალი გველის ? 
 ახლა შევეხოთ მეორე კითხვას , რომლითაც ბევრი ადამიანია დაინტერესებული : რატომ ვარსებობთ ? 
 მსოფლიო რელიგიები ასწავლიან , რომ ადამიანი დედამიწას მხოლოდ დროებით ევლინება და შემდეგ სადღაც სხვაგან განაგრძობს სიცოცხლეს . 
 ზოგიერთი სასულიერო პირის აზრით , ღმერთი ერთ „ მშვენიერ “ დღეს ჩვენს პლანეტას გაანადგურებს . 
 ასეთი სწავლებების შედეგად ბევრი იმ დასკვნამდე მიდის , რომ ადრე თუ გვიან მაინც მოკვდებიან და ჯობს , ცხოვრებაში არაფერი მოიკლონ . 
 მაგრამ რას გვასწავლის ბიბლია სინამდვილეში იმის შესახებ , თუ რატომ ვარსებობთ ? 
 12 — 14 . 
 რას გვასწავლის ბიბლია ღვთის განზრახვის შესახებ ? 
 ღმერთს შესანიშნავი განზრახვა აქვს დედამიწასთან და ადამიანებთან დაკავშირებით . 
 მას დედამიწა „ ტყუილუბრალოდ არ შეუქმნია , დასასახლებლად შექმნა “ . 
 უფრო მეტიც , იეჰოვამ ‘ მყარ საფუძველზე დააფუძნა დედამიწა , არ მოირყევა მარადიულად , სამარადისოდ ’ . 
 კაცობრიობის მიმართ ღვთის განზრახვის ცოდნა დაგვეხმარება იმის გაგებაში , თუ რატომ ვართ აქ , დედამიწაზე . 
 წიგნ „ დაბადების “ პირველ ორ თავში ვხედავთ , რომ ღმერთმა ბევრი რამ გააკეთა , რათა დედამიწა ადამიანთა საცხოვრებლად მოემზადებინა . 
 შემოქმედებითი პერიოდის დასასრულს ყველაფერი „ ძალიან კარგი იყო “ . 
 ღმერთმა პირველ მამაკაცსა და ქალს საცხოვრებლად მისცა საუცხოო ადგილი , ედემის ბაღი , სადაც უხვად იყო სასარგებლო საკვები . 
 პირველ წყვილს ღმერთმა უთხრა : „ ინაყოფიერეთ , გამრავლდით , აავსეთ დედამიწა , დაეპატრონეთ მას “ . 
 მათ უნდა ჰყოლოდათ სრულყოფილი შვილები , სამოთხის ფარგლები უფრო და უფრო უნდა გაეფართოებინათ , სანამ მთელი დედამიწა სამოთხედ არ გადაიქცეოდა და ამავე დროს ცხოველებზეც უნდა ეზრუნათ . 
 იეჰოვას კვლავაც სურს , რომ დედამიწაზე მარადიულად ცხოვრობდნენ სრულყოფილი ადამიანები . 
 ღვთის სიტყვაში ნათქვამია : „ მართლები დაიმკვიდრებენ დედამიწას და მარადიულად იცხოვრებენ მასზე “ . 
 დიახ , ადამიანები გაიხარებენ მარადიული ცხოვრებით სამოთხედ ქცეულ დედამიწაზე . 
 სწორედ ეს არის ღვთის განზრახვა და ამას ასწავლის ბიბლია სინამდვილეში . 
 რა ხდება სიკვდილის შემდეგ ? 
 რას ასწავლის მსოფლიოს რელიგიათა უმეტესობა იმაზე , თუ რა ხდება სიკვდილის შემდეგ ? 
 ახლა პასუხი გავცეთ მესამე კითხვას , რომელიც მრავალს აინტერესებს : რა ხდება სიკვდილის შემდეგ ? 
 მსოფლიოს რელიგიათა უმეტესობა თავის მიმდევრებს ასწავლის , რომ ფიზიკური სხეულის სიკვდილის შემდეგ ადამიანის რაღაც ნაწილი სიცოცხლეს განაგრძობს . 
 ზოგ რელიგიურ მიმდინარეობაში კი დღემდე ამბობენ , რომ ღმერთი ბოროტ ადამიანებს ჯოჯოხეთის ცეცხლში მარადიული ტანჯვით სჯის . 
 მართლა ასეა ეს ? 
 რას გვასწავლის ბიბლია სინამდვილეში სიკვდილთან დაკავშირებით ? 
 16 , 17 . 
 ბიბლიის თანახმად , რა მდგომარეობაში არიან მკვდრები ? 
 ღვთის სიტყვაში ნათქვამია : „ ცოცხლებმა იციან , რომ მოკვდებიან , მკვდრებმა კი არაფერი იციან ; არც საზღაური მიეზღვებათ “ . 
 ყურადღება მიაქციეთ , რომ მკვდრებმა „ არაფერი იციან “ — მათ არ შეუძლიათ მოსმენა , დანახვა , ლაპარაკი და ფიქრი , მათ არც საზღაური მიეზღვებათ . 
 ეს ხომ უბრალოდ შეუძლებელია ! 
 ისინი აღარ არსებობენ ! 
 გარდა ამისა , „ ქრება მათი სიყვარული , სიძულვილი და შური “ . 
 ეს კი იმას ნიშნავს , რომ მათ მეტად აღარ შეუძლიათ გრძნობების გამოხატვა . 
 ამ საკითხთან დაკავშირებით ბიბლიის პასუხი მარტივი და გასაგებია — მკვდრები არსად არ აგრძელებენ სიცოცხლეს . 
 ფიზიკური სხეულის სიკვდილის შემდეგ არ არსებობს ისეთი რამ , რაც გარდაისახება , ანუ ახლიდან დაიბადება სხვა სხეულში , როგორც ეს ზოგს სწამს . 
 მაგალითისთვის , ჩვენი სიცოცხლე შეგვიძლია სანთლის ალს შევადაროთ : როდესაც სანთელს ვაქრობთ , ალი არსად არ მიდის . 
 ის უბრალოდ აღარ არსებობს . 
 რა დასკვნამდე შეიძლება მივიდეს ბიბლიის შემსწავლელი , როდესაც იგებს , რომ მკვდრები ვერაფერს გრძნობენ ? 
 დაფიქრდით , თუ რას ნიშნავს ეს მარტივი , მაგრამ მნიშვნელოვანი ჭეშმარიტება . 
 როდესაც ბიბლიის შემსწავლელი იგებს , რომ მკვდრები ვერაფერს გრძნობენ , ის შეიძლება იმ დასკვნამდე მივიდეს , რომ , თუ გარდაცვლილ წინაპარს სიცოცხლის დროს მასთან ცუდი ურთიერთობა ჰქონდა , ახლა აღარ უნდა ეშინოდეს მისი . 
 გარდა ამისა , შემსწავლელი მალევე დაინახავს , რომ მის გარდაცვლილ ახლობლებს არ შეუძლიათ მოსმენა , დანახვა , ლაპარაკი , ფიქრი ან რამის შეგრძნება . 
 ამიტომ შეუძლებელია , რომ ისინი განსაწმენდელში აუტანელი მარტოობით იტანჯებოდნენ ან ჯოჯოხეთის ცეცხლში იწვოდნენ . 
 ბიბლია გვასწავლის , რომ ის გარდაცვლილები , რომლებიც ღვთის მეხსიერებაში არიან , აღდგებიან . 
 რა შესანიშნავი იმედია ! . 
 ბიბლიის შესასწავლად განკუთვნილი ახალი წიგნი 
 19 , 20 . 
 რა პასუხისმგებლობა გვაკისრია და რა დამხმარე საშუალება გვაქვს ბიბლიის შესწავლის ჩასატარებლად ? 
 ჩვენ შევეხეთ მხოლოდ სამ კითხვას იმ მრავალი კითხვიდან , რომლებიც ბევრს აინტერესებს . 
 სამივე შემთხვევაში დავინახეთ , რომ ბიბლიის პასუხები ნათელი და მარტივია . 
 ჩვენ მართლაც დიდ სიხარულს გვანიჭებს , როდესაც ასეთ საკითხებზე ჭეშმარიტებას ვუზიარებთ ადამიანებს , რომელთაც სურთ იცოდნენ , რას გვასწავლის ბიბლია ! 
 მაგრამ არის კიდევ ბევრი მნიშვნელოვანი კითხვა , რომლებზეც გულწრფელი ადამიანები საჭიროებენ დამაკმაყოფილებელი პასუხების მიღებას . 
 ჩვენ , ქრისტიანებს , გვაკისრია პასუხისმგებლობა , რომ დავეხმაროთ ხალხს , მიიღონ პასუხები ასეთ კითხვებზე . 
 მაგრამ ადვილი არაა , ერთდროულად მარტივადაც და ნათლადაც ვასწავლოთ ადამიანებს ჭეშმარიტება , და თან ისე , რომ ეს მათთვის მიმზიდველი იყოს . 
 ამ მიზნის მისაღწევად , ერთგულმა და გონიერმა მონამ მოამზადა ბიბლიის შესწავლაში დამხმარე პუბლიკაცია მსახურებაში გამოსაყენებლად . 
 ეს არის 224 - გვერდიანი წიგნი სათაურით „ რას გვასწავლის ბიბლია სინამდვილეში ? “ 
 21 , 22 . 
 რომელია წიგნის „ რას გვასწავლის ბიბლია ? “ 
 ზოგიერთი თავისებურება ? 
 იეჰოვას მოწმეების 2005 წლის საოლქო კონგრესზე , სახელწოდებით „ ღვთისმოსაწონი მორჩილება “ , გამოცემულ ამ წიგნს მრავალი თავისებურება აქვს . 
 მაგალითად , ამ წიგნს აქვს ხუთგვერდიანი შესავალი , რომელიც დაგვეხმარება შესწავლების დაწყებაში . 
 თქვენთვის საკმაოდ ადვილი იქნება შესავალში მოცემული სურათებისა და იქვე მითითებული მუხლების განხილვა . 
 ასევე შეგიძლიათ გამოიყენოთ შესავალში მოცემული ჩარჩო იმის ასახსნელად , თუ როგორ შეიძლება ბიბლიაში თავებისა და მუხლების მოძებნა . 
 ეს წიგნი მარტივად და გასაგებად არის დაწერილი . 
 წიგნი ისეა შედგენილი , რომ ნებისმიერ დროს შეიძლება შემსწავლელის ჩართვა განხილვაში , რათა ინფორმაცია მის გულს შეეხოს . 
 ყველა თავის შესავალში დასმულია კითხვები , ბოლოში კი მოცემულია ჩარჩო სათაურით „ რას გვასწავლის ბიბლია ? “ 
 ამ ჩარჩოში მოცემულია პასუხები შესავალში დასმულ კითხვებზე . 
 წიგნში მოცემული სურათები , თანდართული წარწერები და მაგალითები ბიბლიის შემსწავლელს დაეხმარება , რომ ადვილად ჩასწვდეს ახალ აზრებს . 
 მართალია , ამ წიგნის ძირითადი ტექსტი საკმაოდ მარტივია , მაგრამ მას ბოლოში აქვს დანართი , რომელიც 14 მნიშვნელოვანი საკითხის საკმაოდ ღრმად განხილვის საშუალებას მოგცემთ , თუ შემსწავლელისთვის საჭირო იქნება დამატებითი ინფორმაცია . 
 რა რჩევები უნდა გავითვალისწინოთ , რომ ეფექტურად გამოვიყენოთ ეს წიგნი მსახურებაში ? 
 წიგნი „ რას გვასწავლის ბიბლია ? “ 
 ისეა მომზადებული , რომ დაგვეხმაროს სხვადასხვა განათლებისა და რელიგიური წარსულის მქონე ადამიანთა სწავლებაში . 
 თუ შემსწავლელი საერთოდ არ იცნობს ბიბლიას , შეიძლება თითო თავი რამდენიმე ნაწილად დავყოთ , ნაცვლად იმისა , რომ სწრაფად გავიაროთ . 
 ეცადეთ , მასალა ისე გადასცეთ , რომ შემსწავლელის გულს შეეხოს . 
 თუ მას წიგნში მოცემული რომელიმე მაგალითი არ ესმის , გასაგებად აუხსენით ან სხვა მაგალითი მოუყვანეთ . 
 კარგად მოემზადეთ , რათა ეფექტურად გამოიყენოთ ეს წიგნი . 
 ღმერთს ლოცვით დახმარება სთხოვეთ , რომ ‘ სწორად გადასცეთ ჭეშმარიტების სიტყვა ’ . 
 იყავით მადლიერნი უდიდესი პატივისთვის 
 24 , 25 . 
 რა უდიდესი პატივი არგუნა იეჰოვამ თავის ხალხს ? 
 თავის ხალხს იეჰოვამ უდიდესი პატივი არგუნა . 
 მან ჭეშმარიტება გაგვიმხილა საკუთარი თავის შესახებ . 
 ეს ჩვენ არასდროს არ უნდა გავაუბრალოოთ . 
 უნდა გვახსოვდეს , რომ იეჰოვა თავის განზრახვას თავმდაბლებს უმჟღავნებს , ქედმაღლებისთვის კი ის დაფარულია . 
 იესომ თქვა : „ მამა , ცისა და მიწის უფალო , გაქებ ყველას წინაშე , რადგან დაუფარე ეს ყველაფერი ბრძენებსა და ჭკვიანებს და ჩვილებს გაუმჟღავნე “ . 
 მართლაც იშვიათი პატივია იმ თავმდაბალ ადამიანთა შორის ყოფნა , რომლებიც სამყაროს უზენაეს მმართველს , იეჰოვა ღმერთს ემსახურებიან . 
 იეჰოვა იმის შესაძლებლობასაც გვაძლევს , რომ სხვებს მის შესახებ ვასწავლოთ . 
 გახსოვდეთ , რომ ისინი , ვინც იეჰოვას შესახებ სიცრუეს ასწავლიან , ხალხს მასზე არასწორ წარმოდგენას უქმნიან . 
 ამიტომ მრავალ ადამიანს ღმერთზე მცდარი შეხედულება აქვს ; ისინი ფიქრობენ , რომ ღმერთი გულგრილი და უმოწყალოა . 
 ხართ მზად იმისათვის , რომ ხელი შეუწყოთ სიმართლის დაცვას ? 
 გსურთ , რომ გულწრფელმა ადამიანებმა ჭეშმარიტება იცოდნენ ღვთის შესახებ ? 
 მაშ , ყოველმხრივ ეცადეთ , გამოავლინოთ ღვთისმოსაწონი მორჩილება და გულმოდგინედ მიიღოთ მონაწილეობა ქადაგებისა და სწავლების საქმეში , რათა სხვებს გავაგებინოთ , რას ამბობს ბიბლია მნიშვნელოვან საკითხებზე . 
 ჭეშმარიტებას მოწყურებულ ხალხს დახმარება სჭირდება , რათა გაიგონ , რას ასწავლის ბიბლია სინამდვილეში . 
 როგორ უპასუხებდით ? 
 • საიდან ვიცით , რომ ღმერთს აღელვებს ჩვენი მდგომარეობა ? 
 • რატომ ვარსებობთ ? 
 • რა ხდება სიკვდილის შემდეგ ? 
 • განსაკუთრებით რით მოგწონთ წიგნი „ რას გვასწავლის ბიბლია “ ? 
 [ სურათები 22 გვერდზე ] 
 ბიბლია გვასწავლის , რომ ტანჯვას ბოლო მოეღება . 
 [ საავტორო უფლებები ] 
 Top right , girl : © Bruno Morandi / age fotostock ; left , woman : AP Photo / Gemunu Amarasinghe ; bottom right , refugees : © Sven Torfinn / Panos Pictures 
 [ სურათი 23 გვერდზე ] 
 მართლები მარადიულად იცხოვრებენ სამოთხედ ქცეულ დედამიწაზე . 
 დაეხმარეთ სხვებს , მიჰყვნენ ბიბლიის სწავლებებს 
 „ კარგ ნიადაგზე დაცვენილები ისინი არიან , ვინც კარგი და კეთილი გულით მოისმინა სიტყვა , იცავს მას და მოთმინებით გამოაქვს ნაყოფი “ . 
 1 , 2 . 
 ა ) რა მიზნით გამოიცა წიგნი „ რას გვასწავლის ბიბლია სინამდვილეში “ ? 
 ბ ) როგორ აკურთხა იეჰოვამ ბოლო წლებში თავისი ხალხის ძალისხმევა მოწაფეების მოსამზადებლად ? 
 „ შესანიშნავი წიგნია ! 
 მეც და მათაც , ვისაც ბიბლიას ვასწავლი , ძალიან მოგვწონს ის . 
 ამ წიგნით კართანვე შეიძლება ბიბლიის შესწავლის დაწყება “ . 
 ასეთი აზრი გამოთქვა ერთმა პიონერმა წიგნზე „ რას გვასწავლის ბიბლია სინამდვილეში ? “ 
 * ამავე პუბლიკაციის შესახებ ერთმა ხანდაზმულმა მაუწყებელმა თქვა : „ 50 წლის განმავლობაში მრავალს დავეხმარე იეჰოვას გაცნობაში . 
 მაგრამ უნდა აღვნიშნო , რომ ეს წიგნი განსაკუთრებულია . 
 მასში მოცემული სურათები და მაგალითები ძალიან ეფექტურია “ . 
 თქვენ რას იტყოდით ამ წიგნზე ? 
 ბიბლიის შესასწავლად განკუთვნილი ეს პუბლიკაცია დაგეხმარებათ , მიჰყვეთ იესოს მოწოდებას : „ წადით და მოწაფეებად მოამზადეთ ხალხი ყველა ერიდან . . . 
 ასწავლეთ მათ ყველაფრის დაცვა , რაც მცნებად დაგიდეთ “ . 
 იეჰოვას გულს უხარებს იმის ხილვა , რომ დაახლოებით 6,6 მილიონი ადამიანი , რომლებიც მას ემსახურებიან , მზადყოფნით მიჰყვებიან იესოს მითითებას და ამზადებენ მოწაფეებს . 
 აშკარად ჩანს , რომ იეჰოვა აკურთხებს მათ ძალისხმევას . 
 მაგალითად , 2005 სამსახურებრივი წლის განმავლობაში სასიხარულო ცნობა 235 ქვეყანაში ვრცელდებოდა და , საშუალოდ , ბიბლიის 6 061 500 - ზე მეტი შესწავლა ტარდებოდა . 
 ამის წყალობით მრავალმა ‘ მოისმინა ღვთის სიტყვა და მიიღო იგი არა როგორც ადამიანის სიტყვა , არამედ როგორც სინამდვილეშია — როგორც ღვთის სიტყვა ’ . 
 გასული ორი წლის განმავლობაში ნახევარ მილიონზე მეტმა ადამიანმა ცხოვრება იეჰოვას ნორმებს შეუსაბამა , გახდა ქრისტეს მოწაფე და ღმერთს თავი მიუძღვნა . 
 რა კითხვებს შევეხებით ამ სტატიაში ახალ სახელმძღვანელოსთან დაკავშირებით ? 
 გაქვთ ვინმესთან ბიბლიის შესწავლა ? 
 მსოფლიოში ჯერ კიდევ არიან „ კარგი და კეთილი გულის “ ადამიანები , რომლებიც ღვთის სიტყვის მოსმენის შემდეგ ‘ დაიცავენ მას და მოთმინებით გამოიღებენ ნაყოფს ’ . 
 მოდი ვნახოთ , როგორ შეგიძლიათ გამოიყენოთ წიგნი „ რას გვასწავლის ბიბლია ? “ 
 მოწაფეების მომზადების საქმეში . 
 ამ განხილვისას ჩვენ სამ კითხვას შევეხებით : 1 ) როგორ შეგიძლიათ ბიბლიის შესწავლის დაწყება ? 
 2 ) სწავლების რა მეთოდებია განსაკუთრებით ეფექტური ? 
 3 ) როგორ შეგიძლიათ დაეხმაროთ ადამიანს , გახდეს არა მხოლოდ ღვთის სიტყვის , ბიბლიის , შემსწავლელი , არამედ — მასწავლებელიც ? 
 როგორ შეგიძლიათ ბიბლიის შესწავლის დაწყება ? 
 რატომ იკავებს ზოგი თავს ბიბლიის შესწავლისგან და როგორ შეგიძლიათ დაეხმაროთ მათ ? 
 ვინმემ რომ გითხრათ დიდ გუბეს გადაახტითო , ალბათ თავს შეიკავებდით . 
 მაგრამ თუ გადასასვლელად იქ ქვები იქნებოდა ჩალაგებული , უფრო გაბედავდით . 
 შეიძლება ადამიანმაც დროის უკმარისობის გამო თავი შეიკავოს ბიბლიის შესწავლის დაწყებისგან . 
 ის შეიძლება ფიქრობდეს , რომ ბიბლიის შესწავლას დიდი დრო უნდა გამოუყოს . 
 როგორ შეგიძლიათ დაეხმაროთ მას ? 
 წიგნზე „ რას გვასწავლის ბიბლია ? “ 
 დაფუძნებული რამდენიმე მოკლე , შინაარსიანი საუბრით თქვენ შეძლებთ , ასეთ ადამიანთან რეგულარულად ჩაატაროთ ბიბლიის შესწავლა . 
 თქვენი კარგი მომზადების შედეგად თითოეული მონახულება შემსწავლელისთვის იქცევა „ გადასასვლელ ქვად “ , რომელიც მას იეჰოვასთან დააახლოებს . 
 რატომ არის საჭირო , რომ კარგად იცნობდეთ წიგნს „ რას გვასწავლის ბიბლია “ ? 
 მაგრამ , ვიდრე სხვას დაეხმარებოდეთ ამ წიგნით , თავადვე კარგად უნდა გაეცნოთ მის შინაარსს . 
 უკვე წაიკითხეთ წიგნი ბოლომდე ? 
 ზღვაზე დასასვენებლად წასულმა ერთმა წყვილმა თან წაიღო ეს წიგნი და იქ კითხულობდა მას . 
 ერთმა ქალმა , რომელსაც პლაჟზე სხვადასხვა რამე დაჰქონდა გასაყიდად , შეამჩნია წიგნის სათაური „ რას გვასწავლის ბიბლია სინამდვილეში ? “ 
 მან ამ ცოლ - ქმარს უთხრა , რომ სულ რაღაც რამდენიმე საათის წინ ღმერთს ლოცვით მიმართა და სთხოვა , დახმარებოდა , რომ ზუსტად ამ კითხვაზე გაეგო პასუხი . 
 წყვილმა სიხარულით მისცა ამ ქალს ეს წიგნი . 
 ‘ გამოისყიდეთ დრო ’ ამ წიგნის თუნდაც მეორედ წასაკითხად , როცა ვინმეს ელოდებით ან სკოლასა თუ სამსახურში შესვენება გაქვთ . 
 თუ ასე აკეთებთ , უკეთ გაეცნობით ბიბლიის შესწავლაში დამხმარე ამ სახელმძღვანელოს და ხელიდან არ გაუშვებთ შესაძლებლობას , რომ სხვებს ამ წიგნის შესახებ ესაუბროთ . 
 6 , 7 . 
 როგორ შეგიძლიათ ბიბლიის შესწავლის დაწყება წიგნით „ რას გვასწავლის ბიბლია “ ? 
 მსახურების დროს ეცადეთ , ეფექტურად გამოიყენოთ მე - 4 — 6 გვერდებზე მოცემული სურათები , იქვე მითითებული მუხლები და კითხვები . 
 მაგალითად , საუბარი შეგიძლიათ შემდეგნაირად დაიწყოთ : „ თუ გავითვალისწინებთ ყველა იმ პრობლემას , რასაც კაცობრიობა ხვდება , თქვენი აზრით , სად უნდა ვეძებოთ საიმედო ხელმძღვანელობა ? “ 
 მას შემდეგ , რაც ყურადღებით მოისმენთ მოსაუბრის პასუხს , წაუკითხეთ მას 2 ტიმოთეს 3 : 16 , 17 და აუხსენით , რომ ბიბლია კაცობრიობის პრობლემების გადაჭრის საუკეთესო გზას გვიჩვენებს . 
 შემდეგ მობინადრის ყურადღება გაამახვილეთ მე - 4 და მე - 5 გვერდებზე და ჰკითხეთ : „ სურათზე ასახული პრობლემებიდან რომელი გაწუხებთ ყველაზე მეტად ? “ 
 როდესაც მობინადრე ერთ - ერთ მათგანზე მიგითითებთ , წიგნი მას დააჭერინეთ , თავად კი ბიბლიიდან ამოუკითხეთ თანდართული მუხლი . 
 შემდეგ წაიკითხეთ მე - 6 გვერდზე მოცემული მასალა და შეეკითხეთ მობინადრეს , ამ გვერდზე ჩამოთვლილი ექვსი კითხვიდან რომლის პასუხი აინტერესებს . 
 როდესაც მობინადრე ამ კითხვებიდან ერთ - ერთს დაასახელებს , წიგნიდან უჩვენეთ შესაბამისი თავი , დაუტოვეთ წიგნი და კონკრეტულად შეუთანხმდით , თუ როდის მიხვალთ და იმსჯელებთ ამ საკითხზე . 
 ზემოაღწერილ შეთავაზებას დაახლოებით ხუთი წუთი დასჭირდება . 
 ამ რამდენიმე წუთში თქვენ გაიგებთ , რა აწუხებს მობინადრეს , წაუკითხავთ და აუხსნით მას ორ მუხლს და საფუძველს ჩაუყრით განმეორებით მონახულებას . 
 მობინადრესთან ხანმოკლე საუბარი და თქვენი მანუგეშებელი სიტყვები , რომელთა მსგავსი მას შესაძლოა დიდი ხანია არავისგან სმენია , მისთვის შეიძლება ძალიან გამამხნევებელი აღმოჩნდეს . 
 შედეგად , დაკავებული ადამიანიც კი სიამოვნებით დაგელოდებათ , რათა მომავალში კიდევ რამდენიმე წუთი დაგითმოთ ; თქვენ კი შესაძლებლობა მოგეცემათ , კიდევ ერთი ნაბიჯი გადაადგმევინოთ იმ „ გზაზე , რომელსაც სიცოცხლემდე მიჰყავს “ ადამიანები . 
 რაც უფრო გაუღრმავდება მობინადრეს ინტერესი , შესწავლის ხანგრძლივობაც დროთა განმავლობაში უნდა გაიზარდოს . 
 ამის შესაძლებლობა მოგეცემათ , თუ მობინადრეს შესთავაზებთ , რომ ჩამოსხდეთ და შესწავლას ცოტა მეტი დრო დაუთმოთ . 
 სწავლებისთვის განსაკუთრებით ეფექტური მეთოდები 
 8 , 9 . 
 ა ) როგორ შეგიძლიათ მოამზადოთ ბიბლიის შემსწავლელი დაბრკოლებების გადასალახავად ? 
 ბ ) სად შეიძლება რწმენის განმამტკიცებელი „ ცეცხლგამძლე მასალის “ პოვნა ? 
 როდესაც ადამიანი ბიბლიიდან ნასწავლის გამოყენებას იწყებს , ის ალბათ ისეთ დაბრკოლებებსაც შეხვდება , რომლებმაც შეიძლება მისი წინსვლა შეაფერხოს . 
 პავლე მოციქულმა თქვა : „ ყველა , ვისაც ღვთისადმი ერთგულებით ცხოვრება სურს ქრისტე იესოში , დევნილი იქნება “ . 
 პავლემ ასეთი განსაცდელები შეადარა ცეცხლს , რომელიც ანადგურებს უხარისხო მასალას , მაგრამ ვერაფერს ვნებს ოქროს , ვერცხლსა და ძვირფას ქვებს . 
 ბიბლიის შემსწავლელს ისეთი თვისებების განვითარებაში რომ დაეხმაროთ , რომლებიც განსაცდელებს აატანინებს , რწმენა „ ცეცხლგამძლე მასალით “ უნდა „ აშენებინოთ “ . 
 „ იეჰოვას სიტყვებს “ ფსალმუნმომღერალი ადარებს ‘ მიწის ღუმელში შვიდჯერ გაწმენდილ ხალას ვერცხლს ’ . 
 ბიბლიაში მოცემულია ყველანაირი „ ძვირფასი მასალა “ , რომელიც რწმენას განგვიმტკიცებს . 
 წიგნში „ რას გვასწავლის ბიბლია ? “ 
 ნაჩვენებია , როგორ შეიძლება ბიბლიის ეფექტურად გამოყენება . 
 როგორ შეგიძლიათ შემსწავლელის ყურადღება ბიბლიაზე მიმართოთ ? 
 შესწავლის დროს დაინტერესებულს ყურადღება გაუმახვილეთ თითოეულ თავში ციტირებულ მუხლებზე . 
 კითხვების საშუალებით დაეხმარეთ შემსწავლელს , ჩასწვდეს ძირითად ბიბლიურ მუხლებს და პირადად გამოიყენოს ისინი . 
 თქვენ არ უნდა უკარნახოთ მას , რა გადაწყვეტილებები მიიღოს და რა ცვლილებები მოახდინოს ცხოვრებაში . 
 ნაცვლად ამისა , მიჰბაძეთ იესოს . 
 როდესაც კანონში ჩახედულმა ერთმა კაცმა მას კითხვა დაუსვა , იესომ მიუგო : „ კანონში რა წერია ? 
 რას კითხულობ ? “ 
 მამაკაცმა იესოს წმინდა წერილებიდან უპასუხა , იესომ კი დაანახვა მას , როგორ გამოეყენებინა ეს პრინციპი ცხოვრებაში . 
 მაგალითის საშუალებით იესომ ისიც უჩვენა , თუ რა გავლენა უნდა მოეხდინა ამ სწავლებას თვით ამ მამაკაცზე . 
 წიგნში „ რას გვასწავლის ბიბლია ? “ 
 მოცემულია მრავალი მარტივი მაგალითი , რომელთა საშუალებითაც დაეხმარებით შემსწავლელს , ბიბლიური პრინციპები პრაქტიკაში გამოიყენოს . 
 რა ოდენობის მასალა უნდა გაიაროთ ერთ შეხვედრაზე ? 
 იესო მარტივად გადასცემდა რთულ აზრებს . 
 ამ წიგნშიც მარტივი და გასაგები ენით არის ახსნილი ღვთის სიტყვა . 
 მიჰბაძეთ იესოს ! 
 ინფორმაცია მარტივად , გასაგებად და ზუსტად გადაეცით . 
 სწრაფად ნუ გაივლით მასალას . 
 ნაცვლად ამისა , გაითვალისწინეთ შემსწავლელის მდგომარეობა თუ უნარი და ამის მიხედვით განსაზღვრეთ , რამდენ აბზაცს განიხილავთ თითო შეხვედრაზე . 
 იესომ იცოდა თავისი მოწაფეების შესაძლებლობები და იმაზე მეტი არ უთქვამს მათთვის , რაც იმ დროს აუცილებელი იყო , რომ სცოდნოდათ . 
 როგორ შეიძლება დანართის გამოყენება ? 
 წიგნში „ რას გვასწავლის ბიბლია ? “ 
 მოცემულია 14 თემისგან შემდგარი დანართი . 
 თქვენ თვითონ უნდა განსაზღვროთ , როგორ შეიძლება შემსწავლელისთვის ამ მასალის საუკეთესოდ გადაცემა . 
 მაგალითად , თუ ძველი რელიგიური შეხედულებების გამო ბიბლიის შემსწავლელს უჭირს ამა თუ იმ სწავლებასთან დათანხმება და მრავალი კითხვაც აქვს , შეიძლება საკმარისი იყოს , დანართში უჩვენოთ კონკრეტული საკითხი , რათა მან დამოუკიდებლად გამოიკვლიოს ის . 
 მეორე მხრივ კი , შეიძლება გარკვეული მიზეზების გამო უმჯობესი იყოს , მასთან ერთად გაიაროთ ეს მასალა . 
 დანართში განხილულია ისეთი ძირითადი ბიბლიური სწავლებები , როგორიცაა « რას ნიშნავს სიტყვა „ სული “ ? » 
 და « რა არის „ დიდი ბაბილონი “ ? » 
 შეიძლება საჭიროდ ჩათვალოთ შემსწავლელთან ერთად ამ საკითხების განხილვა . 
 რადგან დანართში მოცემულ თემებს თანდართული კითხვები არა აქვს , თქვენ კარგი მომზადება გჭირდებათ , რომ დაინტერესებულს გააზრებული კითხვები დაუსვათ . 
 რატომ არის ლოცვა მნიშვნელოვანი რწმენის გასაძლიერებლად ? 
 „ თუ იეჰოვა არ აშენებს სახლს , ტყუილად ირჯებიან მისი მშენებლები “ , — ნათქვამია ფსალმუნის 127 : 1 - ში . 
 ამიტომ , როდესაც ბიბლიის შესწავლის ჩასატარებლად წინასწარ ემზადებით , იეჰოვას სთხოვეთ დახმარება ლოცვაში . 
 შესწავლის დასაწყისში და დასასრულს წარმოთქმული ლოცვებით დაანახვეთ შემსწავლელს , რამდენად ახლო ურთიერთობა გაქვთ იეჰოვასთან . 
 აღძარით შემსწავლელი , ლოცვით მიმართოს იეჰოვას და სთხოვოს სიბრძნე მისი სიტყვის გასაგებად და ძალა , რომ ცხოვრებაში გამოიყენოს ნასწავლი . 
 თუ ის ასე მოიქცევა , შემსწავლელი ძალებს მოიკრებს განსაცდელების ასატანად და რწმენას განიმტკიცებს . 
 დაეხმარეთ ბიბლიის შემსწავლელს , გახდეს მასწავლებელი 
 რა მხრივ უნდა წაიწიოს წინ ბიბლიის შემსწავლელმა ? 
 თუ ბიბლიის შემსწავლელი ცდილობს , შეასრულოს „ ყველაფერი “ , რაც იესომ თავის მოწაფეებს დაავალა , ის ღვთის სიტყვის მხოლოდ შემსწავლელი კი არ უნდა დარჩეს , არამედ მასწავლებელიც უნდა გახდეს . 
 რა შეგიძლიათ გააკეთოთ , რომ ამ მხრივ დაეხმაროთ შემსწავლელს ? 
 რატომ უნდა აღძრათ შემსწავლელი , რომ დაესწროს ქრისტიანულ შეხვედრებს ? 
 შემსწავლელი პირველი შესწავლისთანავე დაპატიჟეთ კრებაზე . 
 აუხსენით მას , რომ შეხვედრები ქრისტიანებს ეხმარება , ღვთის სიტყვის მასწავლებლები იყვნენ . 
 რამოდენიმე კვირის განმავლობაში თითოეული შესწავლის ბოლოს რამდენიმე წუთი დაუთმეთ , რომ აუხსნათ , რა სულიერ დასწავლებას იღებთ კრების შეხვედრებსა და კონგრესებზე . 
 ხალისით ილაპარაკეთ , რა სარგებლობა მოაქვს თქვენთვის ასეთ შეხვედრებს . 
 თუ შემსწავლელი შეხვედრებზე დასწრებას დაიწყებს , მეტი ალბათობაა , რომ ის ღვთის სიტყვის მასწავლებელი გახდეს . 
 16 , 17 . 
 რა მიზნების დასახვა და მიღწევა შეუძლია შემსწავლელს ? 
 დაეხმარეთ შემსწავლელს , რომ ისეთი მიზნები დაისახოს , რომელთა მიღწევასაც შეძლებს . 
 მაგალითად , წაახალისეთ , რომ ნასწავლი მეგობარს ან ნათესავს გაუზიაროს . 
 მოუწოდეთ , რომ მიზნად ბიბლიის წაკითხვაც დაისახოს . 
 თუ ბიბლიის კითხვას ის ჩვევად გაიხდის , ეს მომავალშიც , მონათვლის შემდეგაც , დაეხმარება მას . 
 ამასთანავე , კარგი იქნება , თუ ბიბლიის შემსწავლელს ვურჩევთ , მიზნად დაისახოს თუნდაც ერთი ბიბლიური მუხლის დამახსოვრება , რომელიც პასუხს სცემს წიგნის თითოეულ თავში დასმულ ძირითად კითხვას . 
 თუ ბიბლიის შემსწავლელი ამ ყოველივეს მხედველობაში მიიღებს , ის გახდება „ მოსაწონი მუშა , რომელიც სასირცხვილოს არაფერს აკეთებს და სწორად გადასცემს ჭეშმარიტების სიტყვას “ . 
 ბიბლიის შემსწავლელს ასწავლეთ , რომ მასთან საუბრისას , ვინც რწმენის შესახებ ახსნა - განმარტებას სთხოვს , არა მხოლოდ ბიბლიური მუხლი მოიყვანოს , არამედ ახსნას კიდეც მისი მნიშვნელობა . 
 ამაში შეიძლება დამხმარე აღმოჩნდეს ისეთი სიტუაციის გათამაშება , რომელშიც თქვენ მისი ნათესავის ან თანამშრომლის როლში გამოხვიდოდით , ის კი ამა თუ იმ სწავლებას აგიხსნიდათ . 
 ასწავლეთ მას , როგორ გიპასუხოთ „ რბილად და ღრმა პატივისცემით “ . 
 როგორ შეგიძლიათ დაეხმაროთ შემსწავლელს მას შემდეგაც , როცა ის მოუნათლავი მაუწყებელი გახდება ? 
 დროთა განმავლობაში შემსწავლელი შეიძლება სულიერად გაიზარდოს და სამქადაგებლო მსახურებაში მიიღოს მონაწილეობა . 
 დაანახვეთ , რომ დიდი პატივია მსახურებაში მონაწილეობა . 
 თუ შემსწავლელი უხუცესებთან გასაუბრებას გაივლის და მოუნათლავი მაუწყებელი გახდება , დაეხმარეთ მას მოამზადოს მარტივი შეთავაზება და ერთად წადით მსახურებაში . 
 რეგულარულად ითანამშრომლეთ მასთან მსახურების სხვადასხვა სფეროში . 
 ასწავლეთ , როგორ მოემზადოს განმეორებითი მონახულებისთვის და როგორ გააკეთოს ის ეფექტურად . 
 კარგი მაგალითით დადებით გავლენას მოახდენთ მასზე . 
 „ შენს თავსაც იხსნი და მსმენელებსაც “ 
 19 , 20 . 
 რა მიზანი უნდა დავისახოთ და რატომ ? 
 უდავოდ , დიდი ძალისხმევაა საჭირო იმისთვის , რომ ადამიანმა „ ჭეშმარიტების საფუძვლიანი ცოდნა მიიღოს “ . 
 ცხოვრებაში არც ისე ბევრ რამეს შეუძლია ისეთი სიხარულის მონიჭება , როგორიც იმის დანახვას , რომ შემსწავლელი ბიბლიის სწავლებებს მიჰყვება . 
 მართლაც დიდი პატივი გვხვდა წილად , რომ ვიყოთ „ ღვთის თანამშრომელნი “ და მონაწილეობა მივიღოთ მსოფლიო სამქადაგებლო საქმეში . 
 იესო ქრისტესა და ძლევამოსილი ანგელოზების მეშვეობით იეჰოვა მალე პასუხს მოსთხოვს მათ , „ ვინც არ იცნობს ღმერთს და ვინც არ ემორჩილება სასიხარულო ცნობას ჩვენი უფლის იესოს შესახებ “ . 
 ადამიანების სიცოცხლე ბეწვზე ჰკიდია . 
 მიზნად დაისახეთ , რომ სულ მცირე ერთ შესწავლას მაინც ატარებდეთ წიგნით „ რას გვასწავლის ბიბლია სინამდვილეში ? “ 
 სამქადაგებლო მსახურებაში მონაწილეობით „ შენს თავსაც იხსნი და მსმენელებსაც “ . 
 დღეს ისე , როგორც არასდროს , ადამიანებს სჭირდებათ დახმარება , რათა მიჰყვნენ ბიბლიის სწავლებებს . 
 [ სქოლიო ] 
 გამოცემულია იეჰოვას მოწმეების მიერ . 
 რა ისწავლეთ ? 
 • რა მიზნით გამოიცა წიგნი „ რას გვასწავლის ბიბლია “ ? 
 • როგორ შეგიძლიათ ბიბლიის შესწავლის დაწყება ამ წიგნით ? 
 • სწავლების რა მეთოდებია საუკეთესო ? 
 • როგორ შეგიძლიათ დაეხმაროთ შემსწავლელს , გახდეს ღვთის სიტყვის მასწავლებელი ? 
 [ სურათი 26 გვერდზე ] 
 ეფექტურად იყენებთ ამ წიგნს ? 
 [ სურათი 27 გვერდზე ] 
 ხანმოკლე მსჯელობამ ადამიანს შეიძლება ბიბლიისადმი ინტერესი აღუძრას . 
 [ სურათი 29 გვერდზე ] 
 რის გაკეთება შეგიძლიათ , რომ შემსწავლელის ყურადღება ბიბლიაზე გადაიტანოთ ? 
 [ სურათი 30 გვერდზე ] 
 დაეხმარეთ ბიბლიის შემსწავლელს , რომ მსახურებაში მიიღოს მონაწილეობა . 
 იეჰოვა აფასებს თავის მსახურებს 
 „ ღმერთი უმართლო არ არის , რომ დაივიწყოს თქვენი შრომა და სიყვარული , რომელიც მისი სახელისთვის გამოავლინეთ “ . 
 როგორ დააფასა იეჰოვამ მოაბელი რუთი ? 
 იეჰოვა აფასებს მათ ძალისხმევას , ვინც გულწრფელად ცდილობს მისი ნების შესრულებას , და კურთხევებსაც არ აკლებს მათ . 
 ერთგულმა მსახურმა ბოაზმა იცოდა , რომ იეჰოვა მადლიერი ღმერთია და ამიტომ დაქვრივებულ დედამთილზე მზრუნველ მოაბელ რუთს უთხრა : „ იეჰოვამ გადაგიხადოს შენი საქმისამებრ და სრული საზღაური მოგეგოს ისრაელის ღვთისგან , იეჰოვასგან “ . 
 ღმერთმა მართლაც აკურთხა რუთი . 
 მის შესახებ ბიბლიაში ჩაიწერა . 
 გარდა ამისა , რუთი ბოაზს გაჰყვა ცოლად , და მეფე დავითისა და ქრისტეს წინაპარი გახდა . 
 ბიბლიაში ჩაწერილი არაერთი მსგავსი მაგალითი ცხადყოფს , რომ იეჰოვა აფასებს თავის მსახურებს . 
 2 , 3 . 
 ა ) რატომ არის გასაოცარი , რომ ღმერთი აფასებს თავის მსახურებს ? 
 ბ ) რატომ აფასებს იეჰოვა თავის მსახურებს ? 
 მოიყვანეთ მაგალითი . 
 იეჰოვა თვლის , რომ მისი მხრიდან უსამართლობა იქნებოდა , რომ არ დაეფასებინა თავისი მსახურები . 
 ებრაელების 6 : 10 - ში ნათქვამია : „ ღმერთი უმართლო არ არის , რომ დაივიწყოს თქვენი შრომა და სიყვარული , რომელიც მისი სახელისთვის გამოავლინეთ , რადგან ემსახურებოდით და კვლავაც ემსახურებით წმინდებს “ . 
 მართლაც გასაოცარია , რომ ღმერთი აფასებს თავის ერთგულ მსახურებს მიუხედავად იმისა , რომ ისინი ცოდვილები არიან და ღვთის დიდებას მოკლებულნი . 
 არასრულყოფილების გამო შეიძლება ვიფიქროთ , რომ ღვთისადმი ჩვენს მსახურებას ფასი არა აქვს და ღვთის კურთხევასაც არ ვიმსახურებთ . 
 თუმცა იეჰოვა ნამდვილად აფასებს მთელი გულით მსახურებას , რადგან კარგად ესმის , რა მდგომარეობაში ვართ და რა მოტივებით ვემსახურებით . 
 წარმოვიდგინოთ , რომ დედამ მაგიდაზე ნახა საჩუქარი , უბრალო ყელსაბამი . 
 ის უბრალო საჩუქრით მაინცდამაინც არ მოიხიბლა . 
 მაგრამ ბარათიდან გაიგო , რომ საჩუქარი მისმა პატარა გოგონამ გაუკეთა , რომელმაც მთელი მოგროვილი ფული დახარჯა . 
 დედამ ამის შემდეგ კი დააფასა საჩუქარი . 
 ალბათ , ის აცრემლებული თვალებით გადაეხვეოდა ბავშვს და მადლობას ეტყოდა . 
 4 , 5 . 
 როგორ ბაძავდა იესო იეჰოვას ? 
 ვინაიდან იეჰოვამ იცის ჩვენი მოტივები და შეზღუდული შესაძლებლობები , აფასებს , როდესაც საუკეთესოს ვაკეთებთ მისთვის , იქნება ეს ცოტა თუ ბევრი . 
 იესო სრულყოფილად ბაძავდა მამამისს . 
 გავიხსენოთ ქვრივის ორი ლეპტის მაგალითი . 
 « გაიხედა [ იესომ ] და დაინახა , რომ მდიდრები თავიანთ ძღვენს ფულის ჩასაყრელში ყრიდნენ . 
 დაინახა გაჭირვებული ქვრივიც , რომელმაც ორი პატარა მონეტა ჩააგდო , და თქვა : „ ჭეშმარიტებას გეუბნებით : ამ ღარიბმა ქვრივმა ყველაზე მეტი ჩააგდო . 
 ყველამ ის გაიღო ძღვნად , რაც ზედმეტი ჰქონდა , ის კი სიდუხჭირეში ცხოვრობს , მაგრამ ყველაფერი ჩაყარა , რაც კი თავის სარჩენად გააჩნდა “ » . 
 იესომ დააფასა ამ ქალის მსხვერპლი , რადგან იცოდა , რომ ის ღარიბიც იყო და ქვრივიც . 
 ასე აკეთებს იეჰოვაც . 
 განა გამამხნევებელი არ არის , რომ ღმერთი და მისი ძე აფასებენ ერთგულ მსახურებს მათი მდგომარეობის მიუხედავად ? ! 
 იეჰოვამ აკურთხა ღვთისმოშიში ეთიოპი 
 6 , 7 . 
 რატომ და როგორ დააფასა იეჰოვამ ებედ - მელექი ? 
 ბიბლიაში არაერთი მაგალითი გვხვდება იმისა , რომ იეჰოვა აფასებს თავისი ნების შემსრულებლებს . 
 გავიხსენოთ ღვთისმოშიში ეთიოპი ებედ - მელექი , რომელიც იერემიას დროს ცხოვრობდა და იუდას ორგული მეფის , ციდკიას კარზე მსახურობდა . 
 ერთხელ ებედ - მელექმა შეიტყო , რომ იუდას მთავრებმა უსამართლოდ დაადანაშაულეს აჯანყებაში წინასწარმეტყველი იერემია და ჭაში ჩააგდეს , სადაც შიმშილით სიკვდილი ემუქრებოდა . 
 ებედ - მელექმა იცოდა , რომ იერემია იმ ცნობის გამო სძულდათ , რომელსაც ქადაგებდა . 
 ამიტომ საკუთარი სიცოცხლე საფრთხეში ჩაიგდო და მეფეს გაბედულად მიმართა : „ მეფე - ბატონო , ბოროტად მოექცნენ ეს კაცები იერემია წინასწარმეტყველს , რომელიც ჭაში ჩააგდეს , რათა იქ შიმშილით მოკვდეს “ . 
 მეფის ბრძანებით ებედ - მელექმა 30 კაცი წაიყვანა და ღვთის წინასწარმეტყველი გადაარჩინა . 
 იეჰოვას მხედველობიდან არ გამორჩენია , რომ ებედ - მელექი რწმენით მოქმედებდა , რაც მას შიშის დაძლევაში დაეხმარა . 
 იეჰოვამ დააფასა თავისი მსახური და იერემიას პირით უთხრა : „ აი , შევასრულებ ჩემს სიტყვებს ამ ქალაქის საუბედუროდ და არა სასიკეთოდ . . . 
 გიხსნი იმ დღეს . . . 
 და არ ჩავარდები მათ ხელში , ვისიც გეშინია . 
 გადაგარჩენ . . . 
 ნადავლად შენი სული გექნება , რადგან ჩემზე იყავი დაიმედებული “ . 
 იეჰოვამ ებედ - მელექი და იერემია ჯერ იუდას ბოროტი მთავრებისგან იხსნა , შემდეგ — ბაბილონელებისგან , რომლებმაც მიწასთან გაასწორეს იერუსალიმი . 
 „ [ იეჰოვა ] იცავს თავის ერთგულთა სულებს , ბოროტთა ხელიდან იხსნის მათ “ , — ნათქვამია ფსალმუნის 97 : 10 - ში . 
 „ მამა , რომელიც ხედავს დაფარულს , მოგიზღავს “ 
 8 , 9 . 
 თუ იესოს მაგალითს გავითვალისწინებთ , როგორ ლოცვებს აფასებს იეჰოვა ? 
 იეჰოვა რომ აფასებს თავის მსახურებს , იქიდანაც ჩანს , თუ რა წერია ბიბლიაში ლოცვის შესახებ : „ მართალთა ლოცვა სასურველია [ ღვთისთვის ] “ . 
 იესოს დროს ბევრი რელიგიური წინამძღოლი ღვთისმოშიშების გამო კი არ ლოცულობდა , არამედ ხალხზე შთაბეჭდილების მოხდენის მიზნით . 
 იესომ თავის მიმდევრებს უთხრა : „ მათ უკვე სრულად მიიღეს თავიანთი საზღაური . 
 შენ კი , როცა ლოცულობ , შედი შენს ოთახში , ჩაიკეტე კარი და ლოცვით მიმართე დაფარულში მყოფ შენს მამას , და მამა , რომელიც ხედავს დაფარულს , მოგიზღავს შენ “ . 
 ამით იესო საჯაროდ ლოცვას როდი გმობდა ; ის ზოგჯერ თავადაც ლოცულობდა საჯაროდ . 
 იეჰოვა აფასებს გულწრფელ და არა სხვებზე შთაბეჭდილების მოხდენის მიზნით წარმოთქმულ ლოცვას . 
 პირადი ლოცვებით შეგვიძლია იეჰოვას ვაჩვენოთ , რომ ძლიერ გვიყვარს და ვენდობით . 
 თავად იესოც ხშირად ლოცულობდა განცალკევებით . 
 ერთხელ იესომ ილოცა „ დილაადრიან , როცა ჯერ კიდევ ბნელოდა “ ; სხვა დროს ის „ მარტო ავიდა მთაზე , რომ ელოცა “ ; 12 მოციქულის არჩევამდე კი იესო მთელი ღამე მარტო ლოცულობდა . 
 რაში შეგვიძლია ვიყოთ დარწმუნებულნი , თუ გულწრფელი სიტყვებითა და ღრმა გრძნობით ვლოცულობთ ? 
 წარმოვიდგინოთ , რა ყურადღებით მოუსმენდა იეჰოვა თავისი ძის გულწრფელ ლოცვას . 
 იესო ზოგჯერ მართლაც „ ძლიერი ღაღადითა და ცრემლებით [ ლოცულობდა ] . . . 
 და შესმენილ იქნა ღვთის შიშის გამო “ . 
 თუ ჩვენც გულწრფელი სიტყვებითა და ღრმა გრძნობით ვლოცულობთ , შეგვიძლია დარწმუნებულნი ვიყოთ , რომ ჩვენი ზეციერი მამა ყურადღებით გვისმენს და აფასებს ჩვენს ლოცვებს . 
 ფსალმუნის 145 : 18 - ის თანახმად , „ იეჰოვა ახლოს არის ყველასთან . . . 
 ვინც ჭეშმარიტებით მოუხმობს მას “ . 
 აფასებს იეჰოვა იმას , როცა განმარტოებით ვართ და მაინც ვემორჩილებით ? 
 თუ იეჰოვა აფასებს იმას , რომ განმარტოებით ვლოცულობთ , ის იმასაც დააფასებს , როცა განმარტოებით ვართ და მაინც ვემორჩილებით . 
 იეჰოვას არ გამოეპარება , რასაც განმარტოებით ვაკეთებთ . 
 თუ მაშინ ვავლენთ ერთგულებას და მაშინ ვემორჩილებით ღმერთს , როცა მარტონი ვართ , ეს იმაზე მეტყველებს , რომ „ მთელი გულით “ ვემსახურებით მას , ანუ გვაქვს სწორი მოტივები და ვცდილობთ , ყოველთვის ის ვაკეთოთ , რაც სწორია . 
 ასეთი საქციელით იეჰოვას გულს ვუხარებთ . 
 12 , 13 . 
 როგორ დავიცვათ გული და გონება და როგორ მივბაძოთ ერთგულ მოწაფე ნათანაელს ? 
 ერთგული ქრისტიანები ფრთხილობენ , რომ გონებისა და გულის გამხრწნელი ფარული ცოდვა არ ჩაიდინონ , მაგალითად , არ უყურონ პორნოგრაფიასა და ძალადობის ამსახველ სიუჟეტებს . 
 ადამიანს რომ დაუმალო ცოდვა , ღმერთს მაინც ვერაფერს დაუმალავ , რადგან „ ყოველივე გაშიშვლებული და ღიაა მის თვალთა წინაშე , ვისაც ანგარიშს ვაბარებთ “ . 
 თუ ვეცდებით , მოვერიდოთ იმას , რაც იეჰოვას არ მოსწონს , სუფთა სინდისსაც შევინარჩუნებთ და სიხარულსაც , რადგან იეჰოვა კმაყოფილი იქნება ჩვენით . 
 იეჰოვა მართლაც აფასებს იმ პიროვნებას , „ ვინც უბიწოდ დადის , სიმართლეს აკეთებს და ჭეშმარიტებას ლაპარაკობს გულში “ . 
 როგორ დავიცვათ გული და გონება ბოროტი ქვეყნიერების გავლენისგან ? . 
 ყველაფრით უნდა ვისარგებლოთ , რითაც იეჰოვა სულიერად უზრუნველგვყოფს , მოვერიდოთ ბოროტებას და სიკეთე ვაკეთოთ . 
 აუცილებელია აგრეთვე დაუყოვნებლივ ვიმოქმედოთ , რომ არასწორი სურვილები არ განგვივითარდეს და ცოდვა არ ჩავიდინოთ . 
 რა ბედნიერი იქნებოდით , იესოს თქვენზეც იგივე რომ ეთქვა , რაც ნათანაელზე თქვა : „ აი [ კაცი ] , რომელშიც არ არის ცბიერება “ . 
 ნათანაელს , იმავე ბართლომეს , მოგვიანებით დიდი პატივი ხვდა წილად და მოციქული გახდა . 
 „ გულმოწყალე და ერთგული მღვდელმთავარი “ 
 სხვებისგან განსხვავებით , როგორ შეაფასა იესომ მარიამის საქციელი ? 
 იესო , როგორც იეჰოვას , „ უხილავი ღვთის , ანარეკლი “ , ყოველთვის სრულყოფილად ბაძავდა მამას და აფასებდა მათ , ვინც გულწრფელად ემსახურებოდა ღმერთს . 
 მაგალითად , სიკვდილამდე ხუთი დღით ადრე იესო რამდენიმე მოწაფესთან ერთად ბეთანიელ სიმონს ესტუმრა . 
 იმ საღამოს ლაზარესა და მართას დამ , მარიამმა „ აიღო ერთი ლიტრა სუფთა ნარდის ძალიან ძვირად ღირებული ნელსაცხებელი “ ( მთელი წლის ჯამაგირის საფასური ) , და თავსა და ფეხებზე სცხო იესოს . 
 „ რა საჭიროა ასე უაზროდ ხარჯვა ? “ — გაისმა საყვედური . 
 იესო მარიამის საქციელს სხვა თვალით უყურებდა . 
 იესომ ეს მას გულუხვობაში ჩაუთვალა . 
 მან ნელსაცხებლის წასმაში უფრო მეტიც დაინახა , რადგან უნდა მომკვდარიყო და შემდეგ დამარხულიყო . 
 ამიტომ იესომ კი არ გააკრიტიკა , არამედ დააფასა მარიამი . 
 მან აღნიშნა : „ მთელ ქვეყნიერებაზე , სადაც კი სასიხარულო ცნობას იქადაგებენ , იმასაც იტყვიან , რაც ამ ქალმა გააკეთა , მისივე გასახსენებლად “ . 
 15 , 16 . 
 რა მნიშვნელობა აქვს ჩვენთვის იმას , რომ იესო დედამიწაზე ცხოვრობდა და ემსახურებოდა იეჰოვას ? 
 ჩვენთვის დიდი მნიშვნელობა აქვს იმას , რომ იესო , ჩვენი წინამძღოლი , აფასებს ადამიანებს . 
 დედამიწაზე ცხოვრებით იეჰოვამ იესო იმისთვის მოამზადა , რომ მღვდელმთავრად და მეფედ ემსახურა , როგორც ცხებულთა კრების , ისე მთელი მსოფლიოს კრებების საკეთილდღეოდ . 
 იესოს ადამიანები ჯერ კიდევ იმ დროიდან უყვარდა , ვიდრე დედამიწაზე მოვიდოდა . 
 დედამიწაზე ცხოვრების განმავლობაში კი უკეთ გაიგო , რა სირთულეებს ხვდებიან ღვთის მსახურები . 
 „ [ იესო ] ყველაფერში თავის ძმებს უნდა დამსგავსებოდა , რათა გულმოწყალე და ერთგულ მღვდელმთავრად დანიშნულიყო . . . 
 რაკი თვითონ იტანჯა , როცა იცდებოდა , შეუძლია დაეხმაროს მათაც , ვინც ახლა იცდება “ . 
 იესოს შეუძლია „ თანაგვიგრძნოს ჩვენს სისუსტეებში “ , რადგან „ ჩვენსავით გამოიცადა ყველაფერში , ოღონდ უცოდველი იყო “ . 
 17 , 18 . 
 ა ) საიდან ჩანს , რომ იესოს კარგად ესმოდა თავისი მოწაფეების ? 
 ბ ) რისთვის სჭირდებოდათ მომზადება ცხებულ ქრისტიანებს ? 
 აღდგომის შემდეგ უფრო ცხადი გახდა , რომ იესოს უკეთ ესმოდა , თუ რა განსაცდელებს ხვდებოდნენ მისი მიმდევრები . 
 მოციქულ იოანეს ხელით იესომ მცირე აზიის შვიდ კრებას წერილები მისწერა . 
 სმირნის კრებას უთხრა : „ ვიცი შენი გასაჭირი და სიღარიბე “ . 
 იესო იმას გულისხმობდა , რომ ბოლომდე ესმოდა მათი პრობლემები და იცოდა , რასაც განიცდიდნენ . 
 შემდეგ , თავად ტანჯვით მოკლულმა იესომ თანაგრძნობითა და დარწმუნებით უთხრა სმირნის კრებას : „ სიკვდილამდე ერთგული დარჩი და მოგცემ სიცოცხლის გვირგვინს “ . 
 იესოს წერილებიდან არაორაზროვნად ჩანს , რომ მას კარგად ესმოდა თავისი მოწაფეების და აფასებდა კიდეც მათ ერთგულებას . 
 გავიხსენოთ , რომ იესო მიმართავდა ცხებულ ქრისტიანებს , რომლებსაც ზეცაში მასთან ერთად უნდა ემეფათ . 
 თავიანთი უფლის მსგავსად , მათაც სჭირდებოდათ მომზადება უდიდესი როლის შესასრულებლად . 
 ისინი თანაგრძნობით უნდა მოპყრობოდნენ და ქრისტეს გამომსყიდველური მსხვერპლის წყალობით კურთხევები მოეტანათ დასნეულებული კაცობრიობისთვის . 
 19 , 20 . 
 როგორ გამოხატავს მადლიერებას უამრავი ხალხი იეჰოვასა და მისი ძისადმი ? 
 ცხებულების გარდა იესო თავის ერთგულ „ სხვა ცხვარსაც “ სიყვარულით ეპყრობა . 
 „ სხვა ცხვრიდან “ მილიონობით ადამიანი ერთიანდება ‘ უამრავ ხალხში . . . 
 ყველა ერიდან ’ , რომლებიც მოახლოებულ „ დიდ გასაჭირს “ გადაიტანენ . 
 გამომსყიდველური მსხვერპლისა და მარადიული სიცოცხლის გამო ეს მადლიერებით აღძრული ხალხი იესოსთან იკრიბება . 
 ისინი მადლიერებას იმით გამოხატავენ , რომ „ წმინდა მსახურებას ასრულებენ [ ღვთისთვის ] დღე და ღამე “ . 
 გასული 2006 სამსახურებრივი წლის ანგარიში ( 27 — 30 გვერდები ) ცხადყოფს , რომ ღვთის ერთგული მსახურები მართლაც უსრულებენ იეჰოვას „ წმინდა მსახურებას დღე და ღამე “ . 
 2006 წელს მათ ცხებული ქრისტიანების მცირე ჯგუფთან ერთად ქადაგებას მთლიანობაში 1 333 966 199 საათი დაუთმეს , რაც 150 000 წელზე მეტს შეადგენს . 
 კვლავაც იყავით მადლიერნი 
 21 , 22 . 
 ა ) განსაკუთრებით რისგან უნდა დაიცვან ქრისტიანებმა თავი , რომ მადლიერები იყვნენ ? 
 ბ ) რაზე ვისაუბრებთ მომდევნო სტატიაში ? 
 მართლაც გასაოცარია , რომ იეჰოვა და მისი ძე აფასებენ არასრულყოფილ ადამიანებს , მაგრამ გულსატკენია , როცა ადამიანთა უმრავლესობა ღმერთზე წინ საკუთარ ინტერესებს აყენებს . 
 „ ბოლო დღეებში “ მცხოვრებ ადამიანებზე პავლე წერდა : „ ადამიანები იქნებიან საკუთარი თავის მოყვარულები . . . 
 ფულის მოყვარულები და უმადურები “ . 
 ასეთები აშკარად განსხვავდებიან ჭეშმარიტი ქრისტიანებისგან , რომლებიც გულწრფელი ლოცვებით , ნებაყოფლობითი მორჩილებითა და მთელი გულით მსახურებით მადლიერებას გამოხატავენ ყველაფრისთვის , რაც ღმერთს გაუკეთებია მათთვის . 
 მომდევნო სტატიაში ვისაუბრებთ იმაზე , თუ როგორი სიყვარულით უზრუნველგვყოფს იეჰოვა სულიერად . 
 დაე , გავიღრმაოთ მადლიერების გრძნობა და ნურასოდეს დაგვავიწყდება „ კარგი ძღვენი “ . 
 როგორ უპასუხებდით ? 
 • საიდან ჩანს , რომ იეჰოვა აფასებს თავის მსახურებს ? 
 • როგორ გავუხაროთ გული იეჰოვას , როდესაც განმარტოებით ვართ ? 
 • რით აჩვენებდა იესო , რომ აფასებდა ღვთის ერთგულ ადამიანებს ? 
 • როგორ დაეხმარა დედამიწაზე ცხოვრება იესოს , რომ თანამგრძნობი და გამგები მეფე ყოფილიყო ? 
 [ სურათი 17 გვერდზე ] 
 როგორც მოსიყვარულე მშობელი , იეჰოვა აფასებს იმას , რომ საუკეთესოს ვიღებთ მისთვის . 
 არასოდეს გაგვინელდეს მადლიერების გრძნობა 
 „ რა ძვირფასია შენი აზრები ჩემთვის ! 
 ღმერთო , რამდენად დიდია მათი რიცხვი ! “ . 
 1 , 2 . 
 რატომ უნდა ვიყოთ ღვთის სიტყვისთვის მადლიერნი და როგორ გამოხატავდა მადლიერებას ფსალმუნმომღერალი ? 
 ეს იყო გასაოცარი აღმოჩენა . 
 იეჰოვას ტაძრის აღდგენა მიმდინარეობდა , როდესაც მღვდელმთავარმა ხილკიამ იპოვა „ მოსეს ხელით გადმოცემული იეჰოვას კანონის წიგნი “ , რომელიც დაახლოებით 800 წლის წინათ იყო გადაწერილი . 
 წარმოგიდგენიათ , რა გრძნობა დაეუფლებოდა ღვთისმოშიშ მეფე იოშიას , წიგნს რომ დაინახავდა ? 
 აღფრთოვანებულმა მეფემ მაშინვე ხმამაღლა წააკითხა წიგნი მწერალ შაფანს . 
 დღეს ღვთის სიტყვა , მთლიანად თუ ნაწილობრივ , შეიძლება მილიონობით ადამიანისთვის იყოს ხელმისაწვდომი . 
 მაგრამ ნიშნავს ეს იმას , რომ ბიბლიამ ფასი დაკარგა ? 
 ბიბლიაში ჩვენ სასარგებლოდ ყოვლისშემძლე ღმერთის აზრებია ჩაწერილი . 
 ფსალმუნმომღერალი დავითი ღვთის სიტყვის შესახებ წერდა : „ რა ძვირფასია შენი აზრები ჩემთვის ! 
 ღმერთო , რამდენად დიდია მათი რიცხვი ! “ . 
 საიდან ჩანს , რომ დავითი სულიერად მოწიფული ადამიანი იყო ? 
 დავითი ყოველთვის მადლიერი იყო იეჰოვასი , მისი სიტყვისა და მისი მხრიდან ჭეშმარიტი თაყვანისმცემლობის მხარდაჭერისთვის . 
 ამაზე დავითის არაერთი შესანიშნავი ფსალმუნი მოწმობს . 
 მაგალითად , ფსალმუნის 27 : 4 - ში მან დაწერა : „ ერთი რამ ვთხოვე იეჰოვას , ერთ რამეს ვესწრაფვი , რომ მთელი ჩემი სიცოცხლის დღენი იეჰოვას სახლში ვმკვიდრობდე , ვიხილო იეჰოვას მშვენიერება და მადლიერებით შევცქეროდე მის ტაძარს “ . 
 ებრაული ფრაზა , რომელიც ნათარგმნია როგორც „ მადლიერებით შევცქეროდე “ , ნიშნავს დიდხანს ფიქრს , ჩაკვირვებას , სიამოვნებით , კმაყოფილებით ცქერას . 
 დავითი სულიერად მოწიფული ადამიანი იყო , რომელიც ყოველთვის მადლიერი იყო იეჰოვასგან მიღებული სულიერი დახმარებისთვის და არასოდეს უგულებელყოფდა მას . 
 ის ჩვენთვის მისაბაძი მაგალითია . 
 ვიყოთ მადლიერნი ჭეშმარიტების ცოდნისთვის 
 რატომ ‘ ხარობდა იესო წმინდა სულით ’ ? 
 ღვთის სიტყვას რომ ჩავწვდეთ , აუცილებელია არა დიდი ინტელექტი ან განათლება , რამაც შეიძლება სიამაყე წარმოშვას ადამიანში , არამედ იეჰოვას წყალობა , რასაც ის თავმდაბალ , მართალ და სულიერს მოწყურებულ ადამიანებს აძლევს . 
 იესო ‘ დიდად ხარობდა წმინდა სულით ’ იმის გამო , რომ ზოგიერთი არასრულყოფილი ადამიანის სახელი ზეცაში იწერებოდა . 
 მან თქვა : „ ყველას წინაშე გაქებ , მამა , ცისა და დედამიწის უფალო , რადგან ბრძენებსა და ჭკვიანებს დაუფარე ეს ყოველივე და ჩვილებს გაუმჟღავნე “ . 
 რატომ არ უნდა მოკიდებოდნენ ზერელედ იესოს მოწაფეები სამეფოს შესახებ ჭეშმარიტებას ? 
 გულწრფელი ლოცვის შემდეგ იესო მოწაფეებს მიუბრუნდა და უთხრა : „ ბედნიერნი არიან ისინი , რომელთა თვალებიც იმას ხედავენ , რასაც თქვენ ხედავთ , რადგან გეუბნებით : ბევრ წინასწარმეტყველსა და მეფეს სურდა ეხილა ის , რასაც თქვენ ხედავთ , და მოესმინა ის , რასაც თქვენ ისმენთ , მაგრამ არ უხილავთ და არ მოუსმენიათ “ . 
 იესომ თავის ერთგულ მიმდევრებს მოუწოდა , რომ ზერელედ არ მოკიდებოდნენ სამეფოს შესახებ ჭეშმარიტებას , რაც მათ ღმერთმა გაუმხილა . 
 ეს ჭეშმარიტება დაფარული იყო ღვთის ადრინდელი მსახურებისგან და იესოს დროს მცხოვრები „ ბრძენებისა და ჭკვიანებისგან “ . 
 6 , 7 . 
 ა ) რა საფუძველი გვაქვს იმისათვის , რომ დავაფასოთ ღვთისგან გამხელილი ჭეშმარიტება ? 
 ბ ) რა განსხვავებაა ჭეშმარიტსა და ცრუ რელიგიას შორის ? 
 ჩვენ დღეს უფრო მეტად უნდა ვიყოთ მადლიერები , რადგან იეჰოვა „ ერთგული და გონიერი მონის “ მეშვეობით თავისი სიტყვის ღრმა ცოდნას აძლევს თავის ხალხს . 
 ბოლო დღეების შესახებ დანიელ წინასწარმეტყველმა დაწერა : „ ბევრი დაიწყებს ძიებას და გამრავლდება ჭეშმარიტი ცოდნა “ . 
 დღეს ღვთის შესახებ ცოდნა მართლაც ‘ გამრავლებულია ’ და იეჰოვას მსახურები სულიერად დანაყრებულები არიან . 
 ჩვენ აშკარად ვხედავთ , რომ ღვთის ხალხი ფლობს ცოდნას ღვთისა და მისი განზრახვების შესახებ , დიდი ბაბილონი კი გაურკვევლობაშია . 
 ამიტომაც ბევრი , ვინც იმედგაცრუებულია ან შეიძულა ცრუ რელიგია , ჭეშმარიტი თაყვანისმცემელი ხდება . 
 ისინი ცხვრისმაგვარი ადამიანები არიან , რომლებსაც ‘ არ სურთ დიდი ბაბილონის ცოდვების თანამონაწილენი იყვნენ და მისი წყლულები მიიღონ ’ . 
 იეჰოვა და მისი მსახურები ყველას ეპატიჟებიან ჭეშმარიტ ქრისტიანულ კრებაში . 
 მადლიერები ღმერთთან იკრიბებიან 
 8 , 9 . 
 როგორ სრულდება ანგიას 2 : 7 დღეს ? 
 თავის სულიერ ტაძარზე იეჰოვამ იწინასწარმეტყველა : „ შევძრავ ხალხებს და მოვა ხალხთა საუნჯე ; დიდებით ავავსებ ამ სახლს “ . 
 ეს წინასწარმეტყველება ანგიას დროს შესრულდა , როდესაც ტყვეობიდან დაბრუნების შემდეგ ღვთის ხალხმა იერუსალიმის ტაძარი აღადგინა . 
 ანგიას სიტყვები დღეს უფრო დიდი მასშტაბით სრულდება , რადგან იეჰოვას სულიერ ტაძარს ეხება . 
 მილიონობით ადამიანი უკვე შეგროვდა სულიერ ტაძართან , რათა ღმერთს „ სულითა და ჭეშმარიტებით “ სცენ თაყვანი და ყოველ წელს ათასობით ადამიანი — „ ხალხთა საუნჯე “ — კვლავაც მიედინება სულიერი ტაძრისკენ . 
 მაგალითად , 2006 სამსახურებრივი წლის ანგარიშიდან ჩანს , რომ მთელ მსოფლიოში იეჰოვასთვის თავის მიძღვნის ნიშნად მოინათლა 248 327 ადამიანი , ანუ ყოველდღე საშუალოდ ინათლებოდა 680 ადამიანი . 
 მათ უყვართ ჭეშმარიტება და სურთ , იეჰოვას ემსახურონ , როგორც სამეფოს მაუწყებლებმა . 
 ეს იმაზე მიანიშნებს , რომ ღმერთმა მიიზიდა ისინი . 
 10 , 11 . 
 მოჰყევით შემთხვევა , თუ როგორი მადლიერები არიან ადამიანები ბიბლიური ჭეშმარიტების გაგებისთვის . 
 ბევრ გულწრფელ ადამიანს იზიდავს ჭეშმარიტება , რადგან დაინახეს „ განსხვავება მართალსა და ბოროტს შორის , ღვთის მსახურსა და იმას შორის , ვინც არ ემსახურება მას “ . 
 მაგალითად , ერთი ცოლ - ქმარი , უეინი და ვირჯინია , პროტესტანტული ეკლესიის მრევლი იყო . 
 მაგრამ ბევრ შეკითხვაზე ვერ მიიღეს პასუხი . 
 ეს ომის მოძულე ცოლ - ქმარი გაოგნებას ვერ მალავდა , როცა სამღვდელოება ჯარისკაცებსა და იარაღს აკურთხებდა . 
 ასაკში რომ შევიდნენ , ეკლესიის მრევლისგან თავი გარიყულად იგრძნეს მიუხედავად იმისა , რომ ვირჯინია წლების განმავლობაში სასულიერო სასწავლებელში ასწავლიდა . 
 „ არავინ დაინტერესებულა ჩვენი სულიერი კეთილდღეობით . 
 ეკლესიას ჩვენგან ფულის მეტი არაფერი უნდოდა ; იმედი გაგვიმტყუნდა “ , — იხსენებენ ისინი . 
 უფრო დიდი გულგატეხილობა მაშინ დაეუფლათ , როდესაც ეკლესიამ ჰომოსექსუალიზმის შეწყნარება დაიწყო . 
 უეინისა და ვირჯინიას შვილიშვილი და შემდეგ მათი შვილი იეჰოვას მოწმეები გახდნენ . 
 თავიდან ბრაზობდნენ უეინი და ვირჯინია , შემდეგ აზრი შეიცვალეს და ბიბლიის შესწავლა დაიწყეს . 
 „ სამ თვეში ბიბლიიდან იმაზე მეტი ვისწავლეთ , ვიდრე მანამდე 70 წლის მანძილზე . 
 ჩვენ არ ვიცოდით , რომ ღვთის სახელი იეჰოვაა , და არც სამეფოსა და დედამიწაზე სამოთხის შესახებ გვქონდა გაგონილი “ . 
 მალე ეს გულწრფელი ცოლ - ქმარი ქრისტიანულ შეხვედრებს ესწრებოდა და ქადაგებდა კიდეც . 
 „ გვინდა , ყველას მოვუყვეთ ჭეშმარიტება “ , — ამბობს ვირჯინია . 
 ორივენი 2005 წელს 80 წლის ასაკში მოინათლნენ . 
 „ ჩვენ ნამდვილი ქრისტიანული ოჯახი ვიპოვეთ “ , — აღნიშნავენ ისინი . 
 მადლიერნი ვიყოთ იმისათვის , რომ ‘ მომზადებულნი ვართ ნებისმიერი კარგი საქმისთვის ’ 
 რით ეხმარება იეჰოვა თავის მსახურებს და ჩვენ რა მოგვეთხოვება ? 
 იეჰოვა ყოველთვის ეხმარება თავის მსახურებს თავისი ნების შესრულებაში . 
 მაგალითად , ღმერთმა ნოეს დაწვრილებით მისცა მითითებები , რომ მას თავიდანვე სწორად აეშენებინა კიდობანი . 
 „ ყველაფერი ისე გააკეთა ნოემ , როგორც ღმერთმა უბრძანა . 
 სწორედ ისე გააკეთა “ . 
 იეჰოვა დღესაც ამზადებს თავის მსახურებს თავისი ნების შესასრულებლად . 
 ჩვენი უმთავრესი საქმე ის არის , რომ ღვთის სამეფოს შესახებ ვიქადაგოთ და დავეხმაროთ ღირსეულებს , იესო ქრისტეს მოწაფეები გახდნენ . 
 ნოეს მსგავსად , ჩვენი წარმატება მორჩილებაზეა დამოკიდებული . 
 ჩვენ უნდა დავემორჩილოთ იეჰოვას მითითებებს , რომლებსაც ის თავისი სიტყვისა და ორგანიზაციის მეშვეობით გვაძლევს . 
 როგორ გვამზადებს იეჰოვა ? 
 ქადაგების საქმის შესასრულებლად ჩვენ უნდა ვისწავლოთ , სწორად როგორ გადავცეთ ღვთის სიტყვა , რომელიც „ სასარგებლოა სასწავლებლად , შესაგონებლად , გამოსასწორებლად და სიმართლეში აღსაზრდელად , რათა ღვთის კაცი ყველაფერში ჩახედული და ყოველმხრივ მომზადებული იყოს ნებისმიერი კარგი საქმისთვის “ . 
 როგორც პირველ საუკუნეში , იეჰოვა დღესაც გვამზადებს ქრისტიანული კრების საშუალებით . 
 მთელ მსოფლიოში 99 770 კრებაში ყოველკვირეულად ტარდება თეოკრატიული სამსახურის სკოლა და სამსახურებრივი შეხვედრა , რაც უკეთ ქადაგებაში გვეხმარება . 
 ავლენ მადლიერებას და ესწრები რეგულარულად ამ მნიშვნელოვან შეხვედრებს ? 
 იყენებ ნასწავლს ცხოვრებაში ? . 
 როგორ ავლენენ იეჰოვას მსახურები მადლიერებას ? 
 ( იხილეთ ანგარიში 27 — 30 - ე გვერდებზე ) . 
 მთელ მსოფლიოში მილიონობით ღვთის მსახური მომზადებისთვის მადლიერებას აქტიური ქადაგებით ავლენს . 
 მაგალითად , 2006 სამსახურებრივ წელს სამეფოს 6 741 444 მაუწყებელმა 1 333 966 199 საათი დაუთმო ქადაგებას და 6 286 618 ბიბლიის შესწავლა ჩაატარა . 
 მსოფლიო ანგარიშში სხვა გამამხნევებელი ციფრებიც არის მოცემული . 
 გადახედეთ ამ ანგარიშს და მხნეობა შეგემატებათ . 
 პირველ საუკუნეშიც მხნევდებოდნენ ძმები , როდესაც იგებდნენ , როგორ ფართოვდებოდა სამქადაგებლო საქმიანობა . 
 რატომ არ უნდა იფიქროს ღვთის მსახურმა , რომ მთელი გულით ვერ ემსახურება იეჰოვას ? 
 ყოველწლიურად ღვთის ასეთი განდიდება იმაზე მეტყველებს , რომ იეჰოვას მსახურები მადლიერები არიან , რომ იცნობენ იეჰოვას და მის შესახებ ქადაგებენ . 
 ზოგიერთი ხანდაზმული , ავადმყოფი თუ უძლური და - ძმების მიერ გაღებული ქების მსხვერპლი შეიძლება ქვრივის ორ ლეპტას შევადაროთ . 
 ნურასოდეს დაგვავიწყდება , რომ იეჰოვა და მისი ძე აფასებენ ყველას , ვინც მთელი გულით ემსახურება ღმერთს და შეძლებისდაგვარად ყველაფერს აკეთებს . 
 რა სასწავლო საშუალებებით გვამზადებს იეჰოვა ? 
 თავისი ორგანიზაციის მეშვეობით იეჰოვა სასწავლო საშუალებებითაც ეფექტურად გვამზადებს . 
 ბოლო ათწლეულებში გამოიცა წიგნები „ მარადიულ სიცოცხლემდე მიმყვანი ჭეშმარიტება “ , „ შენ შეგიძლია მარადიული ცხოვრება სამოთხეში დედამიწაზე “ , „ მარადიულ სიცოცხლემდე მიმყვანი შემეცნება “ , და ახლახან გამოიცა „ რას გვასწავლის ბიბლია სინამდვილეში ? “ 
 ვინც მადლიერია , მსახურებაში ეფექტურად იყენებს ასეთ დახმარებას . 
 ეფექტურად გამოვიყენოთ წიგნი „ რას გვასწავლის ბიბლია ? “ 
 17 , 18 . 
 ა ) წიგნის რომელ თავებს იყენებთ ეფექტურად მსახურებაში ? 
 ბ ) რა აღნიშნა ერთმა სარაიონო ზედამხედველმა ? 
 ცხრამეტი თავისა და დეტალური დანართისგან შემდგარი წიგნი „ რას გვასწავლის ბიბლია სინამდვილეში ? “ , რომელიც მარტივი და გასაგები ენითაა დაწერილი , მართლაც კარგი დამხმარე საშუალებაა . 
 მაგალითად , მე - 12 თავში განხილულია თემა „ ღვთისმოსაწონი ცხოვრება “ . 
 აქედან შემსწავლელი იგებს , როგორ დაუახლოვდეს ღმერთს , რაზეც ადამიანების უმეტესობას არც კი უფიქრია . 
 როგორი გამოხმაურება ჰპოვა ამ წიგნმა ? 
 ავსტრალიაში ერთმა სარაიონო ზედამხედველმა აღნიშნა : « წიგნი „ რას გვასწავლის ბიბლია ? “ 
 მალევე აღძრავს მობინადრეს საუბრისკენ , იოლი გამოსაყენებელია და ბევრ მაუწყებელს მატებს ქადაგებისას თავდაჯერებულობასა და სიხარულს . 
 გასაკვირი არ არის , თუ რატომ უწოდებს ზოგიერთი წიგნს ოქროს სამკაულს » . 
 19 — 21 . 
 მოჰყევით ის შემთხვევები , რომლებიც აჩვენებს , რამდენად ძვირფასი წიგნია „ რას გვასწავლის ბიბლია ? “ 
 „ ღვთის გამოგზავნილი იქნები “ , — უთხრა ერთმა გაიანელმა ქალმა ერთ პიონერს თავის კართან . 
 ის ქალი ორი ბავშვით ახალი მიტოვებული ჰყავდა მამაკაცს , ვისთანაც ცხოვრობდა . 
 პიონერმა გადაუშალა „ რას გვასწავლის ბიბლია ? “ 
 პირველ თავზე და ამოუკითხა მეთერთმეტე აბზაცი ქვესათაურიდან „ როგორ უყურებს ღმერთი ჩვენ გარშემო არსებულ უსამართლობას ? “ 
 პიონერმა აღნიშნა : „ წაკითხულმა მასზე იმოქმედა . 
 ადგა , გავიდა თავისი მაღაზიის უკან და აქვითინდა “ . 
 ქალმა დაიწყო ბიბლიის შესწავლა და სულიერად წინ წაიწია . 
 მას შემდეგ , რაც ესპანეთში მცხოვრებ ხოსეს ავტოკატასტროფაში მეუღლე დაეღუპა , თავის დამშვიდება ნარკოტიკებით დაიწყო . 
 მან დახმარებისთვის ფსიქოლოგებსაც მიმართა , მაგრამ მათ ვერ უპასუხეს ხოსეს ერთ მნიშვნელოვან კითხვაზე , თუ რატომ დაუშვა ღმერთმა მისი ცოლის სიკვდილი . 
 ერთ დღესაც ხოსე შეხვდა ფრანჩესკს , რომელიც იმავე კომპანიაში მუშაობდა , სადაც ხოსე . 
 ფრანჩესკმა წიგნიდან „ რას გვასწავლის ბიბლია ? “ 
 მეთერთმეტე თავის „ რატომ უშვებს ღმერთი ადამიანთა ტანჯვას ? “ 
 განხილვა შესთავაზა . 
 ბიბლიურმა პასუხმა და მოსწავლისა და მასწავლებლის შესახებ თვალსაჩინო მაგალითმა დიდი შთაბეჭდილება მოახდინა ხოსეზე . 
 მან მთელი შემართებით დაიწყო შესწავლა , დაესწრო სარაიონო კონგრესს და ახლა სამეფო დარბაზში ესწრება შეხვედრებს . 
 ორმოცი წლის პოლონელი ბიზნესმენი რომანი ყოველთვის აფასებდა ღვთის სიტყვას , მაგრამ სამუშაოთი ისე იყო დაკავებული , სულიერად წინ ვერ მიიწევდა . 
 რომანი საოლქო კონგრესს დაესწრო და მიიღო წიგნი „ რას გვასწავლის ბიბლია ? “ 
 წიგნმა მასზე სასიკეთოდ იმოქმედა . 
 ეს მამაკაცი იხსენებს : „ წიგნში თავმოყრილია ბიბლიის ყველა ძირითადი მოძღვრება , რაც საერთო სურათს გვიქმნის “ . 
 ახლა რომანი რეგულარულად სწავლობს ბიბლიას და წინ მიიწევს . 
 გავიღრმაოთ მადლიერების გრძნობა 
 22 , 23 . 
 როგორ ვაჩვენოთ , რომ მადლიერები ვართ ღვთის დანაპირებისთვის ? 
 როგორც საოლქო კონგრესიდან „ ხსნა ახლოსაა ! “ 
 გავიგეთ , ჭეშმარიტ ქრისტიანებს „ მარადიული ხსნის “ დიდი სურვილი გვაქვს , რასაც ღმერთი დაგვპირდა და რაც ქრისტეს დაღვრილმა სისხლმა გახადა შესაძლებელი . 
 ამისათვის გულწრფელი მადლიერების გამოხატვის საუკეთესო საშუალებაა , კვლავაც განვიწმინდოთ „ მკვდარი საქმეებისგან , რათა წმინდა მსახურება შევუსრულოთ ცოცხალ ღმერთს “ . 
 მართლაც სასწაულია , რომ სამეფოს შვიდ მილიონამდე მაუწყებელი ერთგულად ემსახურება ღმერთს და პირადი ინტერესების პირველ ადგილზე დაყენების ცდუნებას უძლებს . 
 იეჰოვას მსახურები მადლიერები არიან , რომ ღვთის მსახურების პატივი ხვდათ წილად , და იციან , რომ ‘ ფუჭი არ არის მათი შრომა უფალში ’ . 
 დაე , არასოდეს გაგინელდეთ მადლიერების გრძნობა . 
 როგორ უპასუხებდით ? 
 • როგორ მივბაძოთ ფსალმუნმომღერალს და როგორ ვაჩვენოთ , რომ ვემადლიერებით ღმერთს იმისათვის , რომ სულიერად უზრუნველგვყოფს ? 
 • როგორ სრულდება ანგიას 2 : 7 ? 
 • როგორ ამზადებს იეჰოვა თავის მსახურებს ეფექტურად ქადაგებისთვის ? 
 • რით შეგვიძლია ვაჩვენოთ , რომ მადლიერები ვართ იეჰოვას სიკეთისთვის ? 
 [ ცხრილი 27 - 30 გვერდებზე ] 
 იეჰოვას მოწმეების 2006 სამსახურებრივი წლის მსოფლიო ანგარიში 
 ( იხილეთ პუბლიკაცია ) 
 [ სურათები 25 გვერდზე ] 
 იეჰოვა ყოველმხრივ გვამზადებს მისი ნების შესასრულებლად . 
 ქმრებო , ისეთი მეთაურები იყავით , როგორიც ქრისტე იყო ! 
 „ ყოველი კაცის თავი ქრისტეა “ . 
 1 , 2 . 
 ა ) რა კრიტერიუმით შეიძლება შეფასდეს , ქმარი კარგი მეუღლეა თუ არა ? 
 ბ ) რატომ არის მნიშვნელოვანი იმის აღიარება , რომ ქორწინების დამფუძნებელი ღმერთია ? 
 როგორ კაცს შეიძლება ეწოდოს კარგი ქმარი ? 
 არის ამის განმსაზღვრელი გონებრივი ან ფიზიკური შესაძლებლობა ? 
 ფულის შოვნის უნარი ? 
 თუ ოჯახის წევრების სიყვარული და მათდამი თბილი დამოკიდებულება ? 
 სიყვარულსა და სითბოს ბევრი ქმარი ვერ ავლენს , რადგან მათზე ქვეყნიერების სული და ადამიანთა დადგენილი ნორმები მოქმედებს . 
 რატომ ? 
 უმთავრესი მიზეზი ის არის , რომ ისინი არ ცნობენ და არ მიჰყვებიან ქორწინების დამფუძნებლის , იმ პიროვნების ხელმძღვანელობას , რომელმაც „ ნეკნისგან , კაცს რომ გამოუღო . . . 
 ქალი შექმნა და კაცს მიუყვანა “ . 
 იესო ქრისტემ თავის მოწინააღმდეგეებთან საუბრისას დაადასტურა , რომ ქორწინება ღვთის მიერ იყო დაფუძნებული : « ნუთუ არ წაგიკითხავთ , რომ შემოქმედმა დასაწყისში კაცად და ქალად შექმნა ისინი და თქვა : „ ამიტომ მიატოვებს კაცი მამას და დედას , მიეკვრება ცოლს და ორნი ერთი ხორცი იქნებიან “ ? 
 ასე რომ , ისინი ორნი კი აღარ არიან , არამედ ერთი ხორცი . 
 ამიტომ , ვინც ღმერთმა შეაუღლა , კაცი ნუ დააშორებს მათ » . 
 ბედნიერი ოჯახური ცხოვრებისთვის აუცილებელია იმის აღიარება , რომ ქორწინების დამფუძნებელი ღმერთია და ოჯახის ბედნიერება დამოკიდებულია იმაზე , იყენებს თუ არა წყვილი ღვთის სიტყვაში , ბიბლიაში , მოცემულ მითითებებს . 
 რა დაეხმარება ქმარს , იყოს კარგი მეუღლე 
 3 , 4 . 
 ა ) რატომ ესმის იესოს კარგად ქორწინების საკითხი ? 
 ბ ) ვინ არის „ კრავის ცოლი “ და როგორ უნდა მოეპყრონ ქმრები ცოლებს ? 
 ქმარი კარგი მეუღლე იქნება , თუ მოუსმენს და მიჰბაძავს იესოს . 
 მას ძალიან კარგად ესმის ქორწინების საკითხი , რადგან ესწრებოდა პირველი წყვილის შექმნასა და მათ შეუღლებას . 
 იეჰოვა ღმერთმა იესოს უთხრა : „ შევქმნათ ადამიანი ჩვენს ანარეკლად , ჩვენს მსგავსებად “ . 
 დიახ , ღმერთი ელაპარაკა მას , ვინც ყველაზე და ყველაფერზე ადრე შექმნა , ვინც ‘ იეჰოვას გვერდით იყო , როგორც ოსტატი ’ . 
 ის არის „ პირმშო ყველა ქმნილებას შორის “ . 
 იესო არის „ ღვთის შემოქმედების დასაწყისი “ , რომელიც მატერიალური სამყაროს შექმნამდე არსებობდა . 
 იესოს „ ღვთის კრავი “ ეწოდება და ქმართან არის შედარებული . 
 ერთხელ ანგელოზმა თქვა : „ მოდი , გიჩვენებ პატარძალს , კრავის ცოლს “ . 
 ვინ არის ეს პატარძალი , ანუ კრავის ცოლი ? 
 „ კრავის ცოლი “ ქრისტეს ერთგულ სულით ცხებულ მიმდევრებს ეწოდებათ , რომლებიც მასთან ერთად იმეფებენ ზეცაში . 
 ამიტომ , ქმრებისთვის კარგი მაგალითია ის , თუ როგორ ეპყრობოდა იესო მოწაფეებს დედამიწაზე ყოფნისას . 
 ვისთვის არის იესო სამაგალითო ? 
 იესო ყველა მისი მიმდევრისთვის სამაგალითოა , რადგან ბიბლიაში ვკითხულობთ : „ ქრისტეც ხომ თქვენთვის ეტანჯა და მაგალითიც დაგიტოვათ , რომ ერთგულად მიჰყვეთ მის ნაკვალევს “ . 
 მან განსაკუთრებით მამაკაცებს დაუტოვა მაგალითი . 
 ბიბლიაში ნათქვამია : „ ყოველი კაცის თავი ქრისტეა , ქალის თავი კაცია , ქრისტეს თავი კი ღმერთია “ . 
 ქრისტე მამაკაცის თავია , ამიტომ ქმრებმა უნდა მიჰბაძონ მას . 
 აქედან გამომდინარე , ოჯახის ბედნიერებისთვის საჭიროა მეთაურობის პრინციპის დაცვა . 
 ამ მიზნის მისაღწევად ქმრები ცოლებს სიყვარულით უნდა მოეპყრონ ისევე , როგორც იესო ეპყრობა სიმბოლურ ცოლს — თავის ცხებულ მოწაფეებს . 
 როგორ შეიძლება ოჯახური პრობლემების მოგვარება ? 
 რა დამოკიდებულება უნდა ჰქონდეთ ქმრებს ცოლების მიმართ ? 
 დღევანდელ მშფოთვარე ქვეყნიერებაში ქმრებმა განსაკუთრებით უნდა მიჰბაძონ იესოს მოთმინებასა და სიყვარულში , და იესოს მსგავსად , მტკიცედ უნდა დაიცვან სამართლიანი პრინციპები . 
 ბიბლიიდან ვიგებთ , თუ როგორ მოქმედებდა იესო ; ამის გათვალისწინებით , „ თქვენც , ქმრებო , შეძენილი ცოდნის თანახმად განაგრძეთ ცოლებთან ცხოვრება “ . 
 დიახ , ქმრებმა შეძენილი ცოდნის თანახმად უნდა იმოქმედონ და გაუმკლავდნენ ოჯახურ პრობლემებს ისე , როგორც იესო უმკლავდებოდა სირთულეებს . 
 მან ისეთი რთული განსაცდელები გადაიტანა , როგორიც არც ერთ ადამიანს არ გადაუტანია ; ამაში კი იმის ცოდნა დაეხმარა , რომ განსაცდელების უკან სატანა , მისი დემონები და ბოროტი ქვეყნიერება იდგა . 
 იესომ იცოდა , რომ განსაცდელებს შეხვდებოდა ; არც დაქორწინებულმა წყვილმა უნდა გაიკვირვოს , თუ „ ხორციელი გასაჭირი “ ექნება . 
 ბიბლია გვაფრთხილებს , რომ დაქორწინებულები უნდა მოელოდნენ ამგვარ განსაცდელს . 
 7 , 8 . 
 ა ) რას ნიშნავს , რომ ქმრები ცოლებს შეძენილი ცოდნის თანახმად მოეპყრონ ? 
 ბ ) რატომ იმსახურებენ ცოლები ქმრების პატივისცემას ? 
 ბიბლია ქმრებს მიმართავს : „ შეძენილი ცოდნის თანახმად განაგრძეთ ცოლებთან ცხოვრება და პატივი მიაგეთ მათ , ქალებს , როგორც შედარებით სუსტ ჭურჭელს “ . 
 ბიბლიაში ნაწინასწარმეტყველებია , რომ , ჩვეულებრივ , ქმრები იბატონებდნენ ცოლებზე , მაგრამ ღვთის მოწონებას მიიღებს არა ის ქმარი , რომელიც ბატონობს ცოლზე , არამედ ის , ვინც პატივისცემით ეპყრობა მას . 
 ქმარი ისე უნდა მოეპყროს ცოლს , როგორც ძვირფას საჩუქარს , და თავისი ფიზიკური ძალა მეუღლისთვის შეურაცხყოფის მისაყენებლად არასდროს უნდა გამოიყენოს . 
 პირიქით , მან უნდა გაითვალისწინოს ცოლის გრძნობები და ყოველთვის ღირსეულად და პატივისცემით უნდა მოეპყროს . 
 რატომ უნდა მიაგონ ქმრებმა პატივი ცოლებს ? 
 ბიბლია გვპასუხობს : „ რათა ლოცვა არ დაგიბრკოლდეთ , რადგან თქვენც მათთან ერთად ხართ სიცოცხლის დაუმსახურებელი საჩუქრის თანამემკვიდრეები “ . 
 ქმრებს უნდა ესმოდეთ , რომ იეჰოვას თვალში მისი თაყვანისმცემელი მამაკაცები არაფრით უპირატესობენ ქალებზე . 
 ქალები , რომლებიც ღვთის მოწონებას იმსახურებენ , იმავე ჯილდოს , მარადიულ სიცოცხლეს მიიღებენ , რასაც მამაკაცები ; ბევრი მათგანი ზეცაშიც კი იცხოვრებს , სადაც „ არც კაცია და არც ქალი “ . 
 ამიტომ ქმრებს უნდა ახსოვდეთ , რომ ღვთის თვალში ადამიანი ძვირფასია მისი ერთგულების გამო და მნიშვნელობა არა აქვს კაცია ის თუ ქალი , დიდია თუ პატარა . 
 ა ) პეტრეს სიტყვებიდან გამომდინარე , რატომ უნდა სცენ ქმრებმა პატივი ცოლებს ? 
 ბ ) როგორ ავლენდა იესო ქალებისადმი პატივისცემას ? 
 პეტრე მოციქულიც უსვამს ხაზს იმის აუცილებლობას , რომ ქმარი პატივისცემით მოეპყროს ცოლს , ‘ რათა ლოცვა არ დაუბრკოლდეს ’ ; ლოცვის დაბრკოლება კი დიდი საშიშროების წინაშე აყენებს ადამიანს . 
 ქმრის ლოცვა შეიძლება არ იყოს შესმენილი , როგორც ეს წარსულში ღვთის რამდენიმე მსახურის შემთხვევაში მოხდა . 
 გონივრული იქნება , თუ ქრისტიანი — როგორც დაქორწინებული , ისე ის , ვინც დაქორწინებას აპირებს — მიჰბაძავს ქრისტეს და მასავით ღირსეულად მოეპყრობა ქალებს . 
 იესო სიამოვნებით მონაწილეობდა მსახურებაში ქალებთან ერთად და პატივისცემასა და თავაზიანობას ავლენდა მათ მიმართ . 
 ერთხელ მან ქალებს ამცნო განსაცვიფრებელი ჭეშმარიტება და დაავალა , რომ ამის შესახებ მამაკაცებისთვის შეეტყობინებინათ . 
 მაგალითი ქმრებისთვის 
 10 , 11 . 
 ა ) რატომ უნდა გამოიკვლიონ ქმრებმა , თუ რა მაგალითს აძლევს მათ ქრისტე ? 
 ბ ) როგორ უნდა გამოავლინოს ქმარმა ცოლისადმი სიყვარული ? 
 როგორც ზემოთ აღინიშნა , ბიბლია ცოლ - ქმრის ურთიერთობას ადარებს „ პატარძალთან “ — ანუ სულით ცხებული მიმდევრებისგან შემდგარ კრებასთან — ქრისტეს ურთიერთობას . 
 ბიბლიაში ნათქვამია : „ ქმარი ცოლის თავია , როგორც ქრისტეა კრების თავი “ . 
 ამ სიტყვებმა ქმრები უნდა აღძრას , გამოიკვლიონ , როგორ ხელმძღვანელობდა იესო თავის მიმდევრებს . 
 მხოლოდ ასეთი გამოკვლევა მისცემს ქმრებს საშუალებას , მიჰყვნენ იესოს ნაკვალევს და ცოლებს სიყვარულით უხელმძღვანელონ , როგორც ქრისტე ხელმძღვანელობდა კრებას . 
 ბიბლია ქრისტიანებს მოუწოდებს : „ ქმრებო , გიყვარდეთ თქვენი ცოლები , როგორც ქრისტემ შეიყვარა კრება და თავი გასწირა მისთვის “ . 
 ეფესოელების მიმართ წერილის მეოთხე თავში „ კრება “ „ ქრისტეს სხეულად “ არის მოხსენიებული . 
 ეს სიმბოლური სხეული მრავალი ნაწილისგან შედგება , თითოეულ მათგანს თავისი წვლილი შეაქვს სხეულის ფუნქციონირებაში . 
 სხეული , ანუ კრება , როგორც მამაკაცებისგან , ისე ქალებისგან შედგება . 
 მისი თავი , ცხადია , იესოა . 
 როგორ გამოავლინა სიყვარული იესომ თავისი სიმბოლური სხეულისადმი ? 
 იესომ თავისი სიმბოლური სხეულისადმი , ანუ „ კრებისადმი “ , სიყვარული განსაკუთრებით იმით გამოავლინა , რომ ზრუნავდა მათ ინტერესებზე , ვინც ამ კრების წევრები უნდა გამხდარიყვნენ . 
 მაგალითად , როდესაც მოწაფეები დაღლილები იყვნენ , იესომ მათ უთხრა : „ მოდი სადმე . . . 
 განვმარტოვდეთ და ცოტა დავისვენოთ “ . 
 ერთ - ერთი მოციქული იესოს სიკვდილით დასჯამდე რამდენიმე საათით ადრე მომხდარი მოვლენების აღწერისას წერდა : „ იესომ . . . 
 შეიყვარა თავისები [ თავისი სიმბოლური სხეულის ნაწილები ] . . . 
 [ და ] ბოლომდე უყვარდა ისინი “ . 
 რა კარგი მაგალითი მისცა იესომ ქმრებს ! 
 როგორ უნდა უყვარდეთ ქმრებს ცოლები ? 
 მოციქული პავლე ისევ ამახვილებს ყურადღებას ქმრებისთვის იესოს მიერ დატოვებულ მაგალითზე და წერს : „ ქმრებსაც ისე უნდა უყვარდეთ ცოლები , როგორც საკუთარი სხეულები . 
 ვისაც ცოლი უყვარს , მას საკუთარი თავი უყვარს , რადგან არავის არასოდეს მოსძულებია თავისი ხორცი , არამედ კვებავს მას და ზრუნვას არ აკლებს , როგორც ქრისტე — კრებას “ . 
 შემდეგ კი დასძენს : „ თითოეულ თქვენგანს ისე უყვარდეს თავისი ცოლი , როგორც საკუთარი თავი “ . 
 როგორ ეპყრობა ქმარი თავის არასრულყოფილ სხეულს და , აქედან გამომდინარე , როგორ უნდა მოექცეს თავის ცოლს ? 
 დაფიქრდით პავლეს სიტყვებზე . 
 განა რომელიმე საღად მოაზროვნე მამაკაცი საკუთარ თავს ოდესმე განზრახ მიაყენებს ზიანს ? 
 როდესაც ის ფეხს წამოჰკრავს რამეს , ფეხს დაუწყებს ცემას ? 
 რა თქმა უნდა , არა ! 
 დაამცირებს ქმარი მეგობრების წინაშე საკუთარ თავს ან ილაპარაკებს ყველასთან საკუთარ სისუსტეებზე ? 
 არა ! 
 მაშ , რატომ უნდა მიაყენოს ცოლს სიტყვიერი თუ ფიზიკური შეურაცხყოფა , როცა ის შეცდომას უშვებს ? 
 ქმრებმა არა მარტო პირადი ინტერესები უნდა გაითვალისწინონ , არამედ ცოლების ინტერესებიც . 
 ა ) როგორ მოიქცა იესო , როცა მისმა მოწაფეებმა სისუსტე გამოავლინეს ? 
 ბ ) რისი სწავლა შეიძლება ამ მაგალითიდან ? 
 დავფიქრდეთ , სიკვდილის წინა ღამეს როგორ მოიქცა იესო , როცა მისმა მოწაფეებმა სისუსტე გამოავლინეს . 
 გეთსემანიის ბაღში იესომ სამჯერ სთხოვა , ელოცათ , მათ კი სამჯერვე ჩაეძინათ . 
 მოულოდნელად მათ თავზე შეიარაღებული მამაკაცები დაადგნენ . 
 იესომ ჰკითხა : « „ ვის ეძებთ ? “ 
 მათ მიუგეს : „ იესო ნაზარეთელს “ . 
 მან უთხრა : „ მე ვარ “ » . 
 მან იცოდა , რომ მოვიდა მისი სიკვდილის საათი , და თქვა : „ თუ მე მეძებთ , ესენი გაუშვით “ . 
 იესო ყოველთვის ზრუნავდა თავისი მოწაფეების — სიმბოლური პატარძლის წარმომადგენლების — კეთილდღეობაზე და მათ გადარჩენას ცდილობდა . 
 ქმრები უნდა დააკვირდნენ , როგორ ეპყრობოდა იესო თავის მოწაფეებს , რათა დაინახონ მრავალი პრინციპი , რომლებიც ცოლებთან ურთიერთობაში გამოადგებათ . 
 იესოს სიყვარული მხოლოდ ემოცია არ იყო 
 რა დამოკიდებულება ჰქონდა იესოს მართას მიმართ , და ამის მიუხედავად , როგორ შეუსწორა თვალსაზრისი ? 
 ბიბლია ამბობს : „ იესოს მართაც უყვარდა , მისი დაც და ლაზარეც “ . 
 ისინი ხშირად მასპინძლობდნენ მას . 
 მაგრამ იესო არ მორიდებია მართასთვის რჩევის მიცემას , როცა დაინახა , რომ ზედმეტ ყურადღებას უთმობდა საჭმლის მომზადებას და , ამის გამო , ნაკლები დრო რჩებოდა სულიერი საკითხების მოსასმენად . 
 მან უთხრა : „ მართა , მართა , შენ ბევრ რამეზე წუხხარ და ზრუნავ . 
 საჭირო კი სულ ცოტაა ან მხოლოდ ერთი “ . 
 მართას რჩევის მიღება იმან გაუადვილა , რომ ის დარწმუნებული იყო იესოს სიყვარულში . 
 მსგავსად ამისა , ქმრებიც რბილად , სიყვარულით უნდა მოეპყრონ ცოლებს და მათთან საუბრისას სიტყვები საგულდაგულოდ უნდა შეარჩიონ . 
 მაგრამ , საჭიროების შემთხვევაში , ქმარმა ცოლს უნდა მისცეს რჩევა , როგორც იესომ — მართას . 
 17 , 18 . 
 ა ) როგორ გაკიცხა პეტრემ იესო და რატომ უნდა შეეცვალა პეტრეს თვალსაზრისი ? 
 ბ ) რა პასუხისმგებლობა აკისრია ქმარს ? 
 სხვა შემთხვევაში იესომ მოციქულებს უთხრა , რომ უნდა წასულიყო იერუსალიმში , სადაც წინააღმდეგობას შეხვდებოდა „ უხუცესებისგან , უფროსი მღვდლებისა და მწიგნობრებისგან , უნდა მოეკლათ და მესამე დღეს აღმდგარიყო “ . 
 პეტრემ გვერდზე გაიყვანა იესო და გაკიცხვა დაუწყო : „ შეიწყალე თავი , უფალო ! 
 ნუ დამართებ თავს ამას “ . 
 აშკარაა , რომ პეტრეს საღ აზრზე ემოციამ იმძლავრა . 
 მას თვალსაზრისი უნდა შეეცვალა , ამიტომ იესომ უთხრა : „ მომცილდი , სატანა ! 
 დაბრკოლება ხარ ჩემთვის , რადგან ღვთიურზე კი არა , ადამიანურზე ფიქრობ “ . 
 დაფიქრდით , იესომ ხომ სულ ცოტა ხნით ადრე წამოიწყო მოწაფეებთან საუბარი ღვთის ნებაზე , კერძოდ იმაზე , რომ უნდა დატანჯულიყო და მომკვდარიყო . 
 ამიტომ პეტრეს საქციელი არასწორი იყო . 
 ცხადია , მას აშკარა მხილება სჭირდებოდა , რაც დროდადრო თითოეულ ჩვენგანსაც ესაჭიროება . 
 როგორც ოჯახის თავის , ქმრის უფლებამოსილებასა და პასუხისმგებლობაში ოჯახის წევრების , მათ შორის ცოლის გამოსწორება შედის . 
 მართალია , შეიძლება საჭირო გახდეს სიმტკიცის გამოვლენა , მაგრამ შენიშვნა რბილად და სიყვარულით უნდა იყოს მიცემული . 
 ასე რომ , როგორც იესო დაეხმარა პეტრეს მდგომარეობის სწორად შეფასებაში , ზოგჯერ ქმრებსაც შეიძლება იმავეს გაკეთება მოუწიოთ ცოლებთან . 
 მაგალითად , თუ ცოლი ჩაცმულობასთან , სამკაულების ტარებასა და კოსმეტიკური საშუალებების გამოყენებასთან დაკავშირებით რჩევის მიცემას საჭიროებს , ქმარმა ეს ტაქტიანად უნდა გააკეთოს . 
 ქმრებმა მოთმინება უნდა გამოავლინონ 
 19 , 20 . 
 ა ) რა პრობლემა წამოიჭრა იესოს მოციქულებს შორის და როგორ გადაჭრა ის იესომ ? 
 ბ ) როგორი შედეგი გამოიღო იესოს მცდელობამ ? 
 თუ ქმარი ცოლს გარკვეულ სისუსტეზე უმახვილებს ყურადღებას , ის არ უნდა მოელოდეს , რომ მისი გულწრფელი ძალისხმევა მაშინვე შედეგს გამოიღებს . 
 იესოს არაერთხელ დასჭირვებია თავისი მოციქულებისთვის აზროვნების შესწორება . 
 მაგალითად , მოციქულებს შორის მეტოქეობის სული იყო განვითარებული , რაც იესოს მსახურების დასასრულსაც გამოვლინდა . 
 ისინი იმაზე კამათობდნენ , ვინ იყო მათ შორის უფრო დიდი . 
 მსგავსი შემთხვევიდან ცოტა ხნის შემდეგ იესომ მათთან უკანასკნელი პასექი იზეიმა . 
 მაშინ არავინ გამოავლინა ინიციატივა , რომ სხვებისთვის მტვრიანი ფეხები დაებანა , რაც , ჩვეულებრივ , დამამცირებელი საქმე იყო ; იესომ კი ყველას დაბანა ფეხები და თქვა : „ მაგალითი მოგეცით “ . 
 ქმრებს , რომლებიც ბაძავენ იესოს და თავმდაბლობას ავლენენ , ცოლები ყოველთვის მხარში ამოუდგებიან . 
 მაგრამ აუცილებელია მოთმინება . 
 იმავე პასექის ღამეს , მოციქულებმა ისევ დაიწყეს ერთმანეთში დავა , ვინ იყო მათ შორის უდიდესი . 
 აზროვნებისა და საქციელის გამოსწორებას დრო სჭირდება . 
 მაგრამ რა სასიამოვნოა , როდესაც საბოლოოდ დადებითი შედეგი მიიღწევა , როგორც მოციქულების შემთხვევაში ! 
 თუ დღევანდელ სირთულეებს გავითვალისწინებთ , რა უნდა ახსოვდეთ ქმრებს და რისი გაკეთება მართებთ მათ ? 
 დღეს ქორწინებაში უფრო მეტი სირთულეა , ვიდრე ოდესმე . 
 ბევრი სერიოზულად აღარ ეკიდება საქორწინო აღთქმას . 
 ამიტომ , ქმრები უნდა დაფიქრდნენ , თუ ვინ არის ქორწინების დამფუძნებელი . 
 გახსოვდეთ , რომ ქორწინებას ჩვენმა მოსიყვარულე ღმერთმა , იეჰოვამ ჩაუყარა საფუძველი . 
 მან თავისი ძე , იესო , მხოლოდ ჩვენი ცოდვების გამოსასყიდად , ჩვენს სახსნელად კი არ გამოგზავნა , არამედ იმისთვისაც , რომ ქმრებისთვის მისაბაძი მაგალითი ყოფილიყო . 
 როგორ უპასუხებთ ? 
 • რატომ უნდა გავითვალისწინოთ , ვინ არის ქორწინების დამფუძნებელი ? 
 • როგორ მოუწოდებს ბიბლია ქმრებს , რომ ცოლებისადმი სიყვარული გამოავლინონ ? 
 • იესოს რომელი მაგალითები ასწავლის ქმრებს , როგორ უნდა უხელმძღვანელონ ოჯახს ? 
 [ სურათი 14 გვერდზე ] 
 რატომ უნდა დააკვირდნენ ქმრები ქალებისადმი იესოს დამოკიდებულებას ? 
 [ სურათი 15 გვერდზე ] 
 როცა მოწაფეები დაიღალნენ , იესო გაგებით მოეკიდა მათ . 
 [ სურათი 16 გვერდზე ] 
 ქმრებმა რბილად უნდა მისცენ რჩევა ცოლებს და ამ დროს სიტყვები უნდა შეარჩიონ . 
 ცოლებო , ღრმა პატივი ეცით ქმრებს ! 
 „ ცოლები , დაემორჩილონ ქმრებს “ . 
 რატომ უჭირთ ხშირად ცოლებს ქმრების პატივისცემა ? 
 ბევრ ქვეყანაში ქორწინებისას ცოლი აღთქმას დებს , რომ ღრმა პატივს სცემს თავის ქმარს . 
 მაგრამ რამდენად შეძლებს ცოლი ამ აღთქმის შესრულებას , დამოკიდებულია იმაზე , თუ როგორ ეპყრობა ქმარი ცოლს . 
 ქორწინებას კარგი დასაწყისი ჰქონდა . 
 ღმერთმა ნეკნი გამოუღო ადამს , პირველ კაცს , და მისგან ქალი შექმნა . 
 ადამმა შესძახა : „ აი ძვალი ჩემი ძვალთაგანი და ხორცი ჩემი ხორცთაგანი “ . 
 არცთუ ისე დიდი ხნის წინ როგორ შეიცვალა ქალის როლი და ქორწინებისადმი დამოკიდებულება ? 
 მიუხედავად იმისა , რომ ქორწინებას კარგი დასაბამი ჰქონდა , XX საუკუნის 60 - იანი წლების დასაწყისში შეერთებულ შტატებში ქალებმა მამაკაცების „ ბატონობისგან “ გათავისუფლებისთვის ბრძოლა დაიწყეს . 
 იმ დროისთვის დაახლოებით სამასი დანგრეული ოჯახიდან ერთი ინგრეოდა ქალის მიზეზით , 60 - იანი წლების ბოლოსთვის კი ასიდან — ერთი . 
 დღეს , როგორც ჩანს , ქალები მამაკაცებს არ ჩამოუვარდებიან ბილწსიტყვაობაში , სმაში , მოწევასა და ამორალურ საქციელში . 
 მაგრამ არიან უფრო ბედნიერები ქალები ? 
 არა . 
 ზოგ ქვეყანაში თითქმის ყოველი მეორე ქორწინება განქორწინებით მთავრდება . 
 რა შედეგი გამოიღო ზოგი ქალის მცდელობამ , გაეუმჯობესებინა ოჯახური მდგომარეობა — უკეთესი თუ უარესი ? . 
 უმთავრესად რა ახდენს უარყოფით გავლენას ქორწინებაზე ? 
 რა არის უმთავრესი პრობლემა ? 
 გარკვეულწილად , ეს არის პრობლემა , რომელიც იმ დროიდან არსებობს , როცა ევა აცდუნა მოჯანყე ანგელოზმა , „ ძველმა გველმა , რომელსაც ეშმაკი და სატანა ჰქვია “ . 
 იქიდან მოყოლებული სატანა ძირს უთხრის ღვთის სწავლებას . 
 მაგალითად , ეშმაკი ცდილობს , ისეთი შთაბეჭდილება შექმნას , რომ თითქოს ქორწინება შემზღუდველი და დამთრგუნველია . 
 ცრუ ინფორმაცია , რომელსაც სატანა , ამ ქვეყნიერების მთავარი , მასმედიის საშუალებით ავრცელებს , იმ მიზანს ემსახურება , რომ ადამიანთა თვალში ღვთის მითითებები უსამართლო და მოძველებული გამოჩნდეს . 
 მაგრამ , თუ ობიექტურად გამოვიკვლევთ , რას ამბობს ღმერთი ქორწინებაში ქალის როლის შესახებ , დავინახავთ , რამდენად გონივრული და პრაქტიკული რჩევებია მოცემული ღვთის სიტყვაში . 
 გაფრთხილება დაქორწინების მსურველთათვის 
 4 , 5 . 
 ა ) რატომ მართებს ქალს სიფრთხილე , როცა გათხოვებას აპირებს ? 
 ბ ) რა უნდა გააკეთოს ქალმა , ვიდრე თანხმობას ეტყვის ვინმეს ცოლობაზე ? 
 ბიბლიაში ნათქვამია , რომ ამ ქვეყნიერებაში , რომელსაც ეშმაკი მართავს , ბედნიერ წყვილსაც კი ექნებოდა „ გასაჭირი “ . 
 თუმცა ქორწინება ღვთის მიერ არის დაფუძნებული , დაქორწინების მსურველებს ბიბლია გაფრთხილებას აძლევს . 
 ბიბლიის ერთი დამწერი ქალზე , რომელსაც ქმარი მოუკვდა და ხელმეორედ გათხოვების უფლება აქვს , ღვთის შთაგონებით წერდა : „ უფრო ბედნიერი იქნება , თუკი ისე დარჩება , როგორც არის “ . 
 იესოც ურჩევდა მათ , ‘ ვისაც შეეძლო შეთვისება ’ , დაუქორწინებელი დარჩენილიყვნენ . 
 მაგრამ , თუ ვინმე დაქორწინებას გადაწყვეტდა , მხოლოდ „ უფალში “ უნდა დაქორწინებულიყო ანუ ღვთისთვის მიძღვნილ , მონათლულ ქრისტიანს უნდა გაჰყოლოდა . 
 ბიბლიაში ახსნილია , რატომ უნდა მიაქციოს ქალმა განსაკუთრებული ყურადღება იმას , თუ ვის მიჰყვება ცოლად : „ გათხოვილი ქალი ქმრის სიცოცხლეში კანონით შეკრულია მასთან “ . 
 მხოლოდ ქმრის სიკვდილის ან მის მიერ უზნეობის ჩადენის შემთხვევაში შეიძლება ქალი „ ქმრის კანონისგან “ გათავისუფლდეს . 
 ერთი ნახვით გამოწვეული სიმპათიაც შეიძლება საკმარისი იყოს სასიამოვნო რომანტიკული ურთიერთობის დასაწყებად , მაგრამ ეს არ არის მყარი საფუძველი ბედნიერი ოჯახური ცხოვრებისთვის . 
 ამიტომ გასათხოვარმა ქალმა უნდა ჰკითხოს საკუთარ თავს : „ მსურს , ცოლად გავყვე ამ კაცს და მის კანონს დავემორჩილო ? “ 
 ამაზე ქალი გათხოვებამდე უნდა დაფიქრდეს და არა გათხოვების შემდეგ . 
 როგორი გადაწყვეტილების მიღება შეუძლია ქალების უმრავლესობას , და რატომ არის ეს ასე მნიშვნელოვანი ? 
 დღეს ბევრ ქვეყანაში ქალს შეუძლია შემოთავაზებულ წინადადებაზე თანხმობა ან უარი თქვას . 
 მაგრამ მას შეიძლება იმდენად დიდი სურვილი ჰქონდეს , გვერდით ჰყავდეს მასზე შეყვარებული ახლო მეგობარი , რომ გაუჭირდეს გონივრული არჩევნის გაკეთება . 
 ერთმა მწერალმა აღნიშნა : „ რაც მეტად ვესწრაფვით რასმე — დაქორწინებასა თუ მთის წვერზე ასვლას — მით უფრო მეტია იმის ალბათობა , გვეგონოს , რომ ყველაფერი კარგად იქნება და მხოლოდ ის გავიგონოთ , რისი მოსმენაც გვსურს “ . 
 არაგონივრული გადაწყვეტილება მთამსვლელს შეიძლება სიცოცხლის ფასადაც კი დაუჯდეს ; ამის მსგავსად , ცხოვრების თანამგზავრის არაგონივრულად არჩევას შეიძლება სავალალო შედეგი მოჰყვეს . 
 რა გონივრული რჩევა ეძლევა მათ , ვინც გათხოვებას აპირებს ? 
 ქალი სერიოზულად უნდა დაფიქრდეს იმაზე , თუ რას ნიშნავს იმ მამაკაცის კანონის მორჩილება , რომელიც ცოლობას სთხოვს . 
 რამდენიმე წლის წინ ერთმა ინდოელმა გოგომ თავმდაბლად აღიარა : „ მშობლები უფროსები და უფრო გამოცდილები არიან , ამიტომ ისე ადვილად არ ტყუვდებიან , როგორც ჩვენ . . . 
 მე შეიძლება ნებისმიერ დროს დავუშვა შეცდომა “ . 
 მნიშვნელოვანი დახმარების გაწევა შეუძლიათ მშობლებსა და სხვებს . 
 ერთი გონიერი მრჩეველი წლების მანძილზე მოუწოდებდა ახალგაზრდებს , გაეცნოთ მომავალი მეუღლის მშობლები და დაკვირვებოდნენ იმას , თუ როგორ ექცეოდა მათი რჩეული მშობლებსა და ოჯახის დანარჩენ წევრებს . 
 როგორ ავლენდა იესო მორჩილებას 
 8 , 9 . 
 ა ) როგორ ავლენდა იესო ღვთისადმი მორჩილებას ? 
 ბ ) რა დადებითი შედეგები მოაქვს მორჩილებას ? 
 მიუხედავად იმისა , რომ მორჩილება ადვილი არ არის , ქალებმა ის პატივად უნდა მიიჩნიონ , როგორც ამას იესო აკეთებდა . 
 ღვთის მორჩილება იესოსთვის ტანჯვასა და წამების ძელზე სიკვდილსაც ნიშნავდა , მაგრამ ის მაინც სიხარულით დაემორჩილა ღმერთს . 
 ქალებმა უნდა მიჰბაძონ იესოს , რადგან ბიბლიაში ნათქვამია : „ ქალის თავი კაცია , ქრისტეს თავი კი ღმერთია “ . 
 აღსანიშნავია , რომ მორჩილება მხოლოდ გათხოვილ ქალს არ მოეთხოვება . 
 ბიბლია გვიხსნის , რომ ქალებმა , როგორც გათხოვილებმა , ისე გაუთხოვრებმა , მორჩილება უნდა გამოავლინონ მამაკაცებისადმი , რომლებსაც ქრისტიანული კრების ზედამხედველობა აკისრიათ . 
 როდესაც ქალები ღვთის მითითებებს მიჰყვებიან , ამით ანგელოზებს აძლევენ მორჩილების მაგალითს . 
 გარდა ამისა , ხანდაზმული გათხოვილი ქალები თავიანთი კარგი მაგალითითა და პრაქტიკული რჩევებით ახალგაზრდა ქალებს ეხმარებიან , იყვნენ „ ქმრების მორჩილები “ . 
 მორჩილების როგორი მაგალითი დაგვიტოვა იესომ ? 
 იესოს კარგად ესმოდა მორჩილების ფასი . 
 ერთხელ მან მოციქულ პეტრეს გადასახადის გადასახდელად ფული მისცა . 
 მოგვიანებით პეტრემ დაწერა : „ უფლის გულისთვის დაემორჩილეთ ყველაფერს , რაც ადამიანთა მიერ არის დადგენილი “ . 
 იესოს მორჩილების ყველაზე ღირსშესანიშნავი მაგალითის შესახებ ბიბლიაში წერია : „ ყველაფერზე უარი თქვა , მონის სახე მიიღო და ადამიანის მსგავსი გახდა . 
 უფრო მეტიც , როცა ადამიანის სახე მიიღო , თავი დაიმდაბლა და მორჩილი იყო სიკვდილამდე “ . 
 რატომ მოუწოდებდა პეტრე ცოლებს , დამორჩილებოდნენ თუნდაც ურწმუნო ქმრებს ? 
 როდესაც ქრისტიანებს მოუწოდებდა , ამ ქვეყნიერების უსამართლო და სასტიკ მმართველებსაც კი დამორჩილებოდნენ , პეტრემ თქვა : „ ამისთვის ხართ კიდეც მოწოდებულნი . 
 ქრისტეც ხომ თქვენთვის ეტანჯა და მაგალითიც დაგიტოვათ , რომ ერთგულად მიჰყვეთ მის ნაკვალევს “ . 
 პეტრემ აღწერა , თუ რა ტანჯვა გადაიტანა ქრისტემ და რა მოთმინებით გაუძლო განსაცდელს , რის შემდეგაც ცოლებს , რომლებსაც ურწმუნო ქმრები ჰყავდათ , მოუწოდა : „ ასევე თქვენც , ცოლებო , დაემორჩილეთ თქვენს ქმრებს , რათა ისინი , ვინც სიტყვას არ ემორჩილებიან , უსიტყვოდ იქნენ მოპოვებულნი ცოლების საქციელით , როცა დაინახავენ , რომ სუფთად იქცევით და დიდ პატივისცემას ავლენთ “ . 
 რა დადებითი შედეგები გამოიღო ქრისტეს მორჩილებამ ? 
 დაცინვისა და შეურაცხყოფის მიუხედავად მორჩილების გამოვლენა შეიძლება ვინმემ სისუსტედ ჩათვალოს , მაგრამ იესო სხვაგვარად ფიქრობდა . 
 პეტრეს სიტყვების თანახმად , როდესაც იესოს „ ლანძღავდნენ , ლანძღვით არ პასუხობდა და როცა იტანჯებოდა , არ იმუქრებოდა “ . 
 იესოს ტანჯვის ბევრმა თვითმხილველმა , გარკვეულწილად მაინც , ირწმუნა ის ; მათ შორის იყვნენ იესოს გვერდით ბოძზე გაკრული ყაჩაღი და ასისთავი , რომელიც ესწრებოდა გამოტანილი განაჩენის აღსრულებას . 
 მსგავსად ამისა , როგორც პეტრე ამბობს , არაერთი ურწმუნო ქმარი — ისინიც კი , ვინც ცოლებს შეურაცხყოფას აყენებენ — გახდება ქრისტიანი , როცა ცოლის მორჩილებას დაინახავს . 
 დღეს ჩვენ ვართ ამგვარი ფაქტების მოწმენი . 
 როგორ შეუძლიათ ცოლებს ქმრების გულის მოგება 
 13 , 14 . 
 რა დადებით შედეგს იღებს ურწმუნო ქმრების მორჩილება ? 
 მორწმუნე ცოლები , რომლებიც ქრისტეს ჰბაძავენ , იძენენ თავიანთ ქმრებს . 
 არც ისე დიდი ხნის წინ გამართულ იეჰოვას მოწმეთა საოლქო კონგრესზე ერთმა ქმარმა თავის ქრისტიან ცოლზე თქვა : „ ახლა ვხვდები , თუ რა უგუნურად ვიქცეოდი ცოლთან დამოკიდებულებაში . 
 ამის მიუხედავად , ის მაინც დიდ პატივს მცემდა . 
 მას არასოდეს დავუმცირებივარ ; თავს არასდროს მახვევდა თავის მრწამსს და ყოველთვის სიყვარულით ზრუნავდა ჩემზე . 
 როდესაც კონგრესებზე მიდიოდა , სადილს გამზადებულს და სახლს დალაგებულს მიტოვებდა . 
 მისმა ასეთმა დამოკიდებულებამ ბიბლიისადმი ინტერესი აღმიძრა . 
 და , აი , მე დღეს თქვენ გვერდით ვარ ! “ 
 დიახ , ეს მამაკაცი , ‘ უსიტყვოდ იქნა მოპოვებული ’ ცოლის საქციელით . 
 როგორც პეტრემ გაამახვილა ყურადღება , დადებითი შედეგები მოაქვს არა ცოლის სიტყვებს , არამედ მის საქციელს . 
 ეს ასე იყო ერთი ქალის შემთხვევაშიც , რომელმაც ისწავლა ჭეშმარიტება და მტკიცედ გადაწყვიტა , არ გაეცდინა ქრისტიანული შეხვედრები . 
 „ აგნესა , თუ ამ კარიდან გახვალ , იცოდე უკან ვეღარ დაბრუნდები ! “ — დაუყვირა ქმარმა . 
 მართალია , აგნესა იმ კარიდან არ გასულა , მაგრამ სხვა კარიდან გავიდა . 
 როცა კვლავ დადგა კრებაზე წასვლის დრო , ქმარი დაემუქრა : „ როცა სახლში დაბრუნდები , აღარ დაგხვდები ! “ . 
 შინ დაბრუნებულ აგნესას ქმარი მართლაც არ დახვდა . 
 ის სამი დღე არ გამოჩენილა . 
 როცა სახლში მოვიდა , ცოლმა ჰკითხა : „ ხომ არ გშია , ძვირფასო ? “ 
 აგნესა ოდნავადაც არ წასულა კომპრომისზე იეჰოვასადმი ერთგულების საკითხში . 
 დროთა განმავლობაში მისმა ქმარმა ბიბლიის შესწავლა დაიწყო , თავი მიუძღვნა იეჰოვას , კრების ზედამხედველად დაინიშნა და მრავალი პასუხისმგებლობა მიენდო . 
 როგორ უნდა შეიმკონ ქრისტიანმა ცოლებმა თავი ? 
 მოციქული პეტრე ცოლებს იმ რჩევით მიმართავდა , რაც ზემოთ მოხსენიებულმა ქალებმა გაითვალისწინეს ; მათი სილამაზე „ თმის ნაწნავებისა “ და „ ჩაცმულობისთვის “ განსაკუთრებული ყურადღების მიქცევით არ გამოიხატებოდა . 
 პეტრემ თქვა : „ თქვენი სილამაზე . . . 
 იყოს შინაგან ადამიანში , რომელიც შემოსილია სიმშვიდითა და რბილი ხასიათით , ღვთის თვალში ძალიან ძვირფასი , უხრწნელი სამოსლით “ . 
 ასეთი განწყობა ჩანს ხმის ტონსა და მანერებში , რაშიც არც კამათის სული აისახება და არც პრეტენზიულობა . 
 ქრისტიანი ცოლი ამგვარად ავლენს ღრმა პატივისცემას ქმრისადმი . 
 მისაბაძი მაგალითები 
 რა მაგალითი მისცა სარამ ქრისტიან ცოლებს ? 
 პეტრემ დაწერა : „ ღვთის მოიმედე წმინდა ქალები წინათაც ასე იმკობდნენ თავს , როცა ქმრებს ემორჩილებოდნენ “ . 
 ასეთ ქალებს ესმით , რომ , თუ იეჰოვას რჩევებს გაითვალისწინებენ და მის მოსაწონად მოიქცევიან , ბედნიერი ოჯახები ექნებათ და მარადიულად იცხოვრებენ . 
 პეტრე მოიხსენიებს სარას , აბრაამის მშვენიერ ცოლს , და აღნიშნავს , რომ ის „ ემორჩილებოდა აბრაამს და ბატონს უწოდებდა “ . 
 სარა მხარში ედგა ღვთისმოშიშ ქმარს , რომელიც ღმერთმა შორეულ ქვეყანაში გაგზავნა მსახურებისთვის . 
 მან დათმო უზრუნველი ცხოვრება და სიცოცხლეც კი ჩაიგდო საფრთხეში . 
 პეტრემ ქრისტიან ცოლებს ურჩია , სარას მსგავსად გამბედაობა გამოევლინათ : „ თუკი კარგს აკეთებთ და შიშის მომგვრელს არაფერს უშინდებით , თქვენც სარას შვილები ხართ “ . 
 რატომ შეიძლება ითქვას , რომ პეტრე თავის სიტყვებში აბიგაილსაც გულისხმობდა , როგორც კარგ მაგალითს ცოლებისთვის ? 
 კიდევ ერთი ღვთისმოშიში ქალი , რომელსაც იეჰოვას იმედი ჰქონდა , აბიგაილი იყო ; შესაძლოა , პეტრე მასაც გულისხმობდა . 
 ის „ ძალიან გონიერი “ იყო , თუმცა მისი ქმარი ნაბალი — „ უხეში და ავისმქმნელი “ . 
 როდესაც ნაბალმა დავითსა და მის კაცებს დახმარებაზე უარი უთხრა , მათ ნაბალისა და მთელი მისი სახლეულის ამოხოცვა გადაწყვიტეს . 
 მაგრამ აბიგაილმა ყველაფერი გააკეთა თავისი ოჯახის გადასარჩენად . 
 მან სახედრებს სანოვაგე აჰკიდა და დავითისა და მისი კაცების შესახვედრად გაემართა . 
 როგორც კი დავითი დაინახა , სახედრიდან ჩამოვიდა , მის ფეხებთან დაემხო და შეევედრა , თავი შეეკავებინა სისხლისღვრისგან . 
 ამან დავითზე ძალიან იმოქმედა . 
 მან თქვა : „ კურთხეული იყოს იეჰოვა , ისრაელის ღმერთი , რომელმაც ჩემთან შესახვედრად გამოგგზავნა დღეს ! 
 კურთხეული იყოს შენი გონიერება “ . 
 ვის მაგალითზე უნდა დაფიქრდნენ ქრისტიანი ცოლები , თუ სხვა მამაკაცი ავლენს მათ მიმართ ინტერესს , და რატომ ? 
 კიდევ ერთი შესანიშნავი მაგალითი ქრისტიან ცოლებს ახალგაზრდა შულამელმა ქალმა დაუტოვა , რომელმაც ბოლომდე უერთგულა თავის საქმროს , თავმდაბალ მწყემსს . 
 ქალის სიყვარული იმდენად ძლიერი იყო , რომ მას უმდიდრესი მეფის სიყვარულმაც ვერ სძლია . 
 ახალგაზრდა მწყემსის მიმართ შულამელი ქალი თავის გრძნობებს ამგვარად გამოხატავს : „ ბეჭედივით დამსვი შენს გულზე , შენს მხარზეც ბეჭედივით დამსვი , რადგან სიკვდილივით ძლიერია სიყვარული . . . 
 ბევრი წყალიც კი ვერ ჩააქრობს სიყვარულს , ვერც მდინარეები წალეკავენ მას “ . 
 კარგი იქნება , თუ ის , ვინც გათხოვებას გადაწყვეტს , მსგავსად უერთგულებს ქმარს მთელი ცხოვრება და მისადმი დიდ პატივისცემას გამოავლენს . 
 კიდევ ერთი ბიბლიური რჩევა 
 19 , 20 . 
 ა ) რატომ უნდა დაემორჩილონ ცოლები ქმრებს ? 
 ბ ) რა შესანიშნავი მაგალითია მოცემული ბიბლიაში ცოლებისთვის ? 
 ახლა დავფიქრდეთ კონტექსტზე , რომელშიც ამ სტატიის წამყვანი მუხლია მოყვანილი : „ ცოლები დაემორჩილონ ქმრებს “ . 
 რატომ არის აუცილებელი ასეთი მორჩილება ? 
 „ რადგან — როგორც შემდეგ მუხლშია ნათქვამი . — ქმარი ცოლის თავია , როგორც ქრისტეა კრების თავი “ . 
 ამიტომ ცოლებს ეძლევათ რჩევა : „ როგორც კრება ემორჩილება ქრისტეს , ისე დაემორჩილონ ცოლებიც თავიანთ ქმრებს ყველაფერში “ . 
 ცოლებმა ეს რჩევა რომ გაითვალისწინონ , საჭიროა , დაფიქრდნენ ქრისტეს კრებაზე , რომელიც სულით ცხებული ქრისტიანებისგან შედგება , და მიჰბაძონ მათ . 
 გთხოვთ , წაიკითხოთ 2 კორინთელების 11 : 23 — 28 და დაფიქრდეთ , რისი გადატანა მოუწია ამ კრების ერთ - ერთ წევრს , პავლე მოციქულს , იმისათვის , რომ თავისი მეთაურისადმი , იესო ქრისტესადმი , ერთგულება შეენარჩუნებინა . 
 პავლეს მსგავსად , ცოლები , ისევე როგორც კრების სხვა წევრები , იესოს უნდა დაემორჩილონ . 
 ამის ნიშნად ქრისტიანი ცოლები თავიანთ ქმრებს ემორჩილებიან . 
 რა აღძრავს ცოლებს ქმრისადმი მორჩილებისკენ ? 
 დღეს ბევრ ქალს არ სიამოვნებს ქმრისადმი მორჩილება , მაგრამ გონიერი ქალი დაფიქრდება მორჩილების დადებით მხარეებზე . 
 მაგალითად , თუ ქმარი არ იზიარებს ცოლის რწმენას , ნებისმიერ საკითხში ( როცა ღვთის კანონები ან პრინციპები არ ირღვევა ) ქმრის ხელმძღვანელობისადმი მორჩილება დაჯილდოვდება იმით , რომ ცოლი შეძლებს ქმრის ხსნას . 
 გარდა ამისა , ცოლს კმაყოფილებას მოჰგვრის იმის ცოდნა , რომ იეჰოვა ღმერთი იწონებს მის მოქმედებას და უხვად აკურთხებს იმისთვის , რომ ჰბაძავს იესო ქრისტეს . 
 გახსოვთ ? 
 • რატომ შეიძლება გაუჭირდეს ცოლს ქმრის პატივისცემა ? 
 • რატომ არის ცოლობაზე თანხმობის თქმა სერიოზული საკითხი ? 
 • რა მაგალითი დაუტოვა იესომ ცოლებს , და რა დადებითი შედეგები მოაქვს მისი მაგალითის მიყოლას ? 
 [ სურათი 19 გვერდზე ] 
 რატომ არის ცოლობაზე თანხმობის თქმა სერიოზული საკითხი ? 
 [ სურათი 21 გვერდზე ] 
 რისი სწავლა შეუძლიათ ცოლებს აბიგაილის მსგავსი ბიბლიური პერსონაჟების მაგალითებიდან ? 
 „ ბავშვებო , დაუჯერეთ თქვენს მშობლებს “ ! 
 „ ბავშვებო , დაუჯერეთ თქვენს მშობლებს უფალში , რადგან ასეა სწორი “ . 
 როგორ დაგიცავთ გაფრთხილების გათვალისწინება ? 
 დღეს ჩვენ ცოცხლები ვართ , ისინი კი — არა , ვინაიდან მათ არ გამოავლინეს მორჩილება . 
 რა მორჩილებაზეა აქ საუბარი ? 
 არ უნდა უგულებელვყოთ , მაგალითად , ჩვენი ‘ საოცრად შექმნილი ’ სხეულის მიერ აღქმული საშიშროება . 
 დავუშვათ , თვალი აღიქვამს შავ ღრუბლებს , ყური კი — ქუხილის ხმას , ჰაერში ელექტრული მუხტის არსებობის გამო თმა ყალყზე დგება . 
 ისინი , ვისთვისაც ცნობილია , თუ რა საშიშროება შეიძლება იმალებოდეს ამ ნიშნების მიღმა , თავშესაფრის ძებნას დაიწყებენ , შტორმმა , ელვამ და სეტყვამ მათ სიცოცხლეს საფრთხე რომ არ შეუქმნას . 
 რატომ სჭირდებათ ბავშვებს გაფრთხილებები და რატომ უნდა დაემორჩილონ ისინი მშობლებს ? 
 თქვენ , ბავშვებო , მოსალოდნელი საშიშროების შესახებ გაფრთხილება გჭირდებათ , თქვენი გაფრთხილება კი მშობლების ვალდებულებაა . 
 შეიძლება მათ თქვენთვის არაერთხელ უთქვამთ : „ ღუმელს არ მიეკარო — დაგწვავს ; წყალში არ შეხვიდე — შეიძლება დაიხრჩო ; სანამ გზაზე გადახვალ , აქეთ - იქით გაიხედე “ . 
 სამწუხაროდ , ბევრი ბავშვი დაშავდა და ზოგი მოკვდა კიდეც იმის გამო , რომ მშობლებს არ დაუჯერა . 
 ამიტომ „ სწორი “ და მართებულია , რომ ბავშვებმა დაუჯერონ მშობლებს ; ეს გონივრულიცაა . 
 სხვა ბიბლიურ მუხლში ნათქვამია , რომ ამგვარად მოქმედება „ მოსაწონია “ ჩვენი უფლის , იესო ქრისტესთვის . 
 ღმერთი მოგიწოდებთ , რომ დაემორჩილოთ მშობლებს ! . 
 მორჩილებას მარადიული კურთხევები მოაქვს 
 რას ნიშნავს „ ჭეშმარიტი სიცოცხლე “ ღვთის მსახურთა უმრავლესობისთვის და როგორ შეუძლიათ ბავშვებს მისი მიღება ? 
 მშობლებისადმი მორჩილება თქვენს „ სიცოცხლეს ახლაც “ იცავს და „ მომავალშიც “ დაგატკბობთ „ ჭეშმარიტი სიცოცხლით “ . 
 ღვთის მსახურთა უმრავლესობისთვის ჭეშმარიტი სიცოცხლე მარადიულ ცხოვრებას ნიშნავს დედამიწაზე ახალ ქვეყნიერებაში , რასაც ღმერთი თავისი მოთხოვნების ერთგულად შემსრულებლებს ჰპირდება . 
 ამ მოთხოვნებიდან ერთ - ერთი მთავარი მოთხოვნაა : « „ პატივი ეცი მამას და დედას “ , ეს არის პირველი მცნება დანაპირებით , „ რომ ხელი მოგემართოს და დღეგრძელი იყო დედამიწაზე “ » . 
 ამიტომ , თუ მშობლებს ემორჩილებით , ბედნიერები იქნებით ; მომავალში უსაფრთხოდ იცხოვრებთ და მარადიულად დატკბებით სამოთხეში დედამიწაზე . 
 როგორ შეუძლიათ ბავშვებს , პატივი მიაგონ ღმერთს , და კურთხევები მიიღონ ? 
 თუ მშობლებს პატივს სცემთ და ემორჩილებით , ამით პატივს მიაგებთ ღმერთსაც , ვინაიდან ის მოგიწოდებთ მშობლების მორჩილებისკენ . 
 ეს სასარგებლო იქნება თქვენთვის . 
 „ მე , იეჰოვა , შენი ღმერთი ვარ , მე გასწავლი შენ სასიკეთოდ “ , — ნათქვამია ბიბლიაში . 
 რა მხრივ არის თქვენთვის სასიკეთო მორჩილება ? 
 ამგვარი მოქმედებით დედ - მამის გულს გაახარებთ , ნასიამოვნები მშობლები კი შეძლებისდაგვარად უფრო მეტს გააკეთებენ თქვენი ბედნიერებისთვის . 
 მაგრამ ყველაზე მნიშვნელოვანი ის არის , რომ მორჩილების გამოვლენით თქვენი ზეციერი მამის გულს ახარებთ , და ის მრავალმხრივ გაკურთხებთ ! 
 მოდი , დავფიქრდეთ , თუ როგორ აკურთხა და დაიცვა იეჰოვამ იესო , რომელმაც საკუთარ თავზე თქვა : „ ყოველთვის იმას ვაკეთებ , რაც მას მოსწონს “ . 
 იესო — მუყაითი მშრომელი 
 რის საფუძველზე შეიძლება გვჯეროდეს , რომ იესო მუყაითი იყო ? 
 იესო მარიამის პირმშო იყო . 
 მისი მამობილი , იოსები , დურგალი იყო . 
 იესოც დურგალი გახდა . 
 როგორც ჩანს , მან ეს ხელობა იოსებისგან ისწავლა . 
 როგორ ფიქრობთ , როგორი დურგალი იქნებოდა იესო ? 
 ზეცაში ყოფნისას , სანამ ქალწული მარიამის საშვილოსნოში სასწაულებრივად ჩაისახებოდა , იესომ , როგორც გაპიროვნებულმა სიბრძნემ , თქვა : „ მე მის [ ღვთის ] გვერდით ვიყავი , როგორც ოსტატი . 
 ყოველთვის განსაკუთრებით ვუყვარდი და ყოველდღე ვხარობდი მის წინაშე “ . 
 ღმერთი კმაყოფილი იყო იესოს ოსტატობით . 
 როგორ ფიქრობთ , როდესაც დედამიწაზე იყო , ყმაწვილი იესო არ ეცდებოდა , მუყაითად ემუშავა და კარგი დურგალი ყოფილიყო ? . 
 ა ) რატომ შეიძლება იმის თქმა , რომ ბავშვობაში იესო საოჯახო საქმეებს აკეთებდა ? 
 ბ ) რა მხრივ შეუძლიათ ბავშვებს , მიჰბაძონ იესოს ? 
 უეჭველია , ბავშვობაში იესო თამაშობდა , რადგან ბიბლიაშიც აღნიშნულია , რომ ძველად ბავშვები ერთობოდნენ . 
 მაგრამ იესო , როგორც დიდი და ხელმოკლე ოჯახის უფროსი შვილი , არა მარტო დურგლობას სწავლობდა , არამედ საოჯახო საქმეებსაც აკეთებდა . 
 მოგვიანებით , იესომ უარი თქვა საკუთარ კეთილდღეობაზე , ქადაგება დაიწყო და მსახურებას მიუძღვნა თავი . 
 როგორ შეგიძლიათ მიჰბაძოთ იესოს ? 
 გთხოვენ მშობლები , თქვენი ოთახი დაალაგოთ ან სხვა საოჯახო საქმეში მიეხმაროთ ? 
 დაჰყავხართ მშობლებს ქრისტიანულ შეხვედრებზე და გეუბნებიან , რომ თქვენი მრწამსის შესახებ სხვებს ესაუბროთ ? 
 თქვენი აზრით , როგორ შეასრულებდა პატარა იესო მსგავს მოთხოვნებს ? 
 ბიბლიის გულმოდგინე შემსწავლელი და მასწავლებელი 
 ა ) ვისთან ერთად წავიდა იესო პასექის დღესასწაულის აღსანიშნავად ? 
 ბ ) სად იყო იესო , როცა სხვები შინ ბრუნდებოდნენ , და რატომ ? 
 ისრაელში ყველა მამაკაცს ევალებოდა წელიწადში სამჯერ იერუსალიმის ტაძარში მისვლა იუდეველთა დღესასწაულების აღსანიშნავად , რათა იეჰოვასთვის ეცათ თაყვანი . 
 როცა იესო 12 წლის იყო , მისი ოჯახი იერუსალიმში წავიდა პასექის დღესასწაულზე ; ალბათ , მშობლები იესოს ნახევარდა - ძმებსაც წაიყვანდნენ თან . 
 იესოს ოჯახთან ერთად მგზავრობდნენ ზებედე და მისი ცოლი სალომე , რომელიც შესაძლოა მარიამის და იყო ; მათთან ერთად იყვნენ ზებედეს ძეები , იაკობი და იოანე , რომლებიც მოგვიანებით მოციქულები გახდნენ * . 
 უკან დაბრუნებისას იოსებსა და მარიამს ეგონათ , რომ იესო ნათესავებთან ერთად მოდიოდა , რის გამოც მისი არყოფნა თავიდანვე ვერ შენიშნეს . 
 სამი დღის შემდეგ მარიამმა და იოსებმა იესო ტაძარში იპოვეს : „ ის მასწავლებლებს შორის იჯდა , უსმენდა მათ და კითხვებს უსვამდა “ . 
 რას აკეთებდა იესო ტაძარში და რითი აოცებდა ხალხს ? 
 როგორ კითხვებს უსვამდა მასწავლებლებს იესო ? 
 ის კითხვებს მხოლოდ ცნობისმოყვარეობის დასაკმაყოფილებლად და ინფორმაციის მისაღებად არ სვამდა . 
 ბერძნული სიტყვა , რომელიც ამ მუხლში „ კითხვების დასმად “ არის ნათარგმნი , შეიძლება სასამართლო პროცესზე ბრალდებულის დაკითხვას ან ჯვარედინ დაკითხვასაც გულისხმობდეს . 
 დიახ , იესო ბავშვობიდანვე ბიბლიის გულმოდგინე მკვლევარი იყო და თავისი ცოდნით აოცებდა კარგად განსწავლულ რელიგიურ წინამძღოლებს . 
 „ მისი გაგება და პასუხები ყველა მის მსმენელს აოცებდა “ , — ამბობს ბიბლია . 
 იესოს მსგავსად როგორ შეგიძლიათ ისწავლოთ ბიბლია ? 
 როგორ შეძლო ჯერ კიდევ პატარა იესომ ბიბლიური ცოდნით , კანონის კარგი მასწავლებლებიც კი გაეოცებინა ? 
 ცხადია , გარკვეულწილად ეს მისი ღვთისმოშიში მშობლების დამსახურება იყო , რომლებიც ჩვილობიდანვე ჩააგონებდნენ ღვთის სიტყვებს . 
 შეგვიძლია დარწმუნებულები ვიყოთ , რომ იოსებს იესო სინაგოგაში დაჰყავდა წმინდა წერილების კითხვისა და განხილვის მოსასმენად . 
 თქვენც გასწავლიან მშობლები ბიბლიას და გატარებენ ქრისტიანულ შეხვედრებზე ? 
 აფასებთ მათ შრომას , როგორც ამას იესო აკეთებდა ? 
 იესოს მსგავსად თქვენც უყვებით სხვებს იმის შესახებ , რასაც სწავლობთ ? 
 იესო მორჩილებას ავლენდა 
 ა ) რატომ უნდა სცოდნოდათ მშობლებს იესოს ადგილსამყოფელი ? 
 ბ ) რა შესანიშნავი მაგალითი დაუტოვა იესომ ბავშვებს ? 
 რა გრძნობა დაეუფლებოდათ მარიამსა და იოსებს , როდესაც სამი დღის შემდეგ იესო ტაძარში იპოვიდნენ ? 
 ცხადია , დიდ შვებას იგრძნობდნენ . 
 იესო გააკვირვა იმის გაგებამ , რომ მშობლებმა მისი ადგილსამყოფელი არ იცოდნენ ; მათთვის ხომ ცნობილი იყო იესოს სასწაულებრივი დაბადების შესახებ და გარკვეული წარმოდგენა მაინც ჰქონდათ იმაზე , რომ მომავალში იესო მხსნელი და ღვთის სამეფოს მმართველი იქნებოდა , თუმცა მათთვის ყველაფერი ნათელი არ იყო . 
 ამიტომ ჰკითხა მათ იესომ : „ რატომ მეძებდით ? 
 ნუთუ არ იცოდით , რომ მამაჩემის სახლში უნდა ვყოფილიყავი ? “ 
 და მაინც , იესო დაემორჩილა მშობლებს და მათთან ერთად დაბრუნდა ნაზარეთში . 
 ბიბლია ამბობს : „ კვლავაც ემორჩილებოდა [ მშობლებს ] “ და „ დედამისმა გულში ჩაიმარხა მისი სიტყვები “ . 
 როგორ შეგიძლიათ მორჩილების სწავლა იესოსგან ? 
 ბავშვებო ადვილია იესოს მიბაძვა და , ამგვარად , ყოველთვის მშობლების მორჩილება ? 
 თუ ფიქრობთ , რომ ისინი ჩამორჩნენ დროს და თქვენ მათზე მეტი იცით ? 
 შეიძლება ზოგ საკითხში მათზე მეტად ერკვევით , მაგალითად , მეტი იცით მობილური ტელეფონების , კომპიუტერებისა და სხვა თანამედროვე ტექნიკის შესახებ ; მაგრამ გაიხსენეთ იესო , რომელმაც გაგების უნარითა და პასუხებით კანონის კარგი მასწავლებლები განაცვიფრა . 
 ალბათ , ეთანხმებით იმ აზრს , რომ იესომ თქვენთან შედარებით , გაცილებით მეტი იცოდა ; ამის მიუხედავად , ის ემორჩილებოდა მშობლებს . 
 შესაძლოა , იესო ყოველთვის არ ეთანხმებოდა მათ გადაწყვეტილებებს , თუმცა სიყმაწვილეში „ კვლავაც ემორჩილებოდა “ მათ . 
 რისი სწავლა შეგიძლიათ იესოსგან ? 
 მორჩილება ადვილი არ არის 
 როგორ შეუძლია მორჩილებას თქვენი სიცოცხლის ხსნა ? 
 მორჩილების გამოვლენა ყოველთვის იოლი არ არის . 
 ამას მოწმობს რამდენიმე წლის წინ მომხდარი შემთხვევა . 
 ორი მოზარდი გოგონა , ფეხით მოსიარულეთა გადასასვლელით სარგებლობის ნაცვლად , ექვსზოლიან გზაზე გადარბენას აპირებდა . 
 „ წამოდი , რა , ჯონი “ — დაჟინებით უმეორებდნენ ისინი თავიანთ ამხანაგს , რომელიც ფეხით მოსიარულეთა გადასასვლელისკენ მიდიოდა . 
 „ არ მოდიხარ ? “ 
 როდესაც ჯონი შეყოვნდა , ერთმა გოგონამ დასცინა : „ შე ქალაჩუნა ! “ 
 ამაზე ჯონიმ მტკიცედ მიუგო : „ მე დედას უნდა დავუჯერო “ . 
 რამდენიმე წამში ჯონის მანქანის დამუხრუჭების ხმა მოესმა . 
 როცა უკან მიიხედა , დაინახა , როგორ დაეჯახა გოგონებს მანქანა . 
 ერთ - ერთი მათგანი ადგილზევე დაიღუპა , მეორეს კი ფეხის ამპუტაცია დასჭირდა . 
 გოგონების დედამ , რომელიც ეუბნებოდა შვილებს , ფეხით მოსიარულეთა გადასასვლელით ესარგებლათ , მოგვიანებით ჯონის დედას უთხრა : „ ნეტავ თქვენი შვილივით დამჯერი ყოფილიყვნენ ჩემი შვილებიც ! “ . 
 ა ) რატომ უნდა დაემორჩილოთ მშობლებს ? 
 ბ ) რა შემთხვევაში შეიძლება შვილმა მშობელს არ დაუჯეროს ? 
 ბავშვებო , რატომ გეუბნებათ ღმერთი : „ დაუჯერეთ თქვენს მშობლებს “ ? 
 მშობლების მორჩილებით ღმერთს ემორჩილებით . 
 გარდა ამისა , მშობლებს თქვენზე მეტი გამოცდილება აქვთ . 
 მაგალითად , ჯონის დედას ჰყავდა მეგობარი , რომლის შვილიც ზემოთ მოთხრობილ შემთხვევამდე ხუთი წლით ადრე იმავე ადგილას გაიტანა მანქანამ . 
 შეიძლება ყოველთვის ადვილი არ იყოს , დაემორჩილოთ მშობლებს , მაგრამ ღმერთი მოითხოვს ამას . 
 მეორე მხრივ , თუ მშობლები ან სხვები გეუბნებიან , რომ უნდა მოიტყუოთ , მოიპაროთ ან გააკეთოთ ის , რაც ღმერთს არ მოსწონს , თქვენ „ ადამიანებზე მეტად ღმერთს უნდა დაემორჩილოთ , როგორც მმართველს “ . 
 სწორედ ამიტომ , როცა ბიბლია ამბობს : „ დაუჯერეთ თქვენს მშობლებს “ , იქვე აღნიშნავს — „ უფალში “ . 
 ამაში იგულისხმება მშობლების მორჩილება ყველაფერში , რაც ღვთის ნებას შეესაბამება . 
 რატომ არის უფრო იოლი მორჩილება სრულყოფილი ადამიანისთვის , თუმცა მაინც რატომ უნდა ისწავლოს მორჩილება ? 
 ხომ არ ფიქრობთ , ისეთივე სრულყოფილი — „ წაუბილწველი , ცოდვილებს ჩამოშორებული “ რომ ყოფილიყავით , როგორიც იესო იყო — ყოველთვის გაგიადვილდებოდათ მშობლების მორჩილება ? . 
 რასაკვირველია , სრულყოფილი რომ იყოთ , ცუდის კეთებისკენ არ იქნებით მიდრეკილი . 
 მაგრამ სრულყოფილ იესოსაც კი მოუწია მორჩილების სწავლა . 
 ბიბლია ამბობს : „ თუმცა [ იესო ] ძე იყო , მორჩილება ისწავლა იმით , რაც გადაიტანა “ . 
 როგორ ისწავლა იესომ მორჩილება ტანჯვით , რასაც ზეცაში არასოდეს შეხვდებოდა ? 
 15 , 16 . 
 როგორ ისწავლა იესომ მორჩილება ? 
 იეჰოვას ხელმძღვანელობით იოსები და მარიამი ზრუნავდნენ , რომ პატარა იესოსთვის ზიანი არავის მიეყენებინა . 
 მაგრამ ბოლოს ღმერთმა აღარ დაიცვა იესო ზებუნებრივი ძალით . 
 იესოს ემოციური და ფიზიკური ტანჯვა იმდენად ძლიერი იყო , რომ ბიბლიაში ნათქვამია : მან „ ძლიერი ღაღადითა და ცრემლებით შესწირა ვედრება და თხოვნა “ . 
 როდის მოხდა ეს ? 
 იესო განსაკუთრებით თავისი სიცოცხლის ბოლო საათებში იტანჯებოდა , როცა სატანა მთელი ძალით ცდილობდა , რომ იესოს უმწიკვლობა დაეთმო . 
 აშკარაა , იესოს ტანჯავდა ის აზრი , რომ , თუ ავაზაკივით მოკვდებოდა , ამას მამის სახელის შელახვა შეეძლო . 
 ამიტომ ის გეთსემანეს ბაღში „ მხურვალედ ლოცულობდა . 
 მისი ოფლი სისხლის წვეთებად იქცა და მიწას ეპკურებოდა “ . 
 რამდენიმე საათის შემდეგ წამების ძელზე მისი ტანჯვა იმდენად გაუსაძლისი იყო , რომ იესომ „ ძლიერი ღაღადითა და ცრემლებით “ ილოცა . 
 მან ამგვარად „ მორჩილება ისწავლა იმით , რაც გადაიტანა “ და მამის გული გაახარა . 
 ახლა ზეცაში მყოფ იესოს კარგად ესმის , ხშირად , რა დიდი ტკივილის ფასად გვიჯდება მორჩილების გამოვლენა . 
 მორჩილების სწავლა 
 რა დამოკიდებულება უნდა გვქონდეს აღმზრდელობითი ზომების მიმართ ? 
 როდესაც მშობლები აღმზრდელობით ზომებს მიმართავენ , ამით სიყვარულს ავლენენ თქვენდამი და თქვენს კეთილდღეობაზე ზრუნავენ . 
 „ ის რა შვილია , რომლის აღზრდაზეც მამა არ ზრუნავს ? “ — კითხვას სვამს ბიბლია . 
 განა სამწუხარო არ იქნებოდა , სიყვარულის ნაკლებობის გამო მშობლებს დრო არ გამოეყოთ თქვენ აღსაზრდელად ? 
 მსგავსადვე უყვარხართ იეჰოვას და ამიტომ ზრუნავს თქვენს აღზრდაზე . 
 „ მართალია , ახლა ნებისმიერი აღმზრდელობითი ზომა სიხარულად კი არ გვეჩვენება , არამედ მწუხარებად , მაგრამ ვინც ამით გაიწაფება , შემდგომში მშვიდობიან ნაყოფს იმკის — სიმართლეს “ . 
 ა ) რაზე მოწმობს მშობლების მიერ შვილების აღსაზრდელად სათანადო ზომების მიღება ? 
 ბ ) მოიყვანეთ მაგალითები , როცა აღმზრდელობითმა ზომებმა ადამიანის ცხოვრება სწორი მიმართულებით წარმართა . 
 ძველი ისრაელის მეფე , რომლის სიბრძნეს იესომაც გაუსვა ხაზი , მშობლების მიერ შვილების სიყვარულით აღზრდის აუცილებლობაზე წერდა : „ ვისაც შვილი გასაჯოხად არ ემეტება , სძულს იგი , ხოლო შვილის მოყვარული მუდამ ჭკუას ასწავლის მას “ . 
 სოლომონმა ისიც თქვა , რომ მან , ვინც დაჰყვება ასეთ აღზრდას , შეიძლება სიკვდილისგან იხსნას თავი . 
 ერთი ქრისტიანი ქალი აღნიშნავს , რომ ბავშვობაში , როცა კრების შეხვედრებზე ცუდად იქცეოდა , მამა ეუბნებოდა , რომ სახლში მისვლისას დასჯიდა . 
 ახლა ის სიყვარულით იხსენებს თავის მამას , რომელმაც აღმზრდელობითი ზომების გამოყენებით მისი ცხოვრება სწორი მიმართულებით წარმართა . 
 პირველ რიგში რატომ უნდა დაემორჩილოთ მშობლებს ? 
 მადლიერი იყავით , თუ მშობლები სიყვარულს ავლენენ და დროს გამოყოფენ თქვენს აღსაზრდელად . 
 დაემორჩილეთ მათ ისე , როგორც ჩვენი უფალი , იესო ქრისტე ემორჩილებოდა თავის მშობლებს , იოსებსა და მარიამს . 
 მაგრამ , პირველ რიგში , მშობლებს იმიტომ უნდა დაემორჩილოთ , რომ ამისკენ თქვენი ზეციერი მამა , იეჰოვა ღმერთი მოგიწოდებთ . 
 ეს თქვენს კეთილდღეობას მოემსახურება , ‘ ხელი მოგემართებათ და დღეგრძელი იქნებით დედამიწაზე ’ . 
 [ სქოლიო ] 
 იხილეთ „ წმინდა წერილების საკვლევი ცნობარი “ , ტომი 2 , გვერდი 841 , გამოცემულია იეჰოვას მოწმეების მიერ ( ინგლ . ) . 
 როგორ უპასუხებთ ? 
 • რა დადებითი შედეგები მოაქვს მშობლებისადმი მორჩილებას ? 
 • მშობლებისადმი მორჩილების როგორი მაგალითი დაგვიტოვა იესომ ? 
 • როგორ ისწავლა იესომ მორჩილება ? 
 [ სურათი 24 გვერდზე ] 
 12 წლის იესო კარგად ერკვეოდა წმინდა წერილებში . 
 [ სურათი 26 გვერდზე ] 
 როგორ ასწავლა ტანჯვამ იესოს მოთმინება ? 
 გწამთ , რომ მკვდრეთით აღდგომა ნამდვილად იქნება ? 
 „ იქნება მკვდრეთით აღდგომა “ . 
 რატომ არის სიკვდილი გარდაუვალი ? 
 „ ამ ქვეყანაზე სიკვდილსა და გადასახადებზე გარდაუვალი არაფერია “ , — დაწერა ამერიკელმა სახელმწიფო მოღვაწემ ბენჯამინ ფრანკლინმა 1789 წელს . 
 ბევრზე ამ გამონათქვამმა დიდი შთაბეჭდილება მოახდინა . 
 გადასახადების გადახდისგან თავის არიდებას მრავალი უპატიოსნო ადამიანი ახერხებს , თუმცა სიკვდილისგან თავის დაღწევა საკუთარი ძალით არავის შეუძლია ; მის წინაშე ყველა უძლურია . 
 გაუმაძღარი შეოლი — კაცობრიობის საერთო სამარე — დაუნდობლად შთანთქავს ჩვენს საყვარელ ადამიანებს . 
 თუმცა ნუგეში არსებობს . 
 2 , 3 . 
 ა ) რატომ არის სიკვდილისგან თავის დაღწევა შესაძლებელი ? 
 ბ ) რას განვიხილავთ ამ სტატიაში ? 
 იეჰოვას სიტყვა მკვდრეთით აღდგომის უტყუარ იმედს გვაძლევს , რომ ერთხელაც გარდაცვლილებს სიცოცხლე დაუბრუნდებათ . 
 ეს არ არის ოცნება ; ამ სამყაროში ვერანაირი ძალა ვერ შეუშლის ხელს იეჰოვას ამ იმედის რეალობად ქცევაში . 
 თუმცა ბევრმა არ იცის , რომ ზოგისთვის სიკვდილისგან თავის დაღწევა სავსებით შესაძლებელია . 
 „ უამრავი ხალხი “ , რომლის დათვლა არავის შეუძლია , მოახლოებული „ დიდი გასაჭირის “ დროს გადარჩება . 
 მათ შესაძლებლობა ექნებათ , მარადიულად იცხოვრონ . 
 ამდენად , სიკვდილი აღარ იქნება მათთვის გარდაუვალი . 
 უფრო მეტიც , ‘ სიკვდილს ბოლო მოეღება ’ . 
 პავლეს მსგავსად , ჩვენც დარწმუნებული უნდა ვიყოთ მკვდრეთით აღდგომაში . 
 მან თქვა : „ იქნება მკვდრეთით აღდგომა , მართლებისაც და უმართლოებისაც “ . 
 აღდგომასთან დაკავშირებით განვიხილოთ სამი საკითხი : 1 ) რატომ არის ეს იმედი უტყუარი ? 
 2 ) პირადად თქვენ როგორ შეგიძლიათ ნუგეში ჰპოვოთ მკვდრეთით აღდგომის იმედში ? 
 და 3 ) როგორ შეუძლია ამ იმედს დღესვე მოახდინოს გავლენა თქვენს ცხოვრებაზე ? 
 მკვდრეთით აღდგომა რეალურია 
 რატომ არის აუცილებელი მკვდრეთით აღდგომა იეჰოვას განზრახვის შესასრულებლად ? 
 უამრავი მიზეზი არსებობს , რომ მკვდრეთით აღდგომა ნამდვილად იქნება . 
 იეჰოვას განზრახვა რომ შესრულდეს , მკვდრეთით აღდგომა აუცილებლად უნდა მოხდეს . 
 გახსოვდეთ , რომ სატანამ ადამიანებს ცოდვის ჩადენისკენ უბიძგა , რასაც გარდაუვალი შედეგი , სიკვდილი მოჰყვა . 
 ამიტომ იესომ სატანაზე თქვა : „ ის თავიდანვე კაცისმკვლელი იყო “ . 
 მაგრამ იეჰოვა დაგვპირდა , რომ „ ქალი “ ანუ იეჰოვას ცოლისმაგვარი ზეციერი ორგანიზაცია შობდა შთამომავალს , რომელიც თავს გაუჭეჭყავდა „ ძველ გველს “ , ანუ გაანადგურებდა სატანას . 
 იეჰოვამ თანდათანობით გაამჟღავნა თავისი განზრახვა მესიაზე , აღთქმულ შთამომავალზე , რის შედეგადაც ნათელი გახდა , რომ შთამომავალს სატანის განადგურებაზე მეტი უნდა გაეკეთებინა . 
 ღვთის სიტყვა ამბობს : „ ღვთის ძე სწორედ იმიტომ გამოჩნდა , რომ დაემსხვრია ეშმაკის საქმეები “ . 
 სიკვდილი , რომელიც ადამისგან მემკვიდრეობით მიღებულმა ცოდვამ გამოიწვია , უმთავრესია სატანის საქმეებს შორის , რომელთაც იეჰოვა აღმოფხვრის იესო ქრისტეს მეშვეობით . 
 ამიტომ იესოს გამოსასყიდი და მკვდრეთით აღდგომა უაღრესად მნიშვნელოვანია . 
 რატომ განადიდებს იეჰოვას სახელს მკვდრეთით აღდგომა ? 
 იეჰოვა განადიდებს თავის წმინდა სახელს . 
 სატანამ ჩირქი მოსცხო ღვთის სახელს და სიცრუე გაავრცელა . 
 მან იცრუა , როცა ადამსა და ევას უთხრა , რომ ღვთისგან აკრძალული ნაყოფის შეჭმით არ მოკვდებოდნენ . 
 მას შემდეგ სატანა მსგავს სიცრუეს ავრცელებს , მაგალითად ცრუ სწავლებას სულის უკვდავების შესახებ . 
 მაგრამ მკვდრეთით აღდგომის მეშვეობით იეჰოვა გამოააშკარავებს სატანის ყველა სიცრუეს . 
 იეჰოვა სამუდამოდ დაამტკიცებს , რომ მხოლოდ ის იცავს და აცოცხლებს . 
 6 , 7 . 
 რას გრძნობს იეჰოვა გარდაცვლილების მიმართ და საიდან ვიგებთ მისი გრძნობების შესახებ ? 
 იეჰოვა ნატრობს მკვდრების აღდგენას . 
 ბიბლია ნათლად აღწერს იეჰოვას გრძნობებს . 
 მაგალითად , განვიხილოთ ერთგული იობის სიტყვები , რომლებიც მან ღვთის შთაგონებით წარმოთქვა : „ თუ მოკვდება კაცი , განა კვლავ იცოცხლებს ? 
 დავიცდი მთელი ჩემი მონური სამუშაოს განმავლობაში , სანამ შვება მოვიდოდეს . 
 დამიძახებ და მე პასუხს გაგცემ , ვინაიდან მოგენატრება შენი ხელის ქმნილება “ . 
 რას ნიშნავს ეს სიტყვები ? 
 იობმა იცოდა , რომ სიკვდილის ძილით მიძინებულს მოცდა მოუწევდა . 
 მან ეს დრო „ მონურ სამუშაოს “ შეადარა და ის გათავისუფლებას ელოდა . 
 მას სჯეროდა , რომ ეს უეჭველად მოხდებოდა . 
 რატომ ? 
 იობმა იცოდა , რას გრძნობდა იეჰოვა — მას მოენატრებოდა თავისი ერთგული მსახური . 
 ნამდვილად , ღმერთს ძალიან სურს სიცოცხლე დაუბრუნოს ყველა მართალ ადამიანს . 
 იეჰოვა სხვებსაც მისცემს შესაძლებლობას , მარადიულად იცხოვრონ სამოთხეში დედამიწაზე . 
 ვინაიდან ღმერთს სურს თავისი განზრახვის განხორციელება , ვინ შეუშლის ხელს ? 
 რით „ დაარწმუნა ყველა “ იეჰოვამ , რომ მომავლის იმედი უტყუარია ? 
 იესო ქრისტეს აღდგომა გვარწმუნებს , რომ მომავლის იმედი უტყუარია . 
 პავლემ ათენელებს უთხრა : „ [ ღმერთმა ] დანიშნა დღე , რომ თავისი განზრახვის თანახმად სიმართლით გაასამართლოს მსოფლიო თავის მიერ დანიშნული კაცის მეშვეობით და ამაში იმით დაარწმუნა ყველა , რომ მკვდრეთით აღადგინა იგი “ . 
 პავლეს ზოგი მსმენელი , როცა აღდგომის შესახებ ისმენდა , იცინოდა . 
 თუმცა ზოგმა ირწმუნა . 
 შესაძლოა , მათი ყურადღება იმ აზრმა მიიპყრო , რომ ამ იმედს მყარი საფუძველი ჰქონდა . 
 იესოს აღდგომით იეჰოვამ უდიდესი სასწაული მოახდინა . 
 მან მკვდრეთით აღადგინა თავისი ძე როგორც ძლიერი სულიერი ქმნილება . 
 მკვდრეთით აღმდგარი იესო იმაზე მეტად განდიდდა , ვიდრე განკაცებამდე იყო . 
 იესოს , რომელიც უკვდავია და იეჰოვას მერე უდიდეს ძალას ფლობს , დღეს უკვე შეუძლია თავისი მამისგან შესანიშნავი დავალებების მიღება . 
 იესოს მეშვეობით იეჰოვა სხვა მკვდრებსაც გააცოცხლებს როგორც ზეციერი , ისე მიწიერი ცხოვრებისთვის . 
 იესომ თქვა : „ მე ვარ აღდგომა და სიცოცხლე “ . 
 იეჰოვამ თავისი ძის აღდგომით ყველა ერთგულ ადამიანს მისცა მკვდრეთით აღდგომის იმედი . 
 როგორ გვარწმუნებს ღვთის სიტყვა , რომ მკვდრეთით აღდგომა ნამდვილად იქნება ? 
 მკვდრეთით აღდგომა სხვების თანდასწრებით ხდებოდა და ეს შემთხვევები ღვთის სიტყვაში ჩაიწერა . 
 ბიბლია დაწვრილებით აღწერს დედამიწაზე მკვდრეთით აღდგომის რვა შემთხვევას . 
 ეს სასწაულები ფარულად კი არა , საჯაროდ , ხშირად სხვების თანდასწრებით ხდებოდა . 
 იესომ მგლოვიარე ადამიანების თვალწინ აღადგინა ლაზარე , რომელიც ოთხი დღის მკვდარი იყო . 
 ეჭვგარეშეა , იქ იყვნენ ლაზარეს ოჯახის წევრები , მეგობრები და მეზობლები . 
 ყველასთვის ცხადი იყო , რომ იესო ღმერთმა გამოგზავნა . 
 მის მოწინააღმდეგეებსაც არ ეპარებოდათ ეჭვი , რომ მან ლაზარე აღადგინა . 
 ამიტომ ისინი შეითქვნენ , რომ იესოც მოეკლათ და ლაზარეც . 
 მართლაც , ჩვენ შეგვიძლია დარწმუნებულნი ვიყოთ , რომ მკვდრეთით აღდგომა ნამდვილად იქნება . 
 ღმერთმა წარსულში მომხდარი მკვდრეთით აღდგომის ფაქტები წერილობით შემოგვინახა , რათა ნუგეშცემულნი ვყოფილიყავით და რწმენა გაგვძლიერებოდა . 
 ჰპოვეთ ნუგეში მკვდრეთით აღდგომის იმედში 
 როგორ შეგვიძლია ნუგეში ვპოვოთ ბიბლიაში ჩაწერილი მკვდრეთით აღდგომის შემთხვევებიდან ? 
 გვჭირდება ნუგეში , როცა სიკვდილს თვალებში ვუყურებთ ? 
 ბიბლიაში ჩაწერილი მკვდრეთით აღდგომის შემთხვევები ნამდვილად გვანუგეშებს . 
 ამ შემთხვევების წაკითხვა , მათზე ფიქრი და წარმოდგენა , მკვდრეთით აღდგომას უფრო რეალურს გახდის . 
 ისინი გამონაგონი არ არის და შეემთხვათ ადამიანებს , რომლებიც ნამდვილად არსებობდნენ . 
 მოდი მოკლედ მიმოვიხილოთ მკვდრეთით აღდგომის პირველი შემთხვევა , რომელიც ბიბლიაში ჩაიწერა . 
 11 , 12 . 
 ა ) რა უბედურება დაატყდა თავს სარეფთელ ქვრივს და რა რეაქცია ჰქონდა მას თავიდან ? 
 ბ ) რა გააკეთა იეჰოვამ ქვრივისთვის წინასწარმეტყველ ელიას მეშვეობით ? 
 წარმოიდგინეთ , რომ რამდენიმე კვირაა , რაც წინასწარმეტყველი ელია სარეფთელი ქვრივის სტუმარია და სახლის ზემოთა ოთახში ცხოვრობს . 
 მძიმე დრო დგას . 
 იმ მხარეში გვალვა და შიმშილია ჩამოვარდნილი . 
 ბევრი იღუპება . 
 იეჰოვამ ელიას მეშვეობით სასწაული მოახდინა , რათა ამ თავმდაბალი ქვრივის რწმენა დაეჯილდოებინა . 
 ქვრივი და მისი ვაჟი შიმშილის პირას იყვნენ ; მაშინ , როცა ერთი მუჭა ფქვილი და ცოტა ზეთიღა ჰქონდათ დარჩენილი , ელიამ დაარწმუნა ქალი , რომ ფქვილი და ზეთი სასწაულებრივად არ გამოელეოდათ . 
 შემდეგ ქვრივს თავს ატყდება დიდი უბედურება . 
 მოულოდნელად მისი ვაჟი ავად ხდება და კვდება . 
 რა გამწარებული იქნება ქვრივი ! 
 უქმროდ ცხოვრება ძალიან რთულია , ახლა კი ქვრივმა ერთადერთი ვაჟი დაკარგა . 
 გამწარებული ქალი ელიასა და მის ღმერთს , იეჰოვას ადანაშაულებს თავის უბედურებაში ! 
 რას გააკეთებს წინასწარმეტყველი ? 
 ელია არ საყვედურობს ქვრივს ამის გამო . 
 ის ეუბნება ქალს : „ მომეცი შენი შვილი “ . 
 ელიას ზემოთა ოთახში აჰყავს ბავშვი , ლოცულობს და სთხოვს ღმერთს , სიცოცხლე დაუბრუნოს ბიჭს . 
 იეჰოვა შეისმენს ელიას ლოცვას ! 
 წარმოიდგინეთ ელიას გაბრწყინებული სახე , როცა დაინახავს , რომ ბავშვი სუნთქავს და თვალებს ახელს . 
 ელიას დედასთან ჩაჰყავს ბავშვი და ეუბნება : „ აი , ცოცხალია შენი შვილი ! “ 
 დედის სიხარულს საზღვარი არა აქვს . 
 ის ამბობს : „ ახლა კი ვიცი , რომ ჭეშმარიტი ღვთის კაცი ხარ და ჭეშმარიტია იეჰოვას სიტყვა , რომელიც შენს ბაგეზეა “ . 
 მისი რწმენა იეჰოვასა და მისი წინასწარმეტყველის მიმართ , ისეთი ძლიერია , როგორც არასდროს . 
 რატომ არის მანუგეშებელი ელიას მიერ ქვრივის ვაჟის აღდგენა ? 
 ასეთ შემთხვევებზე ფიქრი ნამდვილად მანუგეშებელია . 
 ცხადია , იეჰოვას შეუძლია ჩვენი მტრის , სიკვდილის დამარცხება ! 
 წარმოიდგინეთ , რამხელა სიხარულს მოგვიტანს აღდგომა ! 
 ასევე დიდი სიხარული იქნება ზეცაში , როცა იეჰოვა სიხარულით მისცემს თავის ძეს უფლებას , რომ მთელ დედამიწაზე აღადგინოს მკვდრები . 
 წაგართვათ სიკვდილმა საყვარელი ადამიანი ? 
 რა მანუგეშებელია იმის ცოდნა , რომ იეჰოვას ძალუძს მკვდრების აღდგენა და ის გააკეთებს კიდეც ამას ! 
 რა გავლენას ახდენს ეს იმედი შენს ცხოვრებაზე ? 
 როგორ შეუძლია მკვდრეთით აღდგომის იმედს გავლენა მოახდინოს შენს ცხოვრებაზე ? 
 როგორ შეუძლია მკვდრეთით აღდგომის იმედს გავლენა მოახდინოს შენს ცხოვრებაზე ? 
 ეს იმედი გაგაძლიერებს , როცა განსაცდელების , სირთულეების ან დევნის წინაშე აღმოჩნდები , ან როცა შენს სიცოცხლეს საფრთხე დაემუქრება . 
 სატანას სურს იმდენად გეშინოდეს სიკვდილის , რომ ღვთისადმი ერთგულება ყალბ უსაფრთხოებაში გაცვალო . 
 გახსოვდეს , რა უთხრა მან იეჰოვას : „ სიცოცხლის სანაცვლოდ კი ყველაფერს გაიღებს კაცი “ . 
 ამ განაცხადით სატანამ ყველას დასწამა ცილი , მათ შორის შენც . 
 მიატოვებ ღვთის მსახურებას , თუ შენს სიცოცხლეს საფრთხე დაემუქრება ? 
 მკვდრეთით აღდგომის იმედზე ფიქრი განამტკიცებს შენს გადაწყვეტილებას , რომ კვლავაც შეასრულო შენი ზეციერი მამის ნება . 
 როგორ გვანუგეშებს მათეს 10 : 28 - ში ჩაწერილი იესოს სიტყვები , როცა ჩვენს სიცოცხლეს საფრთხე ემუქრება ? 
 იესომ თქვა : „ ნუ შეგეშინდებათ მათი , ვინც სხეულს კლავს , სულის მოკვლა კი არ შეუძლია . 
 იმისი გეშინოდეთ , ვისაც სულის დაღუპვაც შეუძლია გეენაში და სხეულისაც “ . 
 ჩვენ არ უნდა გვეშინოდეს სატანისა და იმ ადამიანების , რომლებიც მას ემსახურებიან . 
 ზოგს მართლაც შეუძლია ჩვენთვის ზიანის მოყენება და ჩვენი მოკვლაც კი . 
 მაგრამ , რაც უნდა დაგვიშავონ , ეს მხოლოდ დროებითია . 
 იეჰოვას შეუძლია ნებისმიერი ზარალის ანაზღაურება და ის გააკეთებს კიდეც ამას თავისი ერთგული მსახურებისთვის . 
 მას შეუძლია მკვდრეთითაც აღადგინოს ისინი . 
 მხოლოდ იეჰოვა იმსახურებს , რომ შიშს , მოწიწებასა და პატივისცემას ვავლენდეთ მის მიმართ . 
 მხოლოდ მას შეუძლია სიცოცხლისა და მომავლის იმედის წართმევა , სხეულისა და სულის დაღუპვა გეენაში , მაგრამ იეჰოვას ეს არ უნდა შენთვის . 
 ჩვენ , ღვთის მსახურებს , მკვდრეთით აღდგომის იმედი გვარწმუნებს , რომ დაცულნი ვართ . 
 თუ ერთგულები დავრჩებით , მარადიულად ვიცხოვრებთ და ამაში ხელს ვერ შეგვიშლიან ვერც სატანა და ვერც მისი მხარდამჭერები . 
 რა გავლენას ახდენს მკვდრეთით აღდგომის იმედი ჩვენს პრიორიტეტებზე ? 
 თუ მკვდრეთით აღდგომის იმედი ჩვენთვის რეალურია , ცხოვრების მიმართ სხვანაირი დამოკიდებულება გვექნება . 
 ჩვენ გვესმის , რომ „ ვცოცხლობთ თუ ვკვდებით , იეჰოვას ვეკუთვნით “ . 
 ცხოვრებაში პრიორიტეტების დადგენის დროს ვითვალისწინებთ პავლეს რჩევას : „ ნუღარ იცხოვრებთ ქვეყნიერების ყაიდაზე , არამედ განიახლეთ გონება და გარდაიქმენით , რათა დარწმუნდეთ , რა არის ღვთის ნება — კარგი , მოსაწონი და სრულყოფილი “ . 
 მრავალი ადამიანი მოსვენებას კარგავს , სანამ ყველა სურვილს , ამბიციას და ახირებას არ დაიკმაყოფილებს , რადგან ფიქრობენ , რომ სიცოცხლე ხანმოკლეა . 
 ისინი შეიძლება ღმერთს თაყვანს სცემენ , მაგრამ არა ‘ მისი სრულყოფილი ნების ’ შესაბამისად . 
 17 , 18 . 
 ა ) რას ვიგებთ ღვთის სიტყვიდან ადამიანის სიცოცხლის ხანგრძლივობაზე , მაგრამ რა სურს იეჰოვას ჩვენთვის ? 
 ბ ) რატომ გვსურს , ყოველდღე განვადიდოთ იეჰოვა ? 
 უდავოა , ცხოვრება ხანმოკლეა . 
 ის დაახლოებით 70 - 80 წელი გრძელდება , „ სწრაფად გადის და ჩვენც მივფრინავთ “ . 
 ადამიანის ცხოვრება მწვანე ბალახივით , წარმავალი ჩრდილივით და ამონასუნთქივითაა . 
 მაგრამ ღვთის განზრახვა არ იყო , რომ რამდენიმე ათწლეული გვეცხოვრა — გავზრდილიყავით , გარკვეული სიბრძნე და გამოცდილება მიგვეღო , შემდეგ დავბერებულიყავით და მოვმკვდარიყავით . 
 იეჰოვამ ადამიანები მარადიული ცხოვრების სურვილით შექმნა . 
 ბიბლიაში ნათქვამია : „ მარადიულობაც კი ჩადო მათ გულებში “ . 
 ნუთუ ღმერთი ისეთი სასტიკია , რომ ადამიანებს ეს სურვილი მისცა , მისი დაკმაყოფილების საშუალება კი არა ? 
 რა თქმა უნდა , არა , რადგან „ ღმერთი სიყვარულია “ . 
 მკვდრეთით აღდგომით ის მიცვალებულებს მარადიულად ცხოვრების შესაძლებლობას აძლევს . 
 მკვდრეთით აღდგომის წყალობით ჩვენ უსაფრთხო მომავალი გვექნება . 
 ჩვენ არ ვცდილობთ , რომ დღესვე მოვასწროთ ყველაფერი და ამ განწირული ქვეყნიერებით სრულად ვისარგებლოთ . 
 მათგან განსხვავებით , ვისაც ნამდვილი იმედი არა აქვს , ჩვენ გვაქვს შესანიშნავი იმედი : ვიცით , რომ იეჰოვა ღმერთის ერთგულები თუ დავრჩებით , მარადიულად ვიცოცხლებთ და განვადიდებთ მას . 
 ამიტომ , მოდი ყოველდღე განვადიდოთ იეჰოვა , რომელიც აღდგომის იმედს უტყუარს ხდის ! 
 როგორ უპასუხებთ ? 
 • როგორი უნდა იყოს ჩვენთვის მკვდრეთით აღდგომის იმედი ? 
 • რა მიზეზების გამოა აღდგომის იმედი უტყუარი ? 
 • როგორ განუგეშებთ აღდგომის იმედი ? 
 • რა გავლენას შეიძლება ახდენდეს აღდგომის იმედი თქვენს ცხოვრებაზე ? 
 [ სურათი 28 გვერდზე ] 
 იობმა იცოდა , რომ იეჰოვა ნატრობს მართლების აღდგენას . 
 [ სურათი 29 გვერდზე ] 
 „ აი , ცოცხალია შენი შვილი ! “ 
 გაჭაღარავების დროსაც კი სულიერად გაფურჩქნულნი 
 „ გაიფურჩქნებიან იეჰოვას სახლში . . . 
 დანერგილნი . 
 გაჭაღარავების დროსაც კი გაფურჩქნულნი იქნებიან “ . 
 1 , 2 . 
 ა ) როგორ აღწერდით სიბერეს ? 
 ბ ) რას გვპირდება ბიბლია ? 
 რა მოგდით აზრად , როდესაც გესმით სიტყვა „ სიბერე “ ? 
 დანაოჭებული კანი ? 
 დაქვეითებული ყურთასმენა ? 
 ძალაგამოცლილი ფეხები თუ ეკლესიასტეს 12 : 1 — 7 - ში აღწერილი „ დამამწუხრებელი დღეებისთვის “ დამახასიათებელი სხვა თავისებურებები ? 
 თუ ასეა , მნიშვნელოვანია , გახსოვდეთ , რომ ის , რაც ეკლესიასტეს მე - 12 თავშია აღწერილი , შემოქმედის , იეჰოვა ღმერთის , თავდაპირველი განზრახვის შედეგი კი არა , ადამის ცოდვის შედეგია . 
 თავად ასაკის მატებაში არაფერია ცუდი , რადგან ადამიანმა სიცოცხლე რომ განაგრძოს , წლები უნდა გავიდეს . 
 წლებს კი მოწიფულობა მოაქვს , რაც ყველასთვის სასურველია . 
 უნდა აღინიშნოს , რომ ის შედეგები , რასაც ექვსი ათასი წლის განმავლობაში ცოდვა და არასრულყოფილება იწვევდა , მალე მოისპობა და ყველა მორჩილი ადამიანი გაიხარებს ისეთი ცხოვრებით , როგორიც თავდაპირველად ღმერთს ჰქონდა განზრახული : ისინი სიბერით გამოწვეული ყოველგვარი ტკივილის გარეშე იცხოვრებენ და აღარ მოკვდებიან . 
 იმ დროს „ არც ერთი მცხოვრები არ იტყვის , ავად ვარო “ . 
 ხანდაზმულებს „ ახალგაზრდული ძლიერება “ დაუბრუნდებათ და „ ხორცი ახალგაზრდობის დროინდელზე მეტად “ განუახლდებათ . 
 მაგრამ დღესდღეობით ყველას უწევს ადამისგან მემკვიდრეობით მიღებული ცოდვის შედეგებთან ბრძოლა . 
 და მაინც , იეჰოვას მსახურებს ხანდაზმულობის ასაკში განსაკუთრებული კურთხევები აქვთ . 
 როგორ შეიძლება ქრისტიანები „ გაჭაღარავების დროსაც კი გაფურჩქნულნი “ იყვნენ ? 
 ღვთის სიტყვა გვარწმუნებს : „ გაიფურჩქნებიან იეჰოვას სახლში . . . 
 დანერგილნი . 
 გაჭაღარავების დროსაც კი გაფურჩქნულნი იქნებიან “ . 
 ფსალმუნმომღერალი ხატოვანი ენით გადმოგვცემს ძირითად ჭეშმარიტებას — ღვთის ერთგული მსახურები მაშინაც კი განაგრძობენ სულიერად წინსვლას , „ გაფურჩქვნასა “ და „ აყვავებას “ , როდესაც ფიზიკურად უძლურდებიან . 
 ამას მრავალი ბიბლიური და თანამედროვე მაგალითი ადასტურებს . 
 „ ტაძარს არ შორდებოდა “ 
 როგორ ავლენდა ხანდაზმული წინასწარმეტყველი ანა ღვთისადმი ერთგულებას და როგორ დაჯილდოვდა ის ? 
 განვიხილოთ წინასწარმეტყველი ანას შემთხვევა . 
 ეს 84 წლის ქალი „ ტაძარს არ შორდებოდა და დღედაღამ მარხვითა და ვედრებით ასრულებდა წმინდა მსახურებას “ . 
 ანას არ შეეძლო , პირდაპირი გაგებით , ტაძარში ცხოვრება , რადგან ქალი იყო და თანაც აშერის და არა ლევის ტომიდან . 
 წარმოიდგინეთ , რა ძალისხმევის ფასად დაუჯდებოდა მას ყოველდღიურად დილიდან საღამომდე ტაძარში ყოფნა ! 
 ანას ერთგულება დიდად დაჯილდოვდა . 
 მას წილად ხვდა პატივი , ტაძარში ყოფილიყო იმ დროს , როდესაც იოსებმა და მარიამმა , კანონის თანახმად , ჩვილი იესო იეჰოვას წინაშე წარსადგენად მიიყვანეს . 
 იესოს დანახვაზე ანა „ ღმერთს მადლობას უხდიდა და ბავშვზე ელაპარაკებოდა ყველას , ვინც იერუსალიმის ხსნას ელოდა “ . 
 5 , 6 . 
 როგორ ავლენს დღეს მრავალი ხანდაზმული ისეთივე სულისკვეთებას , როგორიც ანას ჰქონდა ? 
 დღეს მრავალი ხანდაზმული ანას მოგვაგონებს იმით , რომ რეგულარულად ესწრება კრების შეხვედრებს , მხურვალედ ლოცულობს ჭეშმარიტი თაყვანისმცემლობისთვის და სასიხარულო ცნობის ქადაგების დიდი სურვილი აქვს . 
 ერთმა 80 წელს გადაცილებულმა ძმამ , რომელიც თავის ცოლთან ერთად რეგულარულად ესწრება კრების შეხვედრებს , თქვა : „ ჩვევად გვაქვს კრების შეხვედრებზე დასწრება . 
 ჩვენი მიზანია , რომ შეხვედრების დროს შეხვედრებზე ვიყოთ . 
 ჩვენ ღვთის ხალხთან ყოფნა გვსურს . 
 სწორედ კრებაზე ვგრძნობთ თავს კარგად “ . 
 რა გამამხნევებელი მაგალითია ყველასათვის ! . 
 „ როცა ჭეშმარიტი თაყვანისმცემლობის მხარდასაჭერად რამეა გასაკეთებელი , მინდა , რომ ყოველთვის შევიტანო ჩემი წვლილი “ — ასეთია 80 წლის ჯენის , ქვრივი ქრისტიანი დის , დევიზი . 
 „ ცხადია , ზოგჯერ თავს ცუდად ვგრძნობ , მაგრამ ამ დროს ჩემ გარშემო ყველა რატომ უნდა გრძნობდეს თავს ცუდად ? “ — დასძენს იგი . 
 ის თვალებგაბრწყინებული უყვება სხვებს , რა სიხარული მოუტანა სხვა ქვეყნებში სულიერ ღონისძიებებში მონაწილეობამ . 
 ერთ - ერთი ბოლო მოგზაურობის დროს მან თავის თანამგზავრებს უთხრა : „ აღარ მინდა ციხესიმაგრეების თვალიერება ; მინდა მსახურებაში მივიღო მონაწილეობა ! “ 
 ჯენიმ არ იცოდა ადგილობრივი ენა , მაგრამ მაინც შეძლო ბიბლიური ცნობისადმი ხალხის ინტერესის გაღვივება . 
 გარდა ამისა , ჯენი რამდენიმე წლის განმავლობაში თანამშრომლობდა კრებასთან , რომელსაც დახმარება სჭირდებოდა , თუმცა ეს მისთვის ახალი ენის სწავლასა და კრების შეხვედრაზე წასასვლელად და უკან დასაბრუნებლად ორი საათის მგზავრობას ნიშნავდა . 
 შეინარჩუნეთ გონებრივი აქტივობა 
 ხანდაზმულობის ასაკში როგორ გამოხატა მოსემ იეჰოვასთან უფრო მეტად დაახლოების სურვილი ? 
 გამოცდილება წლებს მოაქვს . 
 მაგრამ სულიერი წინსვლა ასაკს თავისთავად არ მოჰყვება . 
 ამიტომ ღვთის ერთგული მსახურები ცდილობენ , წლების განმავლობაში დაგროვილ ცოდნაზე არ იყვნენ დაიმედებული , არამედ „ კიდევ უფრო დაბრძენდნენ “ . 
 მოსე 80 წლის იყო , როდესაც იეჰოვამ დავალება მისცა . 
 იმ დროს კი , როგორც მოსეს სიტყვებიდან ჩანს , ხალხი , ჩვეულებრივ , 80 წლამდეც არ ცოცხლობდა : „ ჩვენი დღეების ხანგრძლივობა სამოცდაათი წელია ; განსაკუთრებული ჯანმაგრობისას კი — ოთხმოცი წელი “ . 
 მიუხედავად ამისა , მოსეს არ უფიქრია , ახლა რაღა დროს ჩემი სწავლააო . 
 ღვთის მსახურებაში ათეულობით წლის გატარებისა და მრავალი სერიოზული დავალების შესრულების შემდეგ მოსე იეჰოვას ევედრებოდა : „ გამაგებინე შენი გზები , რომ გიცნობდე “ . 
 მოსეს ყოველთვის ჰქონდა იეჰოვასთან უფრო მეტად დაახლოების სურვილი . 
 როგორ შეინარჩუნა გონებრივი აქტივობა 90 წელს გადაცილებულმა დანიელმა და რა იყო ამის შედეგი ? 
 წინასწარმეტყველი დანიელი , ალბათ , 90 წელს იყო გადაცილებული , როდესაც ჩვეული გულმოდგინებით იკვლევდა წმინდა წერილებს . 
 „ წიგნებიდან “ , რაშიც შესაძლოა ლევიანების , ესაიას , იერემიას , ოსიასა და ამოსის წიგნები იგულისხმებოდეს , მიღებულმა ცოდნამ აღძრა წინასწარმეტყველი , მხურვალე ლოცვით მიემართა იეჰოვასთვის . 
 ამ ლოცვას იეჰოვამ იმით უპასუხა , რომ დანიელს მესიის მოსვლასა და წმინდა თაყვანისმცემლობასთან დაკავშირებული ცნობა გადასცა . 
 9 , 10 . 
 რა გააკეთა ზოგმა გონებრივი აქტივობის შესანარჩუნებლად ? 
 მოსესა და დანიელის მსგავსად ჩვენც შეგვიძლია ვეცადოთ გონებრივი აქტივობის შენარჩუნებას ; ამის გაკეთება კი მთელი ცხოვრების განმავლობაში ყურადღების სულიერ საკითხებზე გამახვილებით არის შესაძლებელი . 
 მრავალი ხანდაზმული სწორედ ასე იქცევა . 
 ვერსი , 80 წელს გადაცილებული ქრისტიანი უხუცესი , ცდილობს , ყოველთვის მიიღოს „ ერთგული და გონიერი მონის “ მიერ მოწოდებული ახალ - ახალ სულიერი საზრდო . 
 ის ამბობს : „ ძალიან მიყვარს ჭეშმარიტება და დიდი გულმოდგინებით ვადევნებ თვალყურს , როგორ ეფინება ჭეშმარიტებას უფრო და უფრო მეტი ნათელი “ . 
 ფრედისთვის , რომელმაც სრული დროით მსახურებაში 60 წელზე მეტი გაატარა , სულიერად გამომაცოცხლებელია თანაქრისტიანებთან ბიბლიურ თემებზე საუბრის წამოწყება . 
 « ყოველთვის უნდა განვიახლო ბიბლიური ცოდნა , — ამბობს ის . — თუ ცოცხლად წარმოიდგენ იმას , რასაც ბიბლიიდან სწავლობ და დარწმუნდები , რომ ეს „ ჯანსაღი სიტყვების ნიმუშის “ ნაწილია , მაშინ არა მხოლოდ ცალკეული დეტალები გეცოდინება , არამედ მთლიან სურათს დაინახავ და მიხვდები , რომ ყველაფერს თავისი მნიშვნელობა აქვს » . 
 ხანში შესვლა არ ნიშნავს იმას , რომ ადამიანი ვეღარ ჩასწვდება ახალ და რთულ საკითხებს . 
 ბევრ 60 , 70 და 80 წელს გადაცილებულსაც კი უსწავლია წერა - კითხვა თუ ახალი ენები . 
 იეჰოვას ზოგი მოწმე ამას იმ მიზნით აკეთებს , რომ სხვადასხვა ეროვნების ხალხს სასიხარულო ცნობა გაუზიაროს . 
 ჰარი და მისი მეუღლე 65 წელს გადაცილებული იყვნენ , როდესაც პორტუგალიურ ენაზე მოლაპარაკე ხალხთან ქადაგება გადაწყვიტეს . 
 ჰარიმ თქვა : „ ერთი რამ უნდა ვაღიაროთ — ასაკთან ერთად ყველაფრის კეთება რთულდება “ . 
 და მაინც , მათ ძალ - ღონე არ დაიშურეს , რათა პორტუგალიურ ენაზე ბიბლიის შესწავლები ჩაეტარებინათ . 
 გავიდა წლები და დღეს ჰარი საოლქო კონგრესზე პორტუგალიურად წარმოთქვამს მოხსენებებს . 
 რატომ განვიხილავთ ზოგიერთი ერთგული ხანდაზმული ქრისტიანის მაგალითს ? 
 ცხადია , მდგომარეობა და ჯანმრთელობა ყველას არ აძლევს იმის საშუალებას , რომ ასეთ რთულ საქმეს შეეჭიდოს . 
 მაშ , რატომღა განვიხილავთ , რისი გაკეთება შეძლო ზოგმა ხანდაზმულმა ? 
 არა იმიტომ , რომ ყველა შეეცადოს იმავეს გაკეთებას . 
 ეს იმ მიზნით იწერება , რა მიზნითაც მოციქული პავლე კრების ერთგულ უხუცესთა შესახებ სწერდა ებრაელ ქრისტიანებს : „ დაუკვირდით მათი საქციელის შედეგებს და მათ მიბაძეთ რწმენაში “ . 
 როდესაც ასეთი გულმოდგინების შესახებ ვიგებთ , სტიმული გვეძლევა , მივბაძოთ ხანდაზმულების მტკიცე რწმენას , რაც მათ ღვთისთვის მსახურების ძალას აძლევს . 
 ჰარი , რომელიც დღეს 87 წლისაა , ყვება , რა აძლევს საჭირო ძალებს : „ მინდა დარჩენილი წლები გონივრულად გამოვიყენო და იეჰოვას მსახურებაში ბოლომდე დავიხარჯო “ . 
 ზემოთ მოხსენიებულ ფრედს დიდ კმაყოფილებას ანიჭებს ბეთელში თავისი დავალების შესრულება . 
 ის ამბობს : „ თავად უნდა განსაზღვრო , როგორ შეგიძლია იეჰოვასთვის საუკეთესოდ მსახურება , შემდეგ კი უნდა მიჰყვე აღებულ კურსს “ . 
 მდგომარეობის მიუხედავად , მათ ერთგულება შეინარჩუნეს 
 12 , 13 . 
 თავისი მდგომარეობის მიუხედავად , როგორ გამოავლინა ბარზილაიმ ღვთისადმი ერთგულება ? 
 ხანდაზმულებისთვის ორგანიზმში მიმდინარე ცვლილებებთან შეგუება ადვილი არ არის . 
 მაგრამ ასეთი ცვლილებების მიუხედავად , შესაძლებელია ღვთისადმი ერთგულების გამოვლენა . 
 ამის შესანიშნავი მაგალითი გალაადელმა ბარზილაიმ მოგვცა . 
 მან 80 წლის ასაკში დავითისა და მისი მეომრების მიმართ საოცარი სტუმართმოყვარეობა გამოავლინა — აბესალომის აჯანყების პერიოდში ისინი საკვებითა და თავშესაფრით უზრუნველყო . 
 როდესაც დავითი იერუსალიმში ბრუნდებოდა , ბარზილაიმ ის და მისი მეომრები მდინარე იორდანემდე მიაცილა . 
 დავითმა ბარზილაის სასახლეში ცხოვრება შესთავაზა . 
 აი , რა უთხრა ბარზილაიმ მეფეს : „ ოთხმოცი წლისა ვარ . 
 განა კიდევ გავარჩევ კარგსა და ცუდს ან შეიგრძნობს შენი მსახური საჭმლისა და სასმლის გემოს ? 
 განა მოვუსმენ მომღერალ ქალ - ვაჟებს ? . . 
 აი შენი მსახური ქიმჰამი , ის გაჰყვეს მეფე - ბატონს და ისე მოექეცი მას , როგორც გენებოს “ . 
 იეჰოვას მიერ დანიშნული მეფის მხარდასაჭერად ბარზილაიმ თავისი მდგომარეობის მიუხედავად , ყველაფერი გააკეთა , რისი გაკეთებაც შეეძლო . 
 ის ხედავდა , რომ საჭმელ - სასმლის გემოს ძველებულად ვეღარ გრძნობდა და სმენაც ღალატობდა , მაგრამ ამას არ გაუბოროტებია . 
 პირიქით , მან შესთავაზა მეფეს , რომ თავის ნაცვლად ქიმჰამი წაეყვანა , რაშიც მისი პიროვნული თვისებები გამოვლინდა . 
 ბარზილაის მსგავსად დღეს მრავალი ხანდაზმული ავლენს გულუხვობას . 
 ისინი მაქსიმალურად იყენებენ თავიანთ შესაძლებლობას ჭეშმარიტი თაყვანისმცემლობის მხარდასაჭერად , რადგან იციან , რომ „ ღმერთს სიამოვნებს ასეთი მსხვერპლი “ . 
 რა დიდი კურთხევაა , როცა ჩვენ შორის ერთგული ადამიანები არიან ! . 
 რატომ სძენს მეტ მნიშვნელობას ფსალმუნის 37 : 23 — 25 - ში ჩაწერილ დავითის სიტყვებს მისი მოხუცებულობა ? 
 დავითს წლების განმავლობაში სხვადასხვაგვარ მდგომარეობაში მოუწია ყოფნა , მაგრამ ის ყოველთვის იყო დარწმუნებული , რომ იეჰოვა მზრუნველობის გარეშე არასოდეს დატოვებდა თავის ერთგულ მსახურებს . 
 სიცოცხლის ბოლო წლებში დავითმა დაწერა სიმღერა , რომელიც დღეს 37 - ე ფსალმუნად არის ცნობილი . 
 წარმოიდგინეთ , მადლიერი დავითი როგორ უკრავს არფაზე და მღერის : „ იეჰოვა განუმტკიცებს ვაჟკაცს ნაბიჯებს ; ის იწონებს მის გზას . 
 რომც წაიქცეს , პირქვე არ დაეცემა , რადგან იეჰოვა უდგას მხარში . 
 ახალგაზრდაც ვიყავი და მოვხუცდი კიდეც , მაგრამ არ მინახავს მართალი კაცი მიტოვებული , არც მისი შთამომავლობა — პურს მონატრებული “ . 
 იეჰოვამ ამ ფსალმუნში საჭიროდ მიიჩნია იმის აღნიშვნა , რომ დავითი მოხუცი იყო . 
 მართლაც , დავითის სიტყვებში განსაკუთრებით თბილი გრძნობები ჩანს ! 
 მდგომარეობისა და ასაკის მიუხედავად , ერთგულების რა შესანიშნავი მაგალითი დაგვიტოვა მოციქულმა იოანემ ? 
 მდგომარეობისა და ხანდაზმულობის მიუხედავად ერთგულების კიდევ ერთ შესანიშნავ მაგალითს მოციქული იოანე გვაძლევს . 
 ღვთისთვის დაახლოებით 70 წლის განმავლობაში ერთგულად მსახურების შემდეგ იოანე კუნძულ პატმოსზე გადაასახლეს „ ღმერთზე ლაპარაკისა და იესოს შესახებ დამოწმების გამო “ . 
 მაგრამ მისი მსახურება ამით არ დასრულებულა . 
 იოანემ თითქმის ყველა წიგნი სიცოცხლის ბოლო წლებში დაწერა . 
 პატმოსზე მას ღმერთმა მისცა მოწიწების მომგვრელი ხილვა , გამოცხადება , რაც დიდი ყურადღებით ჩაიწერა . 
 როგორც ფიქრობენ , რომის იმპერატორ ნერვას მმართველობის დროს ის გადასახლებიდან დაბრუნდა . 
 ამის შემდეგ , დაახლოებით ახ . 
 წ . 
 98 წელს , 90 — 100 წლის ასაკში , იოანემ დაწერა სახარება და სამი წერილი , რომელიც მისი სახელით არის ცნობილი . 
 მოთმინების შესანიშნავი მაგალითები 
 როგორ შეუძლიათ მათ , ვისაც მეტყველებასთან დაკავშირებული პრობლემა აქვთ , იეჰოვასადმი ერთგულება გამოავლინონ ? 
 არსებობს სხვადასხვაგვარი შეზღუდვები , რომლებიც განსხვავებული სიმძაფრით ვლინდება . 
 მაგალითად , ზოგს მეტყველების უნარი წაერთვა და ვეღარ ლაპარაკობს , რის გამოც უჭირს სხვებთან ურთიერთობა . 
 მიუხედავად ამისა , დღემდე ახსოვთ ღვთის მიერ გამოვლენილი სიყვარული და წყალობა . 
 თუმცა შეიძლება სიტყვებით ვერ გამოხატავენ სათქმელს , გულში იეჰოვას ეუბნებიან : „ როგორ მიყვარს შენი კანონი ! 
 მასზე ვფიქრობ მთელი დღე “ . 
 თავის მხრივ , იეჰოვა იცნობს მათ , „ ვინც მის სახელზე ფიქრობს “ და იცის , რომ ისინი ძალიან განსხვავდებიან უმრავლესობისგან , რომლებსაც არ აღელვებთ ღვთის არსებობა . 
 რამდენად მანუგეშებელია იმის ცოდნა , რომ იეჰოვას სიამოვნებას ანიჭებს ჩვენი „ გულის ზრახვები “ . 
 რას მიაღწიეს მათ , ვინც დიდი ხანია იეჰოვას ემსახურებიან ? 
 მხვედველობიდან არ უნდა გამოგვრჩეს ის ფაქტი , რომ ადამიანებმა , რომლებიც ათეულობით წელია იეჰოვას ერთგულად ემსახურებიან , ნამდვილად მიაღწიეს რაღაც განსაკუთრებულს , რისი სხვაგვარად მიღწევა შეუძლებელი იქნებოდა — ისინი მოთმინების შესანიშნავ მაგალითს გვაძლევენ . 
 იესომ თქვა : „ მოთმინებით მოიპოვებთ თქვენს სულებს “ . 
 მოთმინება აუცილებელია იმისათვის , რომ მარადიულად ვიცხოვროთ . 
 თქვენ , ვინც ‘ ასრულებთ ღვთის ნებას ’ და თქვენი ცხოვრებით ამტკიცებთ ერთგულებას , შეგიძლიათ ‘ დანაპირების მიღების ’ იმედი გქონდეთ . 
 ა ) რას უფასებს იეჰოვა ხანდაზმულებს ? 
 ბ ) რას განვიხილავთ მომდევნო სტატიაში ? 
 მიუხედავად იმისა , თუ რამდენის გაკეთება შეგიძლიათ , იეჰოვასთვის ძვირფასია თქვენი გულითადი მსახურება . 
 ხანდაზმულობის ასაკში რაც უნდა მოუვიდეს „ გარეგან კაცს “ , „ შინაგანი “ დღითი დღე შეიძლება განახლდეს . 
 უეჭველია , იეჰოვა აფასებს ყველაფერს , რაც წარსულში გაგიკეთებიათ , მაგრამ ცხადზე ცხადია , რომ ის აფასებს იმასაც , რასაც დღეს მისი სახელისთვის აკეთებთ . 
 მომდევნო სტატიაში დავინახავთ , თუ რა ნაყოფი გამოაქვს ასეთ ერთგულებას . 
 როგორ უპასუხებდით ? 
 • რა მაგალითს აძლევს ანა ხანდაზმულ ქრისტიანებს ? 
 • რატომ არ განსაზღვრავს ასაკი იმას , თუ რამდენის გაკეთება შეუძლია ქრისტიანს ? 
 • როგორ შეუძლიათ ხანდაზმულებს , განაგრძონ ღვთისადმი ერთგულების გამოვლენა ? 
 • როგორ უყურებს იეჰოვა ხანდაზმულთა მსახურებას ? 
 [ სურათი 23 გვერდზე ] 
 ხანში შესულმა დანიელმა „ წიგნების “ საშუალებით გაიგო , რამდენ ხანს იქნებოდა იუდა გადასახლებაში . 
 [ სურათები 25 გვერდზე ] 
 მრავალი ხანდაზმული რეგულარულად ესწრება კრების შეხვედრებს , ენთუზიაზმით ქადაგებს და სწავლას არის მოწყურებული , რითაც მაგალითს აძლევს სხვებს . 
 ხანდაზმულები — კურთხევა ახალგაზრდებისთვის 
 „ ნუ მიმატოვებ თვით სიბერემდე და გაჭაღარავებამდე , ღმერთო , სანამ არ ვუამბობ შენი მკლავის შესახებ მომავალ თაობას და შენი ძლიერების შესახებ ყველას , ვინც მოვა “ . 
 1 , 2 . 
 რაზე უნდა დაფიქრდნენ ღვთის ხანდაზმული მსახურები და რას განვიხილავთ ? 
 დასავლეთ აფრიკაში უხუცესმა ერთი ხანდაზმული ცხებული ძმა მოინახულა და ჰკითხა : „ როგორა ხარ ? “ 
 ძმამ უპასუხა : „ შემიძლია ვირბინო , ვიხტუნაო ხან ცალი , ხან ორივე ფეხით და ნახტომიც კი გავაკეთო “ . 
 ეს ძმა თან იმის გაკეთებას ცდილობდა , რასაც ამბობდა . 
 შემდეგ კი დასძინა : „ აი , ფრენა კი არ შემიძლია “ . 
 უხუცესი ძმას სათქმელს მიუხვდა . 
 ბოლოს ხანდაზმულმა ძმამ თქვა : „ სიამოვნებით ვაკეთებ იმას , რისი გაკეთებაც შემიძლია , რაც არ შემიძლია , არ ვაკეთებ “ . 
 უხუცესი , რომელმაც ცხებული ძმა მოინახულა , ახლა 80 წელს გადაცილებულია და დღესაც დიდი სითბოთი იხსენებს მის იუმორსა და ერთგულებას . 
 ხანდაზმულების ღვთისმოსაწონმა თვისებებმა შეიძლება სხვებზე წარუშლელი კვალი დატოვოს . 
 ცხადია , წლებს თავისთავად არ მოაქვს სიბრძნე და ისეთივე თვისებები , როგორიც ქრისტეს ჰქონდა . 
 ბიბლიაში ნათქვამია : „ ჭაღარა სილამაზის გვირგვინია , როცა სიმართლის გზაზე იპოვება “ . 
 ხანდაზმულებო , გიფიქრიათ , რა სასიკეთო გავლენა შეიძლება იქონიოს სხვებზე თქვენმა სიტყვებმა და საქმეებმა ? 
 განვიხილოთ რამდენიმე ბიბლიური მაგალითი , რომლებიც ცხადყოფს , ახალგაზრდებისთვის რა დიდი კურთხევა შეიძლება იყვნენ ხანდაზმულები . 
 მათი რწმენა თაობებზე ახდენდა გავლენას 
 რა გავლენა იქონია ნოეს ერთგულებამ დღეს მცხოვრებ ყველა ადამიანზე ? 
 ნოეს რწმენამ და სიმტკიცემ იმდენად დიდი და დადებითი გავლენა იქონია მომავალ თაობებზე , რომ ეს დღემდე იგრძნობა . 
 ნოე დაახლოებით 600 წლის იყო , როცა კიდობანს აშენებდა , ცხოველებს თავს უყრიდა და ღვთის ცნობას ამცნობდა ადამიანებს . 
 ღვთისმოშიშების გამო ნოე და მისი ოჯახი წარღვნას გადაურჩნენ და დღეს მცხოვრები ყველა ხალხის წინაპრები გახდნენ . 
 მართალია , ნოეს დროს ადამიანები უფრო დიდხანს ცოცხლობდნენ , მაგრამ მაშინაც კი , როდესაც ნოე საკმაოდ ხანდაზმული იყო , ერთგულებას ინარჩუნებდა და ამას დიდი კურთხევებიც მოჰყვა . 
 როგორ ? 
 რა მხრივ არის ნოეს სიმტკიცე სასარგებლო ღვთის მსახურთათვის დღეს ? 
 ნოე დაახლოებით 800 წლის იყო , როდესაც ნიმროდმა ბაბილონის კოშკის მშენებლობა დაიწყო , რაც აშკარად ეწინააღმდეგებოდა იეჰოვას მითითებას — „ აავსეთ დედამიწა “ . 
 მაგრამ ნოეს არაფერი ჰქონდა საერთო ნიმროდის ურჩობასთან . 
 ამგვარად , როდესაც ღმერთმა თავის მოწინააღმდეგეებს ენა აურია , დასაშვებია , რომ ეს ნოეს არ შეეხებოდა . 
 ნოე სამაგალითო რწმენასა და სიმტკიცეს არა მხოლოდ ხანდაზმულობის ასაკში ავლენდა , არამედ მთელი ცხოვრების განმავლობაში , რაც ღვთის ყველა თაობის მსახურთათვის არის მისაბაძი . 
 გავლენა ოჯახის წევრებზე 
 5 , 6 . 
 ა ) რა უთხრა იეჰოვამ 75 წლის აბრაამს ? 
 ბ ) როგორ გამოეხმაურა აბრაამი ღვთის სიტყვებს ? 
 ხანდაზმულები დიდ გავლენას ახდენენ თავიანთი ოჯახის წევრებზე , რაც კარგად ჩანს ნოეს შემდეგ მცხოვრები პატრიარქების მაგალითებიდან . 
 აბრაამი დაახლოებით 75 წლის იყო , როცა ღმერთმა უთხრა : „ დატოვე შენი ქვეყანა , სანათესავო , მამაშენის სახლი და წადი იმ ქვეყანაში , რომელსაც გიჩვენებ . 
 დიდ ხალხს წარმოვშობ შენგან , გაკურთხებ “ . 
 წარმოიდგინეთ თავი იმ კაცის ადგილზე , რომელსაც უთხრეს , დაეტოვებინა თავისი სახლი , ქვეყანა , მეგობრები , უზრუნველყოფილი ცხოვრება , და თავისი დიდი ოჯახით უცხო ქვეყანაში წასულიყო . 
 აბრაამი სწორედ ამ მდგომარეობაში აღმოჩნდა . 
 „ წავიდა აბრამი , როგორც იეჰოვამ უთხრა “ და სიცოცხლის დარჩენილი წლები ხიზნად ცხოვრობდა კარვებში ქანაანის მიწაზე . 
 იეჰოვამ უთხრა აბრაამს , რომ „ დიდ ერად “ აქცევდა , მაგრამ ის იმაზე დიდი ხნით ადრე მოკვდა , ვიდრე მისი შთამომავლობა გამრავლდებოდა . 
 სარამ , მისმა ცოლმა , აბრაამს მხოლოდ ერთი ვაჟი , ისაკი , აღთქმულ ქვეყანაში ჩასვლიდან დაახლოებით 25 წლის შემდეგ უშვა . 
 მიუხედავად ამისა , აბრაამს ძალა არ გამოლევია და მშობლიურ ქალაქში არ დაბრუნებულა . 
 რწმენისა და მოთმინების რა კარგი მაგალითია ! 
 რა გავლენა მოახდინა აბრაამის მოთმინებამ მის ვაჟზე , ისაკზე , და რა მოუტანა ამან კაცობრიობას ? 
 აბრაამის მოთმინებამ დიდი გავლენა მოახდინა მის ვაჟზე , ისაკზე , რომელიც მთელი თავისი ცხოვრება — 180 წელი — ქანაანის მიწაზე ხიზნობდა . 
 ისაკს მოთმინების გამომუშავებაში ღვთის დანაპირებისადმი რწმენა დაეხმარა , რაც მას ხანდაზმულმა მშობლებმა ჩაუნერგეს და მოგვიანებით იეჰოვას სიტყვებმა განუმტკიცა . 
 ისაკის სიმტკიცე მნიშვნელოვან როლს სრულებდა იეჰოვას დანაპირების შესრულებაში , რომ აღთქმული შთამომავალი , რომლის მეშვეობითაც მთელი კაცობრიობა იკურთხებოდა , აბრაამის საგვარეულო ხაზიდან მოვიდოდა . 
 საუკუნეების შემდეგ იესო ქრისტემ , ამ შთამომავლის მთავარმა წარმომადგენელმა , ღმერთთან შერიგებისა და მარადიულად ცხოვრების შესაძლებლობა მისცა ყველას , ვინც მისდამი რწმენას გამოავლენდა . 
 როგორ გამოავლინა იაკობმა მტკიცე რწმენა , და რა შედეგი მოჰყვა ამას ? 
 ისაკი , თავის მხრივ , თავის ვაჟს , იაკობს , დაეხმარა მტკიცე რწმენის განვითარებაში ; ამ რწმენამ გააძლიერა ის ხანდაზმულობის ასაკში . 
 იაკობი 97 წლის იყო , როდესაც კურთხევის მისაღებად მთელი ღამის განმავლობაში ერკინებოდა ანგელოზს . 
 147 წლის იაკობმა სიკვდილამდე ძალა მოიკრიბა და თორმეტივე ვაჟი სათითაოდ აკურთხა . 
 მისი წინასწარმეტყველური სიტყვები , რომლებიც დაბადების 49 : 1 — 28 - შია ჩაწერილი , ნაწილობრივ შესრულდა და დღესაც სრულდება . 
 რა გავლენის მოხდენა შეუძლიათ ხანდაზმულებს ოჯახის წევრებზე ? 
 ცხადია , ღვთის ერთგულ ხანდაზმულ მსახურებს ოჯახის წევრებზე სასიკეთო გავლენის მოხდენა შეუძლიათ . 
 ბიბლიურმა რჩევებმა , გამოცდილების გაზიარებამ და მოთმინების მაგალითებმა შეიძლება დიდი გავლენა იქონიოს ახალგაზრდაზე და მას მტკიცე რწმენის განვითარებაში დაეხმაროს . 
 ხანდაზმულებს არ უნდა დაავიწყდეთ , რა დადებითი გავლენის მოხდენა შეუძლიათ თავიანთი ოჯახის წევრებზე . 
 გავლენა თანამორწმუნეებზე 
 რა ბრძანება გასცა იოსებმა „ თავისი ძვლების შესახებ “ , და რა გავლენა იქონია ამან ისრაელებზე ? 
 ხანდაზმულებმა შეიძლება კარგი მაგალითი თანამორწმუნეებსაც მისცენ . 
 იაკობის ძემ , იოსებმა , ხანდაზმულობის ასაკში ისეთი რწმენა გამოავლინა , რომელმაც დიდი გავლენა იქონია მის შემდეგ მცხოვრებ მილიონობით ჭეშმარიტ თაყვანისმცემელზე . 
 ის 110 წლის იყო , როდესაც „ ბრძანება გასცა თავისი ძვლების შესახებ “ , ანუ იმის შესახებ , რომ ეგვიპტიდან გასვლის შემდეგ ისრაელებს თან წაეღოთ მისი ძვლები . 
 ეს ბრძანება იოსების სიკვდილის შემდეგ ეგვიპტის მონობაში მყოფ ისრაელებს აიმედებდა და იმის რწმენას უნერგავდა , რომ მონობიდან გათავისუფლდებოდნენ . 
 რა გავლენას მოახდენდა ხანდაზმული მოსე იესო ნავეს ძეზე ? 
 იოსების რწმენამ დიდი გავლენა იქონია მოსეს რწმენაზეც . 
 80 წლის მოსეს წილად ხვდა პატივი , ეგვიპტიდან წაეღო იოსების ძვლები . 
 იმ დროს მოსემ გაიცნო მასზე ბევრად უმცროსი იესო ნავეს ძე . 
 მომდევნო 40 წლის განმავლობაში იესო ნავეს ძე მოსეს მარჯვენა ხელი იყო . 
 ის სინას მთაზე აჰყვა და მოგვიანებით დახვდა კიდეც ქვის ფილებით ხელში მთის წვერიდან ჩამომავალ მოსეს . 
 ხანდაზმული მოსეს სახით რა გონიერი და მოწიფული მრჩეველი ეყოლებოდა იესო ნავეს ძეს ! 
 რა სასიკეთო გავლენას ახდენდა იესო ნავეს ძე ისრაელ ერზე მთელი სიცოცხლის მანძილზე ? 
 თავის მხრივ , იესო ნავეს ძე , სანამ ცოცხალი იყო , ყოველთვის ამხნევებდა ისრაელებს . 
 მსაჯულების 2 : 7 - ში ნათქვამია : „ ემსახურებოდა ხალხი იეჰოვას იესო ნავეს ძის დროსაც და იმ უხუცესების დროსაც , რომლებიც იესო ნავეს ძის შემდეგ იყვნენ ; ნანახი ჰქონდათ მათ იეჰოვას დიდებული საქმეები , რომლებიც მან ისრაელისთვის მოიმოქმედა “ . 
 მაგრამ იესო ნავეს ძისა და სხვა ხანდაზმული მამაკაცების სიკვდილის შემდეგ 300 წლის განმავლობაში , წინასწარმეტყველ სამუელის დღეებამდე , ისრაელები ხან ჭეშმარიტი რელიგიის მხარეს იდგნენ და ხანაც ცრუ თაყვანისმცემლობას მისდევდნენ . 
 სამუელი „ სიმართლეს იქმოდა “ 
 რა გააკეთა სამუელმა იმისთვის , რომ ‘ სიმართლე ექმნა ’ ? 
 ბიბლიაში ნათქვამი არ არის , რამდენ ხანს იცოცხლა სამუელმა , მაგრამ წიგნი „ პირველი სამუელი “ მოიცავს დაახლოებით 102 წლიან პერიოდს ; სამუელი კი იქ აღწერილ მოვლენათა უმეტესობის მომსწრე იყო . 
 ებრაელების 11 : 32 , 33 - ში ვკითხულობთ , რომ მართალი მსაჯულები და წინასწარმეტყველები „ სიმართლეს იქმოდნენ “ . 
 სამუელმა გავლენა იქონია ზოგ მის თანამედროვეზე , რომელთაც დაეხმარა , თავი აერიდებინათ ცოდვისთვის ან ცოდვილი გზიდან მობრუნებულიყვნენ . 
 როგორ ? 
 ის მთელი ცხოვრება იეჰოვას ერთგული იყო . 
 მას არ ეშინოდა , რომ მეფისთვისაც კი მკაცრად მიეცა რჩევა . 
 გარდა ამისა , ‘ მოხუცი და ჭაღარა ’ სამუელი სხვებისთვის ლოცვის კარგ მაგალითს იძლეოდა . 
 მან თქვა , რომ არ შესცოდავდა იეჰოვას და ისრაელებისთვის ლოცვას არ შეწყვეტდა . 
 14 , 15 . 
 როგორ შეუძლიათ ხანდაზმულებს მიჰბაძონ სამუელს და ილოცონ სხვებისთვის ? 
 ამ მაგალითებიდან აშკარად ჩანს , რა დადებითი გავლენის მოხდენა შეუძლიათ ხანდაზმულებს თანამორწმუნეებზე . 
 ჯანმრთელობის გაუარესების ან სხვა მიზეზების გამო ხანდაზმულებმა შეიძლება ფიზიკურად ბევრი ვერ გააკეთონ , მაგრამ მათ სხვებისთვის ლოცვა შეუძლიათ . 
 ხანდაზმულებო , წარმოგიდგენიათ რა დიდი სარგებლობა შეიძლება მოუტანოს კრებას თქვენმა ლოცვებმა ? ! 
 იესოს დაღვრილი სისხლისადმი რწმენის გამოვლენით ღვთის მოწონებას იმსახურებთ , ხოლო მოთმინების შედეგად „ გამონაცად რწმენას “ იძენთ . 
 არასდროს დაგავიწყდეთ : „ მართალი კაცის ვედრებას დიდი ძალა აქვს , რადგან სრულდება “ . 
 თქვენი ლოცვა მართლაც საჭიროა იეჰოვას სამეფო საქმიანობის წინსვლისთვის . 
 ზოგი ჩვენი ძმა ქრისტიანული ნეიტრალიტეტის გამო ციხეში ზის . 
 ზოგიც სტიქიური უბედურების , ომებისა და ქვეყნის შიგნით მიმდინარე არეულობების მსხვერპლნი ხდებიან . 
 კრებებში ჩვენ გვერდით მყოფი და - ძმები სხვადასხვა განსაცდელსა თუ წინააღმდეგობას ხვდებიან . 
 თქვენი ლოცვები სჭირდება მათ , ვინც სამქადაგებლო საქმიანობას ხელმძღვანელობს და კრებას ზედამხედველობს . 
 რა კარგია , როდესაც ეპაფრას მსგავსად , თქვენც ლოცულობთ თანაქრისტიანებისთვის ! . 
 ისინი მომავალ თაობებს ასწავლიან 
 16 , 17 . 
 რა იყო ნაწინასწარმეტყველები ფსალმუნის 71 : 18 - ში , და როგორ სრულდება ის ? 
 ზეციერი მოწოდების მქონე ერთგულ „ მცირე სამწყოსთან “ ურთიერთობამ ბევრი რამ ასწავლა დედამიწაზე მარადიული ცხოვრების იმედის მქონე „ სხვა ცხვარს “ . 
 ეს ნაწინასწარმეტყველები იყო ფსალმუნის 71 : 18 - ში , სადაც წერია : „ ნუ მიმატოვებ თვით სიბერემდე და გაჭაღარავებამდე , ღმერთო , სანამ არ ვუამბობ შენი მკლავის შესახებ მომავალ თაობას და შენი ძლიერების შესახებ ყველას , ვინც მოვა “ . 
 ვიდრე იესო ქრისტესთან ერთად განდიდებიან , სულით ცხებულები მოწადინებული არიან , მეტი პასუხისმგებლობებისთვის მოამზადონ სხვა ცხვრები . 
 ის , რაც ფსალმუნის 71 : 18 - შია ნათქვამი „ მომავალი თაობის “ მომზადების შესახებ , შეიძლება ეხებოდეს სხვა ცხვრებსაც , რომლებიც ღვთის ცხებულებისგან განისწავლებიან . 
 იეჰოვამ ხანდაზმულებს მისცა საპატიო დავალება — მის შესახებ დაუმოწმონ ადამიანებს , რომლებიც ახლა ერთიანდებიან ჭეშმარიტ თაყვანისმცემლობაში . 
 სხვა ცხვრები კურთხევად მიიჩნევენ ცხებულებისგან განსწავლას და აღძრულნი არიან , ბიბლიური ცოდნა გაუზიარონ იეჰოვასთვის მსახურების მსურველებს . 
 18 , 19 . 
 ა ) რა ფასეული ინფორმაცია შეიძლება გადმოგვცენ იეჰოვას ხანდაზმულმა მსახურებმა ? 
 ბ ) რაში უნდა იყვნენ ხანდაზმული ქრისტიანები დარწმუნებული ? 
 იეჰოვას ხანდაზმული მსახურები , ცხებულები თუ სხვა ცხვრები , მნიშვნელოვანი ისტორიული მოვლენების მომსწრენი არიან . 
 დღეს მცხოვრებ ხანდაზმულთაგან ზოგიერთს ჯერ კიდევ ახსოვს , როგორ უყურებდნენ „ შემოქმედების ფოტოდრამას “ . 
 ზოგი პირადად იცნობდა 1918 წელს დააპატიმრებულ ხელმძღვანელ ძმებს . 
 ზოგიც „ საგუშაგო კოშკის “ რადიოსადგურიდან ბიბლიურ თემებს კითხულობდა . 
 მრავალს შეუძლია გაიხსენოს ის დრო , როდესაც იეჰოვას მოწმეები რელიგიური თავისუფლების მოსაპოვებლად უზენაეს სასამართლოებში იბრძოდნენ . 
 სხვები , ვინც დიქტატორულ ქვეყნებში ცხოვრობდნენ , მტკიცედ უჭერდნენ მხარს ჭეშმარიტ თაყვანისმცემლობას . 
 ხანდაზმულებს შეუძლიათ მოგვითხრონ , თანდათანობით როგორ ეფინებოდა ნათელი ჭეშმარიტებას . 
 ბიბლია გვირჩევს , ვისარგებლოთ მათი მდიდარი გამოცდილებით . 
 ხანდაზმულ ქრისტიანებს ბიბლია მოუწოდებს , კარგი მაგალითი მისცენ ახალგაზრდებს . 
 შესაძლოა , დღეს ვერ ხედავთ , რა გავლენას ახდენს სხვებზე თქვენი მოთმინება , ლოცვები და რჩევები . 
 ალბათ არც ნოემ , აბრაამმა , იოსებმა , მოსემ თუ სხვებმა იცოდნენ ბოლომდე , რა გავლენას მოახდენდა მათი ერთგულება მომავალ თაობებზე . 
 მიუხედავად ამისა , შთამომავლობისთვის დიდი მნიშვნელობა ჰქონდა მათ რწმენასა და ერთგულებას . 
 თქვენც ასეთივე გავლენას ახდენთ მომავალ თაობებზე . 
 რა კურთხევები ელით მათ , ვინც ბოლომდე იმედით იცხოვრებს ? 
 რა სასიამოვნო იქნება „ ჭეშმარიტი სიცოცხლით “ ტკბობა ყველასთვის , ვინც „ დიდ გასაჭირს “ გადაიტანს ან მკვდრეთით აღდგება ! . 
 წარმოიდგინეთ ქრისტეს ათასწლიანი მეფობის პერიოდი , როდესაც იეჰოვა მოსპობს ხანდაზმულობულობას და მის შედეგებს . 
 დაჩაჩანაკების ნაცვლად , ყოველდღიურად თავს უკეთესად იგრძნობთ — გექნებათ მეტი ენერგია , უფრო მახვილი მხედველობა , სმენა და უკეთესი გარეგნობა . 
 ყველა , ვინც ღვთის ახალ ქვეყნიერებაში იცხოვრებს , მარადიულად ახალგაზრდა იქნება . 
 ამიტომ , დაე , ყველამ ბოლომდე შევინარჩუნოთ მტკიცე იმედი და მთელი სულით ვემსახუროთ იეჰოვას ! 
 შეგვიძლია დარწმუნებული ვიყოთ , რომ იეჰოვა შეასრულებს ყველა თავის დანაპირებს და სინამდვილე ყოველგვარ მოლოდინს გადააჭარბებს ! . 
 როგორ უპასუხებდით ? 
 • როგორ აღმოჩნდა ხანდაზმული ნოეს სიმტკიცე მთელი კაცობრიობისთვის კურთხევა ? 
 • რა გავლენა იქონია პატრიარქების ერთგულებამ შთამომავლობაზე ? 
 • როგორ გააძლიერეს თანამორწმუნეები ხანდაზმულმა იოსებმა , მოსემ , იესო ნავეს ძემ და სამუელმა ? 
 • რა მემკვიდრეობის გადაცემა შეუძლიათ ხანდაზმულებს ? 
 [ სურათი 26 გვერდზე ] 
 აბრაამის მოთმინებამ დიდი გავლენა იქონია ისაკზე . 
 [ სურათი 28 გვერდზე ] 
 მოსეს გონივრულმა რჩევამ იესო ნავეს ძეს სიმხნევე შემატა . 
 [ სურათი 29 გვერდზე ] 
 სხვებისთვის ლოცვამ შეიძლება სასიკეთო ნაყოფი გამოიღოს . 
 [ სურათი 30 გვერდზე ] 
 ახალგაზრდებისთვის სასარგებლოა ერთგულ ხანდაზმულთა რჩევები . 
 ჩვენ „ საოცრად ვართ შექმნილნი “ 
 „ შიშს მინერგავს ის , თუ რა საოცრად ვარ შექმნილი “ . 
 რატომ თვლის მრავალი მოაზროვნე ადამიანი , რომ დედამიწა თავისი საოცარი ქმნილებებით ღმერთმა შექმნა ? 
 ბუნება სავსეა საოცარი ქმნილებებით . 
 როგორ წარმოიშვნენ ისინი ? 
 ზოგი ამას ისეთ ახსნას უძებნის , რომ გამორიცხავს გონიერ შემოქმედს . 
 სხვები კი იმ აზრისანი არიან , რომ შემოქმედის თვითნებურად უარყოფა ადამიანს გარკვეულწილად ხელს უშლის , ჩასწვდეს ბუნებას . 
 მათი აზრით დედამიწაზე არსებული ქმნილებები იმდენად რთული , მრავალფეროვანი და , შეიძლება ითქვას , საოცარიც კი არიან , რომ შეუძლებელია მათი წარმოშობა შემთხვევითობას მივაწეროთ . 
 მრავალ ადამიანს , მათ შორის ზოგ მეცნიერს , ეს ყოველივე არწმუნებს იმაში , რომ სამყაროს ჰყავს ბრძენი , ყოვლადძლიერი და გულუხვი შემოქმედი * . 
 რა აღძრავდა დავითს , რომ განედიდებინა იეჰოვა ? 
 ძველი ისრაელის მეფე დავითი ერთ - ერთი მათგანი იყო , ვისაც სწამდა , რომ შემოქმედი განდიდებას იმსახურებს საოცარი ქმნილებების შექმნისთვის . 
 მართალია , დავითი მეცნიერების განვითარებამდე დიდი ხნით ადრე ცხოვრობდა , მაგრამ ის კარგად ხედავდა ღვთის შემოქმედებითი საქმიანობის საოცარ შედეგებს . 
 დავითისთვის საკუთარ სხეულზე დაკვირვებაც კი საკმარისი იყო , რომ მოკრძალებული შიში გასჩენოდა ღვთის შემოქმედებითი ძალის მიმართ . 
 მან დაწერა : „ ხოტბას შეგასხამ , რადგან შიშს მინერგავს ის , თუ რა საოცრად ვარ შექმნილი . 
 საოცარია შენი საქმეები და კარგად იცის ეს ჩემმა სულმა “ . 
 3 , 4 . 
 რატომ არის მნიშვნელოვანი , რომ თითოეული ჩვენგანი სერიოზულად დაფიქრდეს იეჰოვას შემოქმედებაზე ? 
 დავითი სერიოზული ფიქრის შედეგად მივიდა იმ დასკვნამდე , რომ ყოველივე ღვთის მიერ იყო შექმნილი . 
 დღეს სკოლებში ადამიანის წარმოშობის შესახებ რწმენის დამანგრეველ თეორიებს ასწავლიან . 
 მასობრივი ინფორმაციის საშუალებებიც ფართოდ ავრცელებენ ასეთ შეხედულებებს . 
 დავითის მსგავსად ძლიერი რწმენა რომ გვქონდეს , ჩვენც სერიოზული ფიქრი გვმართებს . 
 ჩვენი თვალსაზრისი სხვების შეხედულებებზე არ უნდა იყოს დაფუძნებული , განსაკუთრებით ისეთ მნიშვნელოვან საკითხებში , როგორიცაა შემოქმედის არსებობა და მისი როლი შემოქმედებაში . 
 გარდა ამისა , იეჰოვას შემოქმედებით საქმიანობაზე დაფიქრებით უფრო მეტად განვიმსჭვალებით ღვთისადმი მადლიერებით და ეჭვი არ შეგვეპარება ღვთის სამომავლო აღთქმებში . 
 ეს კი თავის მხრივ აღგვძრავს , რომ უკეთ გავიცნოთ იეჰოვა და ვემსახუროთ მას . 
 ამიტომ , მოდი ვნახოთ , როგორ ადასტურებს თანამედროვე მეცნიერება დავითის სიტყვებს , რომ „ საოცრად ვართ შექმნილნი “ . 
 ჩვენი საოცარი ფიზიკური განვითარება 
 5 , 6 . 
 ა ) როგორ დავიწყეთ არსებობა ? 
 ბ ) რა როლს ასრულებენ თირკმელები ჩვენს ორგანიზმში ? 
 „ შენ შექმენი ჩემი თირკმელები ; გამოცალკევებული გყავდი დედის მუცელში “ . 
 თითოეულმა ჩვენგანმა არსებობა დავიწყეთ დედის სხეულში ერთი ისეთი უჯრედიდან , რომელიც ამ წინადადების ბოლოში დასმულ წერტილზე პატარა იყო . 
 ეს მიკროსკოპული უჯრედი უაღრესი სირთულით გამოირჩეოდა . 
 მას შეიძლება მინიატურული ქიმიური ლაბორატორიაც კი დავარქვათ ! 
 ეს უჯრედი სწრაფად იზრდებოდა . 
 საშვილოსნოში არსებობის მეორე თვის ბოლოს ძირითადი ორგანოები თქვენ უკვე ჩამოყალიბებული გქონდათ . 
 ამ ორგანოებს შორის თირკმელებიც იყო . 
 როცა დაიბადეთ , თქვენი თირკმელები უკვე მზად იყო სისხლის გასაფილტრად — ტოქსინებისა და ზედმეტი წყლის გამოსადევნად და სასარგებლო ნივთიერებების შესანარჩუნებლად . 
 თუ ზრდასრული ხართ და ჯანმრთელი თირკმელები გაქვთ , ისინი თქვენს სისხლში შემავალ წყალს ფილტრავენ — ყოველ 45 წუთში დაახლოებით 6 ლიტრს . 
 გარდა ამისა , თქვენი თირკმელები არეგულირებს სისხლში მინერალებისა და მჟავების შემცველობას და სისხლის წნევას . 
 ისინი სხვა სასიცოცხლოდ მნიშვნელოვან ფუნქციებსაც ასრულებენ , მაგალითად , ვიტამინ D - ს გარდაქმნიან ისეთ აქტიურ ნაერთად , რომელიც აუცილებელია ძვლების სათანადო განვითარებისა და ჰორმონ ერითროპოეტინის წარმოსაქმნელად , რაც თავის მხრივ ძვლებში სისხლის წითელი უჯრედების წარმოქმნას უწყობს ხელს . 
 გასაკვირი არ არის , რომ ზოგიერთები თირკმელებს „ ორგანიზმის მთავარ ქიმიკოსებს “ უწოდებენ * . 
 7 , 8 . 
 ა ) აღწერეთ ჯერ არშობილი ბავშვის განვითარების ადრეული სტადიები . 
 ბ ) რა გაგებით არის ჩანასახი ‘ დედამიწის სიღრმეებში მოქსოვილი ’ ? 
 „ არ დაფარულა შენგან ჩემი ძვლები , როცა დაფარულში შევიქმენი , როცა დედამიწის სიღრმეებში ვიყავი მოქსოვილი “ . 
 თავდაპირველი უჯრედი გაიყო , შემდეგ ახალმა უჯრედებმაც განაგრძეს დაყოფა . 
 მალე მათ დიფერენცირება , ანუ ერთმანეთისგან გამოცალკევება დაიწყეს , რათა თანდათანობით ნერვულ , კუნთოვან , კანის თუ სხვა უჯრედებად ჩამოყალიბებულიყვნენ . 
 ერთი და იმავე სახის უჯრედები დაჯგუფდნენ , რომ მათგან შემდგომში წარმოქმნილიყო ქსოვილი , შემდეგ კი — ორგანოები . 
 მაგალითად , თქვენი ჩასახვიდან მესამე კვირის განმავლობაში დაიწყო თქვენი ჩონჩხის წარმოქმნა . 
 იმ დროისათვის , როდესაც სულ რაღაც შვიდი კვირისა იყავით და თქვენი სიგრძე დაახლოებით 2,5 სანტიმეტრს აღწევდა , თქვენი ორას ექვსივე ძვალი უკვე წარმოქმნილი იყო , თუმცა ჯერ არ იყო გამაგრებული . 
 განვითარების ეს საოცარი პროცესი მიმდინარეობდა დედათქვენის საშვილოსნოში ადამიანის თვალისთვის უხილავად , თითქოს „ დედამიწის სიღრმეებში “ ყოფილიყავით ჩამარხული . 
 მართლაც , ბევრი რამ ჩვენი განვითარების შესახებ ადამიანისთვის უცნობი რჩება . 
 მაგალითად , რამ გაააქტიურა თქვენს უჯრედებში კონკრეტული გენები დიფერენცირების დასაწყებად ? 
 შესაძლოა მეცნიერებამ ადრე თუ გვიან მიაგნოს ამის პასუხს , მაგრამ როგორც დავითმა შემდეგ აღნიშნა , ჩვენმა შემოქმედმა , იეჰოვამ , ყოველთვის იცოდა ეს . 
 9 , 10 . 
 როგორ არის ღვთის ‘ წიგნში ჩაწერილი ’ ემბრიონის ‘ ნაწილების ჩამოყალიბება ’ ? 
 „ შენმა თვალებმა მიხილა ჯერ კიდევ ჩანასახი და შენს წიგნში ჩაიწერა იმ დღეების შესახებ , როცა ყველა ჩემი ნაწილი უნდა ჩამოყალიბებულიყო , მაშინ , როცა ჯერ არც ერთი მათგანი არ არსებობდა “ . 
 თქვენი საწყისი უჯრედი შეიცავდა მთელი თქვენი სხეულის სრულ „ გეგმას “ . 
 ამ „ გეგმის “ მიხედვით თქვენ დაბადებამდე ცხრა თვის განმავლობაში საშვილოსნოში ვითარდებოდით . 
 განვითარების ეს პროცესი ამით არ შეწყვეტილა . 
 ის შემდგომშიც — დაბადებიდან ოც წელზე მეტი ხნის განმავლობაში — გრძელდებოდა , ვიდრე ზრდასრულობის ასაკს მიაღწევდით . 
 მთელი ამ ხნის განმავლობაში თქვენი სხეული განვითარების სხვადასხვა სტადიას გადიოდა , და ეს ყოველივე საწყის უჯრედში ჩადებული პროგრამის მიხედვით ხდებოდა . 
 დავითმა არაფერი იცოდა გენებისა და უჯრედების შესახებ . 
 მას არც მიკროსკოპი ჰქონია . 
 მაგრამ მან სწორად განჭვრიტა , რომ მისი სხეული წინასწარი „ გეგმის “ მიხედვით განვითარდა . 
 დავითმა შესაძლოა ზოგი რამ იცოდა ემბრიონის განვითარების შესახებ , ამიტომ მას შეეძლო დაესკვნა , რომ განვითარების თითოეული სტადია წინასწარი „ გეგმისა “ და „ განრიგის “ მიხედვით უნდა განვლილიყო . 
 ამ „ გეგმას “ დავითი პოეტური ენით აღწერს როგორც ღვთის ‘ წიგნში ჩაწერილს ’ . 
 რა განსაზღვრავს ჩვენს ფიზიკურ ნიშან - თვისებებს ? 
 დღეს უკვე ცნობილია , რომ მშობლებისა თუ წინაპრებისგან მემკვიდრეობით მიღებულ ნიშან - თვისებებს — თქვენს სიმაღლეს , სახის ნაკვთებს , თვალისა თუ თმის ფერსა და ათასობით სხვა თავისებურებას — თქვენი გენები განსაზღვრავს . 
 თითოეული თქვენი უჯრედი შეიცავს ათობით ათას გენს , ხოლო თითოეული გენი წარმოადგენს დნმ - ის ( დეზოქსირიბონუკლეინის მჟავას ) გრძელი ჯაჭვის თითო რგოლს . 
 თქვენი სხეულის „ სამშენებლო პროექტი “ თქვენი პირადი დნმ - ის ქიმიურ სტრუქტურაშია „ ჩაწერილი “ . 
 თქვენი უჯრედების ყოველი დაყოფისას — იქნება ეს ახალი უჯრედების წარმოსაქმნელად თუ ძველების ჩასანაცვლებლად — თქვენი დნმ ამ „ პროექტის “ თანახმად მოქმედებს , რის წყალობითაც სიცოცხლე გინარჩუნდებათ და თქვენი გარეგნობა ძირითადად უცვლელი რჩება . 
 რა შესანიშნავად მეტყველებს ეს ჩვენი ზეციერი შემოქმედის დიდებულ ძალასა და სიბრძნეზე ! 
 ჩვენი უნიკალური გონება 
 განსაკუთრებით რა განასხვავებს ადამიანს ცხოველებისგან ? 
 „ რა ძვირფასია შენი აზრები ჩემთვის ! 
 ღმერთო , რამდენად დიდია მათი რიცხვი ! 
 მათი დათვლა რომ მეცადა , ქვიშის მარცვალზე მეტი იქნებოდა “ . 
 ცხოველებიც საოცრად არიან შექმნილნი . 
 ზოგიერთ მათგანს ადამიანზე მეტად აქვს განვითარებული გრძნობის ესა თუ ის ორგანო და ზოგი ცხოველის შესაძლებლობები ადამიანისას აღემატება . 
 მაგრამ ღმერთმა მხოლოდ ადამიანს მისცა გონება , რითაც ის ნებისმიერ ცხოველზე ბევრად მაღლა დგას . 
 „ მართალია ჩვენ , ადამიანები , ბევრი რამით ვგავართ სხვა ცოცხალ არსებებს , მაგრამ დედამიწაზე არსებული ნებისმიერი ცოცხალი ქმნილებისგან იმით გამოვირჩევით , რომ მხოლოდ ჩვენ გვაქვს მეტყველებისა და აზროვნების უნარი , — აღნიშნულია ერთ სამეცნიერო ნაშრომში . — ჩვენ იმ მხრივაც ვართ უნიკალურები , რომ ბევრი რამ გვაინტერესებს საკუთარ თავზე , მაგალითად : როგორ არის აგებული ჩვენი სხეული ? 
 როგორ ვითარდებოდა ის ? “ 
 ასეთ კითხვებზე პასუხები დავითსაც აინტერესებდა . 
 ა ) რის შესახებ ფიქრი დაეხმარა დავითს , გაეგო ღვთის აზრები ? 
 ბ ) როგორ შეგვიძლია მივბაძოთ დავითს ? 
 რაც ყველაზე მნიშვნელოვანია , ცხოველებისგან განსხვავებით ჩვენ გვაქვს იმის უნიკალური უნარი , რომ ვიფიქროთ ღვთის აზრებზე * . 
 ეს არის ის ერთ - ერთი განსაკუთრებული ძღვენი , რის გამოც შეიძლება ითქვას , რომ „ ღვთის ანარეკლად “ ვართ შექმნილნი . 
 დავითი კარგად იყენებდა ამ ძღვენს . 
 ის ფიქრობდა იმაზე , რაც მეტყველებდა ღვთის არსებობაზე და მის იმ შესანიშნავ თვისებებზე , რომლებიც კარგად ჩანდა შემოქმედებაში . 
 გარდა ამისა , დავითს ჰქონდა ღმერთის მიერ შთაგონებული წმინდა წერილების ნაწილი , რომელშიც მოთხრობილი იყო ღვთისა და მისი საქმეების შესახებ . 
 მათი კითხვა დაეხმარა დავითს , გაეცნო ღმერთი და გაეგო მისი აზრები და განზრახვები . 
 როდესაც დავითი ფიქრობდა წმინდა წერილებზე , შემოქმედებაზე და იმაზე , თუ როგორ ეპყრობოდა მას ღმერთი , ის აღძრული იყო , განედიდებინა თავისი შემოქმედი . 
 რა იგულისხმება რწმენაში ? 
 რატომ არ არის აუცილებელი , ღვთის შესახებ ყველაფერი ვიცოდეთ , რათა მისდამი რწმენა გვქონდეს ? 
 რაც უფრო მეტს ფიქრობდა დავითი შემოქმედებასა და წმინდა წერილებზე , მით უფრო მეტად ხვდებოდა , რომ სრულად ვერასოდეს ჩასწვდებოდა ღვთის ცოდნასა და შესაძლებლობებს . 
 იმავეს თქმა შეიძლება ჩვენზეც . 
 ჩვენც ვერასოდეს ჩავწვდებით სრულად ღვთის შემოქმედებით საქმეებს . 
 მაგრამ ღმერთი წმინდა წერილებითა და შემოქმედებით საკმარის ცოდნას ყოველთვის ‘ უცხადებდა ’ ადამიანებს , რათა ნებისმიერ ეპოქაში მცხოვრებ ჭეშმარიტების მაძიებლებს უტყუარ მტკიცებებზე დაფუძნებული რწმენა ჰქონოდათ . 
 ახსენით , როგორ უკავშირდება რწმენა ღმერთთან ჩვენს ურთიერთობას . 
 რწმენაში მხოლოდ იმის აღიარება არ იგულისხმება , რომ სიცოცხლესა და სამყაროს გონიერმა შემოქმედმა მისცა საწყისი . 
 ნამდვილ რწმენაში იგულისხმება ის , რომ ვენდობოდეთ იეჰოვა ღმერთს როგორც პიროვნებას , რომელსაც სურს , ვეცნობოდეთ მას და კარგი ურთიერთობა გვქონდეს მასთან . 
 ჩვენ შეგვიძლია დავფიქრდეთ იმ ნდობაზე , რომელიც შვილს აქვს მოსიყვარულე მამის მიმართ . 
 თუ სკეპტიკურად განწყობილი ადამიანი ამბობს , რომ გაჭირვების დროს მამა არ დაგეხმარებათ , თქვენ შესაძლოა , გაგიჭირდეთ მისი დარწმუნება , რომ ეს ასე არ არის , მაგრამ პირადად თქვენ ერთი წამითაც არ დაეჭვდებით , რომ მამა არ მიგატოვებთ , რადგან არაერთხელ გამოგიცდიათ მისი მხარდაჭერა . 
 იმავეს თქმა შეიძლება იეჰოვასთან ჩვენს ურთიერთობაზე . 
 როდესაც ვეცნობით იეჰოვას — ვსწავლობთ ბიბლიას , ვფიქრობთ შემოქმედებაზე და ვხედავთ , თუ როგორ პასუხობს ის ჩვენს ლოცვებს — ეს აღგვძრავს , მივენდოთ მას . 
 ჩვენ გვიჩნდება იმის სურვილი , რომ უფრო მეტი გავიგოთ იეჰოვას შესახებ და უანგარო სიყვარულითა და ერთგულებით მარადიულად განვადიდოთ ის . 
 ეს არის ყველაზე ღირსეული მიზანი , რისი დასახვაც ადამიანს შეუძლია . 
 ეძებეთ შემოქმედის ხელმძღვანელობა ! 
 რას ვსწავლობთ იქიდან , რომ დავითს იეჰოვასთან ახლო ურთიერთობა ჰქონდა ? 
 „ გამომიკვლიე , ღმერთო , და შეიცანი ჩემი გული . 
 შემამოწმე და გაიგე ჩემი მშფოთვარე ფიქრები ; ნახე , ისეთი რამ ხომ არ არის ჩემში , რაც სატკივარს გამოიწვევდა , და წამიძეხი მარადიულობის გზაზე “ . 
 დავითს ესმოდა , რომ იეჰოვამ ყველაფერი იცოდა მის შესახებ და რომ მის შემოქმედს მხედველობიდან არ რჩებოდა მისი ფიქრები , სიტყვები თუ საქმეები . 
 იმის გამო , რომ ღმერთი ასე კარგად იცნობდა მას , დავითი თავს დაცულად გრძნობდა , ისევე როგორც პატარა ბავშვი გრძნობს თავს მოსიყვარულე მშობლების ხელში . 
 დავითი ძალიან აფასებდა იეჰოვასთან ასეთ ახლო ურთიერთობას და ცდილობდა , ღვთის საქმეებზე ფიქრითა და ლოცვით გაფრთხილებოდა ამ ურთიერთობას . 
 ფაქტობრივად , დავითის მრავალი ფსალმუნი , მათ შორის 139 - ე ფსალმუნი , წარმოადგენს ლოცვებს , რომლებიც მუსიკის თანხლებით წარმოითქმებოდა . 
 ფიქრი და ლოცვა ჩვენც დაგვეხმარება , რომ დავუახლოვდეთ იეჰოვას . 
 ა ) რატომ სურდა დავითს , რომ იეჰოვას შეემოწმებინა მისი გული ? 
 ბ ) რა გავლენას ახდენს ჩვენს ცხოვრებაზე ის , თუ როგორ ვიყენებთ ნების თავისუფლებას ? 
 ვინაიდან ღვთის ანარეკლად ვართ შექმნილნი , ჩვენ ნების თავისუფლება გვაქვს მოცემული . 
 ჩვენზეა დამოკიდებული , კარგს გავაკეთებთ თუ ცუდს . 
 მართალია , თავისუფლება გვაქვს მოცემული , მაგრამ პასუხს ვაგებთ ჩვენს მოქმედებებზე . 
 დავითს არ უნდოდა , რომ ღმერთს ის სხვებივით ბოროტად მიეჩნია . 
 მას სურდა , თავი აერიდებინა შეცდომებისთვის , რომლებიც ტკივილს მოუტანდა . 
 ამგვარად , როდესაც დავითი იეჰოვას უსაზღვრო ცოდნაზე ფიქრობდა , ის თავმდაბლად სთხოვდა ღმერთს , შეემოწმებინა მისი შინაგანი პიროვნება და გაძღოლოდა იმ გზაზე , რომელიც სიცოცხლემდე მიიყვანდა . 
 ღვთის სამართლიანი ზნეობრივი ნორმები ყველას ეხება ; ამიტომ ჩვენც სწორი არჩევანი უნდა გავაკეთოთ . 
 იეჰოვა მოგვიწოდებს , რომ მას დავემორჩილოთ . 
 თუ ასე მოვიქცევით , მის კეთილგანწყობას დავიმსახურებთ და მრავალ კურთხევას მოვიმკით . 
 ყოველდღე იეჰოვასთან ერთად სიარული შინაგან სიმშვიდეს მოგვანიჭებს , თუნდაც უმძიმესი განსაცდელების წინაშე აღმოვჩნდეთ . 
 მიჰყევით ჩვენს დიდებულ შემოქმედს ! 
 რა დასკვნამდე მივიდა დავითი შემოქმედებაზე ფიქრის შედეგად ? 
 პატარაობაში დავითი ხშირად მწყემსავდა ფარას . 
 როდესაც ცხვარი ბალახის ძოვით იყო გართული , დავითი ამ დროს ზეცას აკვირდებოდა . 
 საღამოს ბინდში ის ფიქრობდა სამყაროს გრანდიოზულობაზე და იმაზე , თუ რაზე მიუთითებდა ეს სიდიადე . 
 „ ღვთის დიდებას აუწყებს ზეცა და სივრცე მის ხელთა ნამოქმედარზე მეტყველებს , — წერდა დავითი . — დღითი დღე გადასცემენ სიტყვას , ღამიდან ღამემდე ამხელენ ცოდნას “ . 
 დავითს ესმოდა , რომ მას უნდა ეძებნა ის , ვინც ასე დიდებულად და საოცრად შექმნა ყოველივე , და მიჰყოლოდა მას . 
 ჩვენც ასევე უნდა მოვიქცეთ . 
 რისი სწავლა შეგვიძლია ახალგაზრდებსა თუ ხანდაზმულებს იქიდან , რომ ‘ საოცრად ვართ შექმნილნი ’ ? 
 დავითს ყოველთვის ახსოვდა თავისი შემოქმედი . 
 მოგვიანებით მისმა ძემ , სოლომონმა ახალგაზრდებს ასეთი რჩევა მისცა : „ გახსოვდეს შენი დიდებული შემოქმედი შენს სიჭაბუკეში . . . 
 ჭეშმარიტი ღვთის გეშინოდეს და მისი მცნებები დაიცავი , რადგან ეს არის ადამიანის ვალდებულება “ . 
 დავითი ჯერ კიდევ სიყმაწვილეში მიხვდა , რომ ‘ საოცრად იყო შექმნილი ’ . 
 იმის წყალობით , რომ დავითი ამ ცოდნის თანახმად მოქმედებდა , მას ცხოვრებაში კურთხევები არ აკლდა . 
 თუკი ჩვენ , ახალგაზრდებიცა და ხანდაზმულებიც , განვადიდებთ დიდებულ შემოქმედს და ვემსახურებით მას , ახლაც და მომავალშიც ბედნიერები ვიქნებით . 
 მათ , ვისაც იეჰოვასთან ახლო ურთიერთობა აქვს და მისი სამართლიანი პრინციპებით ცხოვრობს , ბიბლია ჰპირდება : „ გაჭაღარავების დროსაც კი გაფურჩქნულნი იქნებიან , ძალით სავსენი და ქორფანი , რათა აუწყონ , რომ მართალია იეჰოვა “ . 
 გარდა ამისა , ჩვენ იმის იმედიც გვაქვს , რომ მომავალში მარადიულად გავიხარებთ ჩვენი შემოქმედის დიდებული ნახელავით . 
 [ სქოლიოები ] 
 იხილეთ 2004 წლის 22 ივნისის „ გამოიღვიძეთ ! “ 
 ( რუს . ) . 
 გამოცემულია იეჰოვას მოწმეების მიერ . 
 იხილეთ აგრეთვე 1997 წლის 8 აგვისტოს „ გამოიღვიძეთ ! “ - ში მოცემული სტატია : „ თირკმელები — სასიცოცხლოდ მნიშვნელოვანი ფილტრი “ ( რუს . ) . 
 დავითის სიტყვები , რომლებიც ფსალმუნის 139 : 18ბ - შია ჩაწერილი , როგორც ჩანს , მიუთითებს იმაზე რომ , თუ ის დაძინებამდე მთელი დღე იეჰოვას აზრების დათვლას მოუნდებოდა , დილით გამოღვიძების შემდეგაც ჯერ კიდევ ბევრი რამ ექნებოდა დასათვლელი . 
 შეგიძლიათ ახსნათ ? 
 • როგორ გვარწმუნებს ემბრიონის განვითარების სტადიები , რომ ‘ საოცრად ვართ შექმნილნი ’ ? 
 • რატომ უნდა ვიფიქროთ იეჰოვას აზრებზე ? 
 • როგორ უკავშირდება რწმენა იეჰოვასთან ჩვენს ურთიერთობას ? 
 [ სურათები 23 გვერდზე ] 
 ბავშვი საშვილოსნოში წინასწარი „ გეგმის “ მიხედვით ვითარდება . 
 დნმ 
 [ საავტორო უფლება ] 
 Unborn fetus : Lennart Nilsson 
 [ სურათი 24 გვერდზე ] 
 როგორც ბავშვი ენდობა მოსიყვარულე მამას , ჩვენც ასევე ვენდობით იეჰოვას . 
 [ სურათი 25 გვერდზე ] 
 შემოქმედებაზე ფიქრმა დავითი იეჰოვას განდიდებისკენ აღძრა . 
 „ ნურავის გადაუხდით სამაგიეროს “ 
 „ ნურავის გადაუხდით სამაგიეროს . 
 ის აკეთეთ , რაც ყველას თვალში კარგი იქნება “ . 
 რა ახასიათებთ ადამიანებს ? 
 ერთი ბავშვი როცა მეორეს ხელს ჰკრავს , მეორეს სამაგიეროს გადახდის სურვილი უჩნდება . 
 სამწუხაროდ , სამაგიეროს გადახდა მარტო ბავშვებს კი არა , უფროსებსაც ახასიათებთ . 
 განაწყენებული ადამიანი ცდილობს , ვალში არ დარჩეს . 
 შეიძლება პირდაპირი გაგებით ხელი არ ჰკრას მწყენინებელს , მაგრამ რაღაცით მაინც გადაუხადოს სამაგიერო , მაგალითად გაავრცელოს ჭორები ან საქმეში ხელი შეუშალოს . 
 რა ხერხსაც არ უნდა მიმართოს , მიზანი ერთია — სამაგიეროს გადახდა . 
 ა ) რატომ ცდილობენ ჭეშმარიტი ქრისტიანები არ აჰყვნენ სამაგიეროს გადახდის სურვილს ? 
 ბ ) რა კითხვებს განვიხილავთ და რომელ თავს გავარჩევთ ბიბლიიდან ? 
 ჩვეულებრივ , სამაგიეროს გადახდის სურვილი ადამიანში ღრმად არის გამჯდარი . 
 მიუხედავად ამისა , ჭეშმარიტი ქრისტიანები ყველანაირად ცდილობენ , არ აჰყვნენ ამ სურვილს . 
 ისინი მიჰყვებიან პავლე მოციქულის რჩევას : „ ნურავის გადაუხდით სამაგიეროს “ . 
 რა დაგვეხმარება ამ რჩევის გათვალისწინებაში ? 
 შეიძლება საერთოდ ვინმეს გადავუხადოთ სამაგიერო ? 
 რატომ არის კარგი , თავი შევიკავოთ სამაგიეროს გადახდისგან ? 
 ამ კითხვებზე პასუხის მისაღებად , გავარჩიოთ პავლეს სიტყვები რომაელების მე - 12 თავიდან , საიდანაც დავინახავთ , რომ სამაგიეროს გადახდაზე უარის თქმა სწორი საქციელია და , ამავე დროს , სიყვარულისა და მოკრძალების მაჩვენებელი . 
 „ მაშ . . . 
 გეხვეწებით “ 
 3 , 4 . 
 ა ) რაზე მსჯელობს პავლე მოციქული რომაელების მე - 12 თავში და რა მნიშვნელობით იყენებს სიტყვას „ მაშ “ ? 
 ბ ) რისკენ უნდა აღეძრა „ ღვთის თანაგრძნობას “ რომაელი ქრისტიანები ? 
 რომაელების მე - 12 თავში პავლე მსჯელობს ოთხ ერთმანეთთან დაკავშირებულ საკითხზე , რომლებიც ქრისტიანის ცხოვრებას ეხება . 
 ესენია : ურთიერთობა იეჰოვასთან , თანამორწმუნეებთან , სხვა რწმენის ადამიანებთან და სახელმწიფოსთან . 
 არსებობს სერიოზული მიზეზი , რის გამოც უნდა ვებრძოლოთ არასწორ მიდრეკილებებს , მათ შორის სამაგიეროს გადახდის სურვილს . 
 პავლე ამბობს : „ მაშ , ძმებო , ღვთის თანაგრძნობით გეხვეწებით “ . 
 ყურადღება მიაქციეთ სიტყვას „ მაშ “ , რაც მიანიშნებს , რომ პავლე ზემოთქმულიდან გამომდინარე ერთგვარ დასკვნას აკეთებს . 
 პავლე გულისხმობს შემდეგს : „ იქიდან გამომდინარე , რაც უკვე გითხარით , გევედრებით გააკეთოთ ის , რასაც ახლა გეტყვით “ . 
 რა ჰქონდა პავლეს ნათქვამი რომაელი ქრისტიანებისთვის ? 
 თავისი წერილის პირველ თერთმეტ თავში პავლე ლაპარაკობს იმ დიდებულ შესაძლებლობაზე , რომელიც იუდეველებსა და უცხოტომელებს მიეცათ . 
 მათ ქრისტესთან ერთად უნდა ემეფათ ღვთის სამეფოში . 
 ეს შესაძლებლობა ისრაელმა ხელიდან გაუშვა . 
 იუდეველებსა და უცხოტომელებს ქრისტესთან ერთად მეფობის შესაძლებლობა „ ღვთის თანაგრძნობით “ მიეცათ . 
 როგორ უნდა მოიქცნენ ქრისტიანები , რომ დააფასონ ღვთის მიერ გამოვლენილი წყალობა ? 
 ღრმა მადლიერების გრძნობამ ისინი უნდა აღძრას , რომ გაითვალისწინონ პავლე მოციქულის შემდეგი რჩევა : „ წარადგინეთ თქვენი სხეულები ცოცხალ , წმინდა , ღვთისთვის მოსაწონ მსხვერპლად , რაც გააზრებული წმინდა მსახურებაა “ . 
 მაგრამ როგორ უნდა წარედგინათ რომაელ ქრისტიანებს თავიანთი სხეულები ღვთისთვის „ მსხვერპლად “ ? 
 ა ) როგორ უნდა წარუდგინოს ქრისტიანმა ღმერთს თავი „ მსხვერპლად “ ? 
 ბ ) როგორი აზროვნება უნდა ჩანდეს ქრისტიანის საქციელში ? 
 პავლე განაგრძობს : „ ნუღარ იცხოვრებთ ქვეყნიერების ყაიდაზე , არამედ განიახლეთ გონება და გარდაიქმენით , რათა დარწმუნდეთ , რა არის ღვთის ნება — კარგი , მოსაწონი და სრულყოფილი “ . 
 რომაელი ქრისტიანების აზროვნებაზე ქვეყნიერებას გავლენა არ უნდა მოეხდინა ; მათ ისეთივე აზროვნება უნდა ჰქონოდათ , როგორიც ქრისტეს ჰქონდა . 
 მსგავსი აზროვნება ყოველთვის უნდა ჩანდეს თითოეული ჭეშმარიტი ქრისტიანის საქციელში . 
 პავლეს მსჯელობის თანახმად , რა დაგვეხმარება არ ავყვეთ სამაგიეროს გადახდის სურვილს ? 
 როგორ გვეხმარება რომაელების 12 : 1 , 2 - ში ჩაწერილი მსჯელობა ? 
 რომაელი სულითცხებული ქრისტიანების მსგავსად , ჩვენც მადლიერნი ვართ ღვთის იმ თანაგრძნობისთვის , რომელსაც ყოველთვის ავლენდა ჩვენ მიმართ და დღესაც ავლენს . 
 აქედან გამომდინარე , მადლიერებით აღსავსე გული აღგვძრავს , არ დავზოგოთ ენერგია , მატერიალური სახსრები და უნარი ღვთის მსახურებაში . 
 მადლიერების გრძნობა აღგვძრავს , ყველანაირად შევეცადოთ , რომ გვქონდეს არა ქვეყნიერებისთვის დამახასიათებელი აზროვნება , არამედ ისეთი აზროვნება , როგორიც ქრისტეს ჰქონდა . 
 ეს კი , თავის მხრივ , გავლენას მოახდენს თანამორწმუნეებისა და სხვა რწმენის ადამიანებისადმი ჩვენს დამოკიდებულებაზე . 
 თუ ქრისტეს მსგავსად ვიფიქრებთ , არ ავყვებით სამაგიეროს გადახდის სურვილს . 
 „ თქვენი სიყვარული უთვალთმაქცო იყოს “ 
 რომელი სახის სიყვარულზეა საუბარი რომაელების მე - 12 თავში ? 
 ჩვენ სამაგიეროს გადახდას ვერიდებით არა მხოლოდ იმიტომ , რომ ეს სწორი საქციელია , არამედ იმიტომაც , რომ ამით სიყვარულს ვავლენთ . 
 განვიხილოთ , რა სახის სიყვარულზე მსჯელობს პავლე . 
 რომაელების მიმართ წერილში ღვთისა და ქრისტეს სიყვარულის აღსანიშნავად პავლე რამდენჯერმე იყენებს სიტყვა სიყვარულს ( ბერძნულად „ აგაპე “ ) . 
 მე - 12 თავში კი პავლე ამავე სიტყვას თანამორწმუნეების მიმართ სიყვარულის აღსანიშნავად იყენებს . 
 პავლე ჯერ მოიხსენიებს სხვადასხვა სულიერ ძღვენს , რაც ზოგიერთ მორწმუნეს ჰქონდა , შემდეგ კი ყურადღებას ამახვილებს ისეთ თვისებაზე , რომელიც ყველა ქრისტიანს უნდა ჰქონდეს . 
 ის ამბობს : „ თქვენი სიყვარული უთვალთმაქცო იყოს “ . 
 სიყვარული ჭეშმარიტი ქრისტიანების მთავარი ამოსაცნობი ნიშანია . 
 ამიტომ მოგვიწოდებს პავლე , გულწრფელად გამოვავლინოთ სიყვარული . 
 რას ნიშნავს უთვალთმაქცო სიყვარული ? 
 პავლე შემდეგ მსჯელობს , თუ რას ნიშნავს უთვალთმაქცო სიყვარული : „ ბოროტება შეიზიზღეთ და სიკეთეს მიეკარით “ . 
 „ შეიზიზღეთ “ და „ მიეკარით “ მნიშვნელოვანი აზრის მატარებელი სიტყვებია . 
 „ შეზიზღებად “ ნათარგმნი ბერძნული სიტყვა შეიძლება „ ძლიერ სიძულვილადაც “ ითარგმნოს . 
 ჩვენ მხოლოდ ბოროტების შედეგები კი არ უნდა გვძულდეს , არამედ თავად ბოროტებაც . 
 ბერძნული ზმნა , რომელიც ითარგმნა სიტყვით „ მიეკარით “ , სიტყვასიტყვით „ მიწებებას “ ნიშნავს . 
 ქრისტიანი , რომელსაც ნამდვილი სიყვარული აქვს , ასე ვთქვათ , იმდენად არის „ მიწებებული “ სიკეთეს , რომ ის მისი ბუნების განუყოფელი ნაწილი ხდება . 
 რა მითითებას იძლევა პავლე რამდენჯერმე ? 
 პავლე რამდენჯერმე ამბობს , თუ კიდევ როგორ ვლინდება სიყვარული : „ ლოცეთ თქვენი მდევნელები , ლოცეთ , ნუ დაწყევლით “ ; „ ნურავის გადაუხდით სამაგიეროს “ ; „ ნუ იძიებთ შურს , საყვარლებო “ ; „ არ დაგძლიოს ბოროტებამ , არამედ შენ სძლიე ბოროტებას სიკეთით “ . 
 პავლეს სიტყვებიდან ჩანს , თუ როგორ უნდა მოვეპყროთ სხვა რწმენის ადამიანებს და მოწინააღმდეგეებსაც კი . 
 „ ლოცეთ თქვენი მდევნელები “ 
 რა გაგებით შეგვიძლია ვლოცოთ ჩვენი მდევნელები ? 
 რამდენად ვითვალისწინებთ პავლეს მოწოდებას : „ ლოცეთ თქვენი მდევნელები “ ? . 
 იესომ თავის მიმდევრებს უთხრა : „ გიყვარდეთ თქვენი მტრები და ილოცეთ თქვენი მდევნელებისთვის “ . 
 მაშასადამე , ჩვენ იმ გაგებით უნდა ვლოცოთ ჩვენი მდევნელები , რომ , თუ რომელიმე მათგანი თავისი უცოდინარობით გვეწინააღმდეგება , ღმერთს ვთხოვოთ , ჭეშმარიტება დაანახვოს . 
 ზოგს შეიძლება უცნაურად მოეჩვენოს , რომ სთხოვოს ღმერთს , დალოცოს მდევნელები . 
 მაგრამ , რაც მეტად ვეცდებით მივბაძოთ ქრისტეს , მით უფრო გაგვიადვილდება ჩვენი მტრების სიყვარული . 
 რა მოჰყვება შედეგად ასეთი სიყვარულის გამოვლენას ? 
 ა ) რას ვსწავლობთ სტეფანეს მაგალითიდან ? 
 ბ ) პავლეს გამოცდილებიდან გამომდინარე , რა ცვლილება შეიძლება მოახდინოს ზოგმა მდევნელმა ? 
 მაგალითად , სტეფანე ლოცულობდა თავისი მდევნელებისთვის , რასაც უშედეგოდ არ ჩაუვლია . 
 ახ . 
 წ . 
 33 წლის ორმოცდამეათე დღის დღესასწაულიდან ცოტა ხნის შემდეგ , სტეფანე ქრისტიანული კრების მდევნელებმა დაიჭირეს , იერუსალიმის გარეთ გაათრიეს და ჩაქოლეს . 
 სიკვდილის პირას მყოფმა ღმერთს შეჰღაღადა : „ იეჰოვა , ნუ ჩაუთვლი მათ ამ ცოდვას “ . 
 ერთ - ერთი მათგანი , ვისზეც იმ დღეს სტეფანემ ილოცა , იყო სავლე , რომელიც სტეფანეს ჩაქოლვას ესწრებოდა და იწონებდა კიდეც ამას . 
 მოგვიანებით მკვდრეთით აღმდგარი იესო გამოეცხადა სავლეს . 
 ერთ დროს ქრისტიანების მდევნელი თავად გახდა ქრისტიანი — მოციქული პავლე , რომელმაც დაწერა წერილი რომაელების მიმართ . 
 იეჰოვამ შეისმინა სტეფანეს ლოცვა და , როგორც ჩანს , ქრისტიანების დევნა აპატია პავლეს . 
 ამიტომაც მოუწოდებდა პავლე ქრისტიანებს : „ ლოცეთ თქვენი მდევნელები “ . 
 მან საკუთარი გამოცდილებიდან იცოდა , რომ ზოგიერთი მდევნელი საბოლოოდ შეიძლებოდა ღვთის მსახური გამხდარიყო . 
 იეჰოვას მსახურთა მშვიდობიანმა დამოკიდებულებამ ზოგი მდევნელი აღძრა , იეჰოვასთვის ემსახურა . 
 „ მშვიდობიანად იყავით ყველასთან “ 
 როგორ უკავშირდება ერთმანეთს რომაელების მეთორმეტე თავის მეცხრე და მეჩვიდმეტე მუხლები ? 
 პავლე შემდეგ მითითებას გვაძლევს , თუ როგორ უნდა მოვეპყროთ თანამორწმუნეებსა და სხვა რწმენის ადამიანებს : „ ნურავის გადაუხდით სამაგიეროს “ . 
 ეს რჩევა ლოგიკურად უკავშირდება იმას , რაც პავლემ მანამდე თქვა : „ ბოროტება შეიზიზღეთ “ . 
 როგორ იტყვის ადამიანი , რომ სძულს ბოროტება , თუ ის სამაგიეროს უხდის სხვებს ? 
 შეუძლებელია ასეთ ადამიანს ‘ უთვალთმაქცო სიყვარული ’ ჰქონდეს . 
 პავლე დასძენს : „ ის აკეთეთ , რაც ყველას თვალში კარგი იქნება “ . 
 როგორ გამოვიყენოთ ეს რჩევა ? 
 როგორ უნდა მოვიქცეთ „ ყველას თვალში “ ? 
 მანამდე , კორინთელებისთვის მიწერილ წერილში , პავლე წერდა იმ დევნის შესახებ , რომელსაც მოციქულები ხვდებოდნენ : „ თეატრალურ სანახაობად ვიქეცით ქვეყნიერებისთვის , ანგელოზებისა და ადამიანებისთვის . . . 
 გვლანძღავენ — ვლოცავთ , გვდევნიან — ვითმენთ , სახელს გვიტეხენ — შეწყალებას ვთხოვთ “ . 
 ჭეშმარიტ ქრისტიანებს დღესაც მთელი ქვეყნიერება აკვირდება . 
 ხალხი რომ დაინახავს ჩვენს კარგ საქციელს , მაშინაც კი , როცა უსამართლოდ გვეპყრობიან , შეიძლება კეთილად განეწყონ სასიხარულო ცნობის მიმართ . 
 რამდენად მშვიდობიანები უნდა ვიყოთ ? 
 მაგრამ რამდენად მშვიდობიანები უნდა ვიყოთ ? 
 რამდენადაც ეს შესაძლებელია . 
 პავლე ქრისტიანებს ეუბნება : „ რამდენადაც თქვენი მხრივ შესაძლებელია , მშვიდობიანად იყავით ყველასთან “ . 
 სიტყვები , „ რამდენადაც თქვენი მხრივ შესაძლებელია “ , მიუთითებს , რომ სხვებთან მშვიდობის შენარჩუნება ყოველთვის ადვილი არ არის . 
 მაგალითად , ჩვენ არ დავარღვევთ ღვთის კანონს მხოლოდ იმიტომ , რომ ადამიანთან მშვიდობა შევინარჩუნოთ . 
 მაგრამ ყოველმხრივ ვეცდებით მშვიდობის შენარჩუნებას , თუ ღვთის სამართლიანი პრინციპები არ ირღვევა . 
 „ ნუ იძიებთ შურს “ 
 რომაელების 12 : 19 - ის თანახმად , რა მიზეზით უნდა მოვერიდოთ სამაგიეროს გადახდას ? 
 პავლე კიდევ ერთ მიზეზს ასახელებს , თუ რატომ არ უნდა მივუზღათ ადამიანს სამაგიერო . 
 ასეთი საქციელი მოკრძალებაზე მეტყველებს . 
 პავლე ამბობს : « ნუ იძიებთ შურს , საყვარლებო , არამედ ადგილი მიეცით ღვთის რისხვას , რადგან დაწერილია : „ ჩემია შურისძიება , მე მივუზღავ , — ამბობს იეჰოვა “ » . 
 ქრისტიანი , რომელიც ცდილობს შური იძიოს , კადნიერებას ავლენს . 
 ის საკუთარ თავზე იღებს იმას , რაც ღმერთმა უნდა გააკეთოს . 
 ასეთი ადამიანი ცხადყოფს , რომ არ ენდობა იეჰოვას სიტყვებს : „ მე მივუზღავ “ . 
 ჭეშმარიტ ქრისტიანებს კი სწამთ , რომ იეჰოვა „ გაუჩენს სამართალს თავის რჩეულებს “ . 
 ისინი შურისძიებას იეჰოვას ანდობენ , რაც მოკრძალების მაჩვენებელია . 
 16 , 17 . 
 ა ) რას ნიშნავს ადამიანის თავზე ‘ ნაკვერჩხლების დაგროვება ’ ? 
 ბ ) მოყევით შემთხვევა , როცა სიკეთემ სხვა რწმენის ადამიანს გული მოულბო . 
 სამაგიეროს გადახდამ ადამიანი შეიძლება გააბოროტოს , მაშინ როცა კარგმა მოპყრობამ მას შეიძლება გული მოულბოს . 
 რატომ ხდება ასე ? 
 ყურადღება მიაქციეთ , რა მისწერა პავლემ რომაელებს : „ თუ შენი მტერი მშიერია , დააპურე , თუ სწყურია , დაალევინე , რადგან ამით ნაკვერჩხლებს დააგროვებ მის თავზე “ . 
 რაზე მიუთითებს ეს სიტყვები ? 
 ‘ თავზე ნაკვერჩხლების დაგროვება ’ გადატანითი მნიშვნელობით არის გამოყენებული და ბიბლიურ დროში ლითონის გამოდნობის მეთოდს უკავშირდება . 
 ლითონს გახურებულ ღუმელში ნაკვერჩხლებზე დებდნენ და ზემოდანაც ნაკვერჩხლებს აყრიდნენ . 
 ზემოდან დაყრილი გავარვარებული ნაკვერჩხლები ადნობდა ლითონს და მინარევებისგან წმენდდა . 
 მსგავსად ამისა , თუ მტერს კეთილად მოვეპყრობით , შეიძლება გული მოვულბოთ , რითაც ხელს შევუწყობთ მათი კარგი თვისებების წარმოჩენას . 
 ქრისტიანული კრების არაერთი წევრი თავიდან ჭეშმარიტი თაყვანისმცემლობისკენ სწორედ იეჰოვას მსახურების კარგმა საქციელმა მიიზიდა . 
 რატომ არ ვუხდით სამაგიეროს ? 
 რატომ არის სამაგიეროს გადახდისგან თავის შეკავება სწორი საქციელი და , ამავე დროს , სიყვარულისა და მოკრძალების მაჩვენებელი ? 
 რომაელების მე - 12 თავის მიმოხილვიდან დავინახეთ რამდენიმე სერიოზული მიზეზი , თუ რატომ არ უნდა გადავუხადოთ სხვას სამაგიერო . 
 პირველი მიზეზი ისაა , რომ ეს სწორი საქციელია . 
 თუ გავითვალისწინებთ იეჰოვას მიერ ჩვენდამი გამოვლენილ თანაგრძნობას , სწორიცაა და გონივრულიც , რომ შევწიროთ მას მსხვერპლად ჩვენი თავი და დავემორჩილოთ მის მითითებას — გვიყვარდეს ჩვენი მტრები . 
 მეორე მიზეზი ისაა , რომ სამაგიეროს გადახდისგან თავის შეკავება სიყვარულის მაჩვენებელია . 
 თუ ასე მოვიქცევით და მშვიდობას შევინარჩუნებთ , შეიძლება სასტიკი მოწინააღმდეგეებიც კი იეჰოვას თაყვანისმცემლები გახდნენ . 
 მესამე მიზეზია ის , რომ სამაგიეროს გადახდაზე უარის თქმა ჩვენს მოკრძალებაზე მეტყველებს . 
 წინააღმდეგ შემთხვევაში კადნიერებას გამოვავლენთ , რადგან იეჰოვა ამბობს : „ ჩემია შურისძიება “ . 
 ღვთის სიტყვა გვაფრთხილებს : „ სადაც კადნიერებაა , იქ დამცირებაც მოვა , სიბრძნე კი მოკრძალებულებთანაა “ . 
 თუ ღმერთს მივანდობთ შურისძიებას , ამით მოკრძალებას გამოვავლენთ . 
 რას განვიხილავთ მომდევნო სტატიაში ? 
 პავლემ თავისი მსჯელობა შემდეგი სიტყვებით დაასრულა : „ არ დაგძლიოს ბოროტებამ , არამედ შენ სძლიე ბოროტებას სიკეთით “ . 
 რა ბოროტებას ვხვდებით დღეს ქრისტიანები და როგორ დავძლიოთ ის ? 
 ეს და მსგავსი კითხვები განხილული იქნება მომდევნო სტატიაში . 
 შეგიძლიათ უპასუხოთ ? 
 • რა მითითებას იმეორებს პავლე რომაელების მე - 12 თავში ? 
 • რა დაგვეხმარება , რომ თავი შევიკავოთ სამაგიეროს გადახდისგან ? 
 • რით არის კარგი , როგორც ჩვენთვის , ისე სხვისთვის , თუ თავს შევიკავებთ სამაგიეროს გადახდისგან ? 
 [ ჩარჩო 22 გვერდზე ] 
 რომაელების მე - 12 თავში აღწერილია ქრისტიანების ურთიერთობა : 
 • იეჰოვასთან 
 • თანამორწმუნეებთან 
 • სხვა რწმენის ადამიანებთან 
 [ სურათი 23 გვერდზე ] 
 პავლეს მიერ რომაელებისთვის მიწერილ წერილში ქრისტიანებისთვის პრაქტიკული რჩევებია მოცემული . 
 [ სურათი 25 გვერდზე ] 
 რას ვსწავლობთ სტეფანეს მაგალითიდან ? 
 „ სძლიე ბოროტებას სიკეთით “ 
 „ არ დაგძლიოს ბოროტებამ , არამედ შენ სძლიე ბოროტებას სიკეთით “ . 
 რატომ ვართ დარწმუნებულები , რომ ბოროტების ძლევა შესაძლებელია ? 
 შესაძლებელია , მტკიცედ დავუდგეთ მათ , ვინც ჭეშმარიტ თაყვანისმცემლობას სასტიკად ეწინააღმდეგება ? 
 შესაძლებელია იმ ბოროტი ძალების დამარცხება , რომლებიც გვიბიძგებენ , უღვთო ქვეყნიერებას დავუბრუნდეთ ? 
 რასაკვირველია , შესაძლებელია ! 
 რატომ ვამბობთ ასე დარწმუნებით ? 
 პასუხს პავლე მოციქულის მიერ რომაელების მიმართ მიწერილი წერილიდან ვიგებთ : „ არ დაგძლიოს ბოროტებამ , არამედ შენ სძლიე ბოროტებას სიკეთით “ . 
 თუ მივენდობით იეჰოვას და ყველანაირად ვეცდებით , რომ ქვეყნიერებამ არ გვძლიოს , ჩვენ ვძლევთ ბოროტებას . 
 სიტყვები „ სძლიე ბოროტებას “ მიუთითებს იმაზე , რომ სულიერ ბრძოლას თუ არ შევწყვეტთ , შევძლებთ ბოროტების დამარცხებას . 
 მაგრამ , ვინც შეწყვეტს ბრძოლას , მას სძლევს ბოროტი ქვეყნიერება და მისი ბოროტი მმართველი , სატანა ეშმაკი . 
 რატომ განვიხილავთ ნეემიას ცხოვრებიდან რამდენიმე ეპიზოდს ? 
 ღვთის ერთ - ერთმა მსახურმა ნეემიამ , რომელიც იერუსალიმში ძვ . 
 წ . 
 V საუკუნეში ცხოვრობდა , დაადასტურა პავლეს სიტყვების ჭეშმარიტება . 
 მან არა მარტო უღვთო ადამიანების წინააღმდეგობას გაუძლო , არამედ სიკეთით სძლია ბოროტებას . 
 რა სირთულეებს შეხვდა ნეემია და რა დაეხმარა მათ დაძლევაში ? 
 ჩვენ როგორ მივბაძოთ მას ? 
 განვიხილოთ ნეემიას ცხოვრებიდან რამდენიმე ეპიზოდი * . 
 რა ვითარება იყო ნეემიას დროს და რა უზარმაზარი საქმე შეასრულა მან ? 
 ნეემია სპარსეთის მეფის არტაქსერქსეს სამეფო კარზე მსახურობდა . 
 თუმცა ნეემიას გარშემო ურწმუნოები ეხვია , „ ქვეყნიერების ყაიდაზე “ არ უცხოვრია . 
 იუდაში საჭირო გახდა ქალაქის გალავნის აღდგენა , ამიტომ ნეემიამ მიატოვა კომფორტული ცხოვრება , დაადგა იერუსალიმის არც თუ ისე უსაფრთხო გზას და საკუთარ თავზე აიღო ეს უზარმაზარი საქმე . 
 მართალია იერუსალიმის გამგებელი იყო , ნეემია , „ განთიადიდან ვარსკვლავების გამოჩენამდე “ , ყოველდღე ისრაელების მხარდამხარ შრომობდა . 
 გალავნის აღდგენა სულ რაღაც ორ თვეში დასრულდა ! . 
 ეს დიდი გმირობა იყო , რადგან მშენებლობის განმავლობაში ისრაელები ბევრ წინააღმდეგობას ხვდებოდნენ . 
 ვინ ეწინააღმდეგებოდა ნეემიას და რა მიზნით ? 
 რა მიზანი ჰქონდათ ნეემიას მტრებს ? 
 ნეემიას მთავარი მტრები — სანბალატი , ტობია და გეშემი — იუდას მახლობლად მცხოვრები გავლენიანი კაცები იყვნენ . 
 ისინი ღვთის ხალხს მტრობდნენ , ამიტომ „ დიდად არ მოეწონათ , რომ ისრაელის ძეთა სასიკეთოდ იყო მოსული კაცი “ . 
 მათ გადაწყვიტეს , ნეემიას წამოწყებული საქმე მზაკვრული ხერხებით ჩაეშალათ . 
 ‘ სძლევდა ბოროტება ’ ნეემიას ? 
 „ განრისხდა და ძლიერ განაწყენდა “ 
 5 , 6 . 
 ა ) როგორ შეხვდნენ მშენებლობის დაწყებას ნეემიას მტრები ? 
 ბ ) რატომ არ უშინდებოდა ნეემია მოწინააღმდეგეებს ? 
 ნეემიამ გაბედულად მიმართა თავის ხალხს : „ მოდით , აღვადგინოთ იერუსალიმის გალავანი “ . 
 მათ უპასუხეს : „ ავაშენოთ ! “ 
 როგორც ნეემიამ აღნიშნა , მათ „ გაიმაგრეს ხელები კარგი საქმისთვის “ , მაგრამ მოწინააღმდეგეებმა ‘ დაცინვა და ზიზღით ყურება დაუწყეს და ეუბნებოდნენ : ამას რას აკეთებთ , მეფეს ხომ არ უჯანყდებითო ? ’ 
 ნეემია არ შეუშინებია დაცინვასა და ცილისწამებას . 
 მან უთხრა მოწინააღმდეგეებს : „ ცათა ღმერთი მოგვიმართავს ხელს და ჩვენ , მისი მსახურები ავდგებით და ავაშენებთ “ . 
 ნეემია მთელი შემართებით განაგრძობდა „ კარგი საქმის “ კეთებას . 
 სანბალატი „ განრისხდა და ძლიერ განაწყენდა “ და იუდეველების დაცინვაზე გადავიდა : „ რას აკეთებენ ეს უღონო იუდეველები ? ! 
 ნუთუ ვარგის ქვებს გამოიღებენ გადამწვარი ნანგრევების გროვიდან ? ! “ 
 ტობიამაც მხარი აუბა სანბალატს : „ მელა რომ მიადგეს მათ აშენებულს , ისიც კი დაანგრევს მათ გალავანს “ . 
 როგორ მოიქცა ნეემია ? 
 როგორ შეხვდა ნეემია მოწინააღმდეგეთა მხრიდან ცილისწამებას ? 
 ნეემია ყურადღებას არ აქცევდა დაცინვას , ღვთის მითითებას ასრულებდა და სამაგიეროს გადახდაზე არ ფიქრობდა . 
 მან იეჰოვას მიანდო პრობლემის გადაწყვეტა . 
 ნეემია ლოცულობდა : „ ისმინე , ჩვენო ღმერთო , რადგან საძულველნი გავხდით ! 
 მათივე თავზე მოაქციე მათი შეურაცხყოფა “ . 
 ის ენდობოდა იეჰოვას სიტყვებს : „ ჩემია შურისძიებაც და საზღაურის მიგებაც “ . 
 ნეემიასა და მის ხალხს მტრებმა ხელი ვერ შეუშალეს ; ისინი განაგრძობდნენ ‘ გალავნის შენებას ’ . 
 მათ ‘ სანახევროდ ამოიყვანეს მთელი გალავანი და გული კვლავ სამუშაოდ ეწეოდა ხალხს ’ . 
 მტრებმა ვერ შეძლეს , მშენებლობის შეჩერება . 
 ჩვენ როგორ მივბაძოთ ნეემიას ? 
 ა ) როგორ შეგვიძლია მივბაძოთ ნეემიას , როცა მოწინააღმდეგეები ცილს გვწამებენ ? 
 ბ ) მოყევით შემთხვევები , რომლებიც ცხადყოფს , რომ სამაგიეროს გადახდისგან თავის შეკავება გონივრულია . 
 დღეს შეიძლება დაცინვასა და ცილისწამებას ვხვდებით სკოლაში , სამსახურში და ოჯახშიც კი . 
 ხშირად ასეთ შემთხვევაში საუკეთესოა შემდეგი ბიბლიური პრინციპის გამოყენება : ‘ არის დუმილის დრო ’ . 
 ნეემიას მსგავსად , ჩვენც არ უნდა გადავუხადოთ სამაგიერო და სარკასტულად არ უნდა ვუპასუხოთ მათ , ვინც შეურაცხყოფას გვაყენებს . 
 ჩვენ უნდა ვილოცოთ და მივენდოთ ღმერთს , რომელიც ამბობს : „ ჩემია შურისძიება “ . 
 თუ ასე მოვიქცევით , მოწინააღმდეგეები ვერ შეძლებენ ხელი შეგვიშალონ ღვთის სამეფოს შესახებ სასიხარულო ცნობის ქადაგებასა და მოწაფეების მომზადების საქმიანობაში . 
 როდესაც ვქადაგებთ და მოწინააღმდეგეებს ხელის შეშლის ნებას არ ვაძლევთ , ჩვენც ისეთივე სულისკვეთებას ვავლენთ , როგორსაც ნეემია ავლენდა . 
 ‘ დაგხოცავთ ’ 
 რა წინააღმდეგობას შეხვდნენ იუდეველები და როგორ მოიქცა ნეემია ? 
 მას შემდეგ , რაც ნეემიას მტრებმა შეიტყვეს , რომ „ წინ მიიწევდა იერუსალიმის გალავნის აღდგენის საქმე “ , შეითქვნენ „ იერუსალიმზე გასალაშქრებლად “ . 
 იუდეველებისთვის მდგომარეობა უიმედო ჩანდა . 
 აღმოსავლეთით ამონელები ცხოვრობდნენ , დასავლეთით — აშდოდელები , ჩრდილოეთით — სამარიელები , ხოლო სამხრეთით — არაბები . 
 მშენებლები ვერსად გაიქცეოდნენ . 
 რა უნდა ექნათ ? 
 „ ჩვენ ლოცვით მივმართეთ ჩვენს ღმერთს “ , — ამბობს ნეემია . 
 მტერი იმუქრებოდა : „ დავხოცავთ და მუშაობას შევაწყვეტინებთ “ . 
 ამის შემდეგ ნეემიამ მშენებლებს დაავალა , დაეცვათ ქალაქი „ მახვილებით , შუბებითა და მშვილდებით “ . 
 ადამიანური თვალსაზრისით თუ ვიმსჯელებთ , მცირერიცხოვანი იუდეველები წინააღმდეგობას ვერ გაუწევდნენ მტერს , მაგრამ ნეემია დაჟინებით მოუწოდებდა თავის ხალხს : „ ნუ შეგეშინდებათ მათი , გახსოვდეთ იეჰოვა — დიდებული და შიშის მომგვრელი “ . 
 ა ) როგორ განვითარდა მოულოდნელად მოვლენები ? 
 ბ ) რა ზომები მიიღო ნეემიამ ? 
 მოულოდნელად მოვლენები სულ სხვაგვარად განვითარდა . 
 მოწინააღმდეგეებმა თავდასხმა შეწყვიტეს . 
 რა მიზეზით ? 
 „ ჭეშმარიტმა ღმერთმა ჩაშალა მათი განზრახვა “ , — გვამცნობს ნეემია . 
 თუმცა მას ესმოდა , რომ საფრთხე ჯერ კიდევ არსებობდა და ამიტომ გონივრული ტაქტიკა შეიმუშავა . 
 იმ დღიდან მოყოლებული მშენებლები „ ცალი ხელით მუშაობდნენ , ცალ ხელში კი შუბი ეჭირათ “ . 
 ნეემიამ მესაყვირეც დააყენა , რომ მტრის თავდასხმის შემთხვევაში მშენებლები გაეფრთხილებინა . 
 რაც ყველაზე მნიშვნელოვანია , ნეემია ხალხს ასეთი სიტყვებით ამხნევებდა : „ ჩვენი ღმერთი იბრძოლებს ჩვენთვის ! “ . 
 გამხნევებული და ბრძოლისთვის მომზადებული მშენებლები მუშაობას განაგრძობდნენ . 
 რა შეგვიძლია ვისწავლოთ აქედან ? 
 რა ეხმარებათ ქრისტიანებს , გაუძლონ ბოროტებას იმ ქვეყნებში , სადაც ქადაგება აკრძალულია , და როგორ ‘ სძლევენ ბოროტებას სიკეთით ’ ? 
 დროდადრო ჭეშმარიტი ქრისტიანები ძლიერ წინააღმდეგობას ხვდებიან . 
 ზოგ ქვეყანაში ღვთის თაყვანისმცემელთა სასტიკ მტრებს დიდი გავლენა აქვთ . 
 ადამიანური თვალსაზრისით თუ ვიმსჯელებთ , ასეთ ქვეყნებში წინააღმდეგობის დაძლევა ქრისტიანებისთვის შეუძლებელი ჩანს . 
 მაგრამ ისინი დარწმუნებულნი არიან , რომ ‘ ღმერთი იბრძოლებს მათთვის ’ . 
 ვისაც რწმენის გამო დევნიან , არაერთხელ გამოუცდიათ საკუთარ თავზე , რომ იეჰოვა პასუხობს მათ ლოცვებს და ‘ შლის ’ ძლიერი მტრების განზრახვას . 
 იმ ქვეყნებშიც კი , სადაც ქადაგება აკრძალულია , იეჰოვას მოწმეები შესაძლებლობებს ეძებენ სასიხარულო ცნობის საქადაგებლად . 
 როგორც იერუსალიმში შეცვალეს მშენებლებმა მუშაობის ტაქტიკა , ისე იეჰოვას მოწმეები ცვლიან ქადაგების ტაქტიკას წინააღმდეგობის დროს , თუმცა იარაღს არ იღებენ . 
 ისინი მაშინაც კი არ წყვეტენ ქადაგებას , როცა ფიზიკური შეურაცხყოფის საშიშროება არსებობს . 
 პირიქით , გაბედული და - ძმები ‘ სიკეთით სძლევენ ბოროტებას ’ . 
 „ მოდი და დავთქვათ შეხვედრა “ 
 12 , 13 . 
 ა ) რა ტაქტიკას მიმართეს ნეემიას მოწინააღმდეგეებმა ? 
 ბ ) რატომ თქვა უარი ნეემიამ მოწინააღმდეგეებთან შეხვედრაზე ? 
 ნეემიას მტრებმა დაინახეს , რომ პირდაპირ იერიშს შედეგები არ მოჰყვა , ამიტომ წინააღმდეგობის გაწევა ფარული ფორმით სცადეს . 
 მათ სამ მზაკვრულ ხერხს მიმართეს . 
 თავიდან , მტრებმა ნეემიას მოტყუება სცადეს . 
 მათ უთხრეს : „ მოდი და დავთქვათ შეხვედრა ონოს ველის ერთ - ერთ სოფელში “ . 
 ონო იერუსალიმსა და სამარიას შორის მდებარეობდა . 
 მტრებმა ნეემიას უთანხმოების მოსაგვარებლად ნეიტრალურ ტერიტორიაზე შეხვედრა შესთავაზეს . 
 ნეემიას შეეძლო ეფიქრა , რომ ეს გონივრული წინადადება იყო და ბრძოლას მოლაპარაკებაზე წასვლა სჯობდა . 
 მაგრამ ნეემიამ შემოთავაზებული წინადადება არ მიიღო . 
 უარის მიზეზი მან თვითონვე ახსნა : „ ბოროტების გაკეთება ჰქონდათ ჩემთვის განზრახული “ . 
 ის მიუხვდა მათ ზრახვებს და არ მოტყუვდა . 
 ნეემიამ თავის მოწინააღმდეგეებს ოთხჯერ გაუმეორა : „ ვერ ჩამოვალ . 
 რატომ უნდა მივატოვო და შევაჩერო საქმე თქვენთან ჩამოსვლის გულისთვის ? “ 
 მოწინააღმდეგეების მცდელობა , რომ დაეყოლიებინათ ნეემია , უშედეგო აღმოჩნდა . 
 მისი ყურადღება მთლიანად მშენებლობისკენ იყო მიმართული . 
 როგორ უპასუხა ნეემიამ მტრებს ? 
 შემდეგ მტრებმა ხმები დაყარეს , თითქოს ნეემია მეფე არტაქსერქსეს წინააღმდეგ ‘ აჯანყებას აპირებდა ’ . 
 ნეემიას კიდევ ერთხელ შესთავაზეს შეხვედრა . 
 ის არც ამჯერად დასთანხმდა , რადგან იცოდა მათი განზრახვა . 
 ნეემია ამბობს : „ ისინი ჩვენ დაშინებას ცდილობდნენ და ამბობდნენ : ჩამოუშვებენ ხელებს , შეწყვეტენ მუშაობას და საქმე აღარ გაკეთდებაო “ . 
 ნეემიამ მათ ბრალდებას ასეთი სიტყვებით უპასუხა : „ არ მომხდარა ის , რასაც შენ ამბობ , შენ თვითონ იგონებ - მეთქი ამას “ . 
 ნეემიამ იეჰოვას მიმართა დახმარებისთვის : „ გამიმაგრე ხელები ! “ 
 მას ეჭვი არ ეპარებოდა , რომ იეჰოვა ჩაშლიდა მტრის შეთქმულებას და მშენებლობა არ შეჩერდებოდა . 
 რა ურჩია ცრუ წინასწარმეტყველმა ნეემიას და რატომ არ მიიღო მან ეს რჩევა ? 
 ბოლოს , მტრებმა მოისყიდეს ისრაელი შემაია , რომ ნეემიას ღვთის კანონი დაერღვია . 
 შემაიამ ნეემიას უთხრა : „ ჭეშმარიტი ღვთის სახლში , ტაძარში დავთქვათ შეხვედრა და ჩავკეტოთ ტაძრის კარები , რადგან შენ მოსაკლავად მოდიან ისინი , ღამით მოვლენ შენ მოსაკლავად “ . 
 შემაიას სიტყვების თანახმად , ნეემიას მოკვლას უპირებდნენ , ამიტომ გადარჩენის მიზნით შეეძლო ტაძრისთვის შეეფარებინა თავი . 
 მაგრამ ნეემია მღვდელი არ იყო და ღვთის სახლში შესვლა ცოდვად ჩაეთვლებოდა . 
 დაარღვევდა ღვთის კანონს , თავი რომ გადაერჩინა ? 
 ნეემიამ უპასუხა შემაიას : „ განა ჩემნაირი კაცი შევა ღვთის ტაძარში და იცოცხლებს ? ! 
 მე იქ არ შევალ ! “ 
 რატომ არ გაება ნეემია მტრის მახეში ? 
 მართალია შემაიაც ისრაელი იყო , მაგრამ ის „ ღმერთს არ გამოუგზავნია “ . 
 ნეემიამ იცოდა , რომ ჭეშმარიტი წინასწარმეტყველი ღვთის კანონის დარღვევისკენ არ უბიძგებდა . 
 ბოროტმა მტრებმა მას ვერც ამჯერად სძლიეს . 
 ცოტა ხნის შემდეგ ნეემიამ დაწერა : „ ბოლოს დასრულდა გალავნის აღდგენა ორმოცდათორმეტ დღეში , ელულის თვის ოცდამეხუთე დღეს “ . 
 ა ) როგორ მოვიქცეთ , თუ მოწინააღმდეგეები ცრუ მეგობრების , ცილისმწამებლებისა და ცრუ ძმების სახით გვევლინებიან ? 
 ბ ) რით ცხადყოფთ , რომ არ არღვევთ ქრისტიანულ პრინციპებს არც ოჯახში , არც სკოლაში და არც სამსახურში ? 
 ჩვენც შეიძლება მოგვევლინონ მოწინააღმდეგეები ცრუ მეგობრების , ცილისმწამებლებისა და ცრუ ძმების სახით . 
 მათ შეიძლება კომპრომისზე წასვლისკენ გვიბიძგონ . 
 შეიძლება გვირჩიონ , რომ იეჰოვას მსახურებას თუ ნაკლებ დროს დავუთმობთ , სხვა მიზნების მიღწევასაც შევძლებთ . 
 მაგრამ ჩვენ კომპრომისზე არ მივდივართ , რადგან ღვთის სამეფოს პირველი ადგილი უკავია ჩვენს ცხოვრებაში . 
 მოწინააღმდეგეები ჩვენ შესახებ სიცრუესაც ავრცელებენ . 
 როგორც ნეემიას ადანაშაულებდნენ მეფის წინააღმდეგ აჯანყების მოწყობაში , ისე ჩვენ გვადანაშაულებენ ზოგიერთ ქვეყანაში , თითქოს სახელმწიფოს საფრთხეს ვუქმნიდეთ . 
 ზოგი ასეთი ბრალდება სასამართლოს ძალით ბათილდება . 
 მაგრამ როგორი გადაწყვეტილებაც არ უნდა გამოიტანოს სასამართლომ , ჩვენ ვლოცულობთ და დარწმუნებულები ვართ , რომ იეჰოვა ყველაფერს თავისი ნებისამებრ გააკეთებს . 
 წინააღმდეგობას შეიძლება მათი მხრიდანაც შევხვდეთ , ვინც თვლის , რომ იეჰოვას ემსახურება . 
 როგორც შემაია ცდილობდა , რომ ნეემიას თავის გადასარჩენად ღვთის კანონი დაერღვია , ისე განდგომილები შეიძლება სხვადასხვაგვარად შეეცადონ , რომ კომპრომისზე წავიდეთ . 
 მაგრამ ჩვენ ვერიდებით განდგომილებს , რადგან გადარჩენა ღვთის კანონების დარღვევაზე კი არა , დაცვაზეა დამოკიდებული . 
 იეჰოვას დახმარებით ნებისმიერი ბოროტების დამარცხებას შევძლებთ . 
 სასიხარულო ცნობის ქადაგება წინააღმდეგობის მიუხედავად 
 17 , 18 . 
 ა ) რას ცდილობს სატანა თავის მომხრეებთან ერთად ? 
 ბ ) რა უნდა გააკეთოთ და რატომ ? 
 ქრისტეს ცხებული ძმების შესახებ ბიბლიაში წერია : „ სძლიეს მას [ სატანას ] . . . 
 დამოწმების სიტყვით “ . 
 როგორც ვხედავთ , სამეფოს შესახებ ქადაგებით შეგვიძლია სატანის დამარცხება , რომლის მიზეზითაც ხდება ყოველგვარი ბოროტება . 
 ამიტომ სატანა დაუნდობლად ებრძვის როგორც ცხებულებს , ისე უამრავ ხალხს . 
 როგორც დავინახეთ , წინააღმდეგობა შეიძლება გამოვლინდეს სიტყვიერი და ფიზიკური შეურაცხყოფით ან სხვა ნაკლებად შესამჩნევი სახით . 
 როგორიც არ უნდა იყოს წინააღმდეგობა , სატანას ყოველთვის ერთი მიზანი ამოძრავებს — შეაჩეროს სასიხარულო ცნობის ქადაგება . 
 მაგრამ სატანა თავის მიზანს ვერ მიაღწევს , რადგან ნეემიას მსგავსად ღვთის ხალხი მზად არის , რომ ‘ სიკეთით სძლიონ ბოროტებას ’ . 
 ამიტომ ისინი მანამდე იქადაგებენ სასიხარულო ცნობას , სანამ იეჰოვა არ იტყვის , რომ ქადაგების საქმე დასრულებულია . 
 [ სქოლიო ] 
 ნეემიას ცხოვრების ეპიზოდების შესახებ უფრო მეტის გასაგებად წაიკითხეთ ნეემიას 1 : 1 — 4 ; 2 : 1 — 6 , 9 — 20 ; 4 : 1 — 23 ; 6 : 1 — 15 . 
 გახსოვთ ? 
 • რა წინააღმდეგობას ხვდებოდნენ ძველად ღვთის მსახურები და დღეს რა წინააღმდეგობას ხვდებიან ქრისტიანები ? 
 • რა მიზანი ჰქონდათ ნეემიას მტრებს და დღეს რა მიზანი აქვთ ღვთის ხალხის მტრებს ? 
 • როგორ ვძლიოთ ბოროტებას სიკეთით ? 
 [ ჩარჩო ⁄ სურათი 29 გვერდზე ] 
 რას ვსწავლობთ ნეემიას წიგნიდან 
 ღვთის მსახურები ხვდებიან : 
 • დაცინვას 
 • მუქარას 
 • სიცრუეს 
 ჩვენს მოტყუებას შეიძლება შეეცადონ : 
 • ცრუ მეგობრები 
 • ცილისმწამებლები 
 • ცრუ ძმები 
 ღვთის მსახურები ბოროტებას ამარცხებენ : 
 • ღვთის დავალების გულმოდგინე შესრულებით 
 [ სურათი 27 გვერდზე ] 
 დიდი წინააღმდეგობის მიუხედავად , ნეემიამ თანამსახურებთან ერთად ბოლომდე მიიყვანა იერუსალიმის გალავნის მშენებლობა . 
 [ სურათი 31 გვერდზე ] 
 ჭეშმარიტი ქრისტიანები უშიშრად ქადაგებენ სასიხარულო ცნობას . 
 შეგიცოდავთ წმინდა სულის წინააღმდეგ ? 
 „ არსებობს სასიკვდილო ცოდვა “ . 
 1 , 2 . 
 საიდან ვიცით , რომ შესაძლებელია ადამიანმა ღვთის წმინდა სულის წინააღმდეგ შესცოდოს ? 
 „ განუწყვეტლივ მტანჯავდა იმაზე ფიქრი , რომ წმინდა სულის წინააღმდეგ შევცოდე “ . 
 ასეთი სიტყვები დაწერა ერთმა გერმანელმა ქალმა , რომელიც , მიუხედავად იმისა , რომ ღმერთს ემსახურებოდა , თავს დამნაშავედ გრძნობდა . 
 შეიძლება , რომ ქრისტიანმა იეჰოვას წმინდა სულის , ანუ მისი მოქმედი ძალის წინააღმდეგ შესცოდოს ? 
 დიახ , შეიძლება . 
 „ ყველანაირი ცოდვა და მკრეხელობა ეპატიებათ ადამიანებს , — თქვა იესო ქრისტემ , — მაგრამ სულის წინააღმდეგ მკრეხელობა არ ეპატიებათ “ . 
 ბიბლია გვაფრთხილებს : „ თუ ჭეშმარიტების საფუძვლიანი ცოდნის მიღების შემდეგ კვლავ შეგნებულად ვცოდავთ , აღარ რჩება მსხვერპლი ცოდვებისთვის , არამედ სასამართლოს შიშის მომგვრელი მოლოდინი “ . 
 მოციქული იოანე წერდა : „ არსებობს სასიკვდილო ცოდვა “ . 
 მაგრამ შეუძლია შემცოდველს თავად განსაზღვროს , „ სასიკვდილოა “ თუ არა მის მიერ ჩადენილი სერიოზული ცოდვა ? 
 მონანიება მიტევების საწინდარია 
 რაზე შეიძლება მიანიშნებდეს ის , თუ ძალიან ვწუხვართ ჩადენილი ცოდვის გამო ? 
 იეჰოვაა ის , ვინც საბოლოოდ ასამართლებს შემცოდველებს . 
 ყოველმა ჩვენგანმა პასუხი უნდა ვაგოთ მის წინაშე . 
 ჩვენ დარწმუნებულნი ვართ , რომ იეჰოვა ყოველთვის იმას აკეთებს , რაც სწორია . 
 თავად იეჰოვა განსაზღვრავს , მიუტევებელია თუ არა ჩვენ მიერ ჩადენილი ცოდვა , და თუ საჭიროდ მიიჩნევს , მას შეუძლია თავისი სული წაგვართვას . 
 მაგრამ , თუ ჩვენ ძალიან ვწუხვართ ჩადენილი ცოდვის გამო , ალბათ ეს იმის მაჩვენებელი იქნება , რომ ნამდვილად ვინანიებთ . 
 რა იგულისხმება ნამდვილ მონანიებაში ? 
 ა ) რას ნიშნავს მონანიება ? 
 ბ ) როგორ გვანუგეშებს ფსალმუნის 103 : 10 — 14 ? 
 მონანიებაში იგულისხმება დიდი სინანული , დამოკიდებულების შეცვლა წარსულში ჩადენილი ცოდვის ან ისეთი არასწორი სურვილების მიმართ , რომელთა განხორციელებასაც ვაპირებდით , და ცოდვილი გზიდან მობრუნება . 
 თუ სერიოზული ცოდვა ჩავიდინეთ , მაგრამ ნამდვილად ვინანიებთ და შესაბამის ნაბიჯებსაც ვდგამთ , შეგვიძლია ნუგეში ვპოვოთ ფსალმუნმომღერლის სიტყვებში : „ ჩვენი ცოდვებისამებრ არ მოგვექცა [ იეჰოვა ] და არც დანაშაულისთვის მოგვიზღა ის , რასაც ვიმსახურებდით . 
 როგორც ცაა დედამიწაზე მაღლა , ასევე აღმატებულია მისი სიკეთე მის მოშიშთათვის ; როგორც მზის ამოსავალია დაშორებული მზის ჩასავლისგან , ისე დაგვაშორა მან ჩვენი ცოდვები ; როგორც მამა იწყალებს შვილებს , იეჰოვაც ისე იწყალებს თავის მოშიშებს . 
 მან კარგად იცის ჩვენი აგებულება და ახსოვს , რომ მტვერი ვართ “ . 
 5 , 6 . 
 რა მნიშვნელოვანი აზრებია მოცემული 1 იოანეს 3 : 19 — 22 მუხლებში ? 
 მოციქულ იოანეს სიტყვები აგრეთვე მანუგეშებელია ჩვენთვის : „ ამგვარად გვეცოდინება , რომ ჭეშმარიტებისგან ვართ და გულდაჯერებულები ვიქნებით მის წინაშე ყველაფერში , რაშიც ჩვენი გული გვდებს მსჯავრს , რადგან ღმერთი ჩვენს გულებზე დიდია და მან ყველაფერი იცის . 
 საყვარელნო , თუ ჩვენი გული არ გვდებს მსჯავრს , თამამად ვილაპარაკებთ ღვთის წინაშე და რასაც კი ვთხოვთ , ვიღებთ მისგან , რადგან ვიცავთ მის მცნებებს და ვაკეთებთ იმას , რაც მოსაწონია მის თვალში “ . 
 ჩვენ ვიცით , რომ „ ჭეშმარიტებისგან ვართ “ , რადგან ძმურ სიყვარულს ვავლენთ ერთმანეთის მიმართ და განზრახ არ ვცოდავთ . 
 თუ გარკვეული მიზეზის გამო თავს დამნაშავედ ვგრძნობთ , გვახსოვდეს , რომ „ ღმერთი ჩვენს გულებზე დიდია და მან ყველაფერი იცის “ . 
 იეჰოვა გულმოწყალეა ჩვენ მიმართ , რადგან იცის , რომ ‘ უთვალთმაქცო ძმათმოყვარეობას ვავლენთ ’ , ვებრძვით ცოდვილ მიდრეკილებებს და ვცდილობთ , მისი ნება შევასრულოთ . 
 ‘ გული მსჯავრს არ დაგვდებს ’ , თუ ვენდობით იეჰოვას , ძმათმოყვარეობას ვავლენთ და შეგნებულად არ ვცოდავთ . 
 გარდა ამისა , ჩვენ ლოცვაშიც „ თამამად ვილაპარაკებთ ღვთის წინაშე “ და ისიც უპასუხებს ჩვენს ლოცვებს , თუ ვიცავთ ღვთის მცნებებს . 
 მათ წმინდა სულის წინააღმდეგ შესცოდეს 
 რა განსაზღვრავს , მიუტევებელია თუ არა ჩადენილი ცოდვა ? 
 რომელია მიუტევებელი ცოდვა ? 
 ამ კითხვას რომ პასუხი გავცეთ , განვიხილოთ რამდენიმე ბიბლიური მაგალითი . 
 მათი განხილვა ჩვენთვის მანუგეშებელი იქნება , თუ ჩადენილ ცოდვას ვინანიებთ , მაგრამ ამ ცოდვის გამო მაინც ძალიან დამწუხრებულები ვართ . 
 გარდა ამისა , ჩვენ ერთ რამეს დავინახავთ : მიუტევებელია თუ არა ცოდვა , ამას ის კი არ განსაზღვრავს , რა სახის ცოდვა ჩაიდინა ადამიანმა , არამედ შემცოდველის მოტივი , მისი გულის მდგომარეობა და ის , თუ რამდენად შეგნებულად ჩაიდინა მან ეს ცოდვა . 
 როგორ სცოდავდნენ წმინდა სულის წინააღმდეგ პირველი საუკუნის იუდეველი რელიგიური წინამძღოლები ? 
 პირველ საუკუნეში მცხოვრები გულღვარძლიანი იუდეველი რელიგიური წინამძღოლები , რომლებიც იესო ქრისტეს ეწინააღმდეგებოდნენ , წმინდა სულის წინააღმდეგ სცოდავდნენ . 
 ისინი ხედავდნენ , რომ იესო ღვთის სულით მოქმედებდა , რადგან ის იეჰოვას განმადიდებელ სასწაულებს ახდენდა . 
 მაგრამ , ქრისტეს მტრები ამ ძალას სატანა ეშმაკს მიაწერდნენ . 
 როგორც იესომ თქვა , ისინი , ვინც ამგვარად ღვთის წმინდა სულს გმობდნენ ანუ მკრეხელობდნენ , სჩადიოდნენ ცოდვას , რომელიც ‘ არ ეპატიებოდათ არც მაშინ და არც მომავალში ’ . 
 რა არის მკრეხელობა და რა თქვა იესომ ამის შესახებ ? 
 მკრეხელობა არის ცილისმწამებლური და საზიანო , ანუ შეურაცხმყოფელი ლაპარაკი . 
 რამდენადაც წმინდა სული ღვთისგან მომდინარეობს , ის , ვინც ამ სულის წინააღმდეგ ლაპარაკობს , იეჰოვას წინააღმდეგ ლაპარაკობს . 
 ვინც ასე იქცევა და არ ინანიებს , ეს მას მიუტევებელ ცოდვად ეთვლება . 
 მიუტევებელ ცოდვაზე საუბრისას იესო გულისხმობდა მათ , ვინც შეგნებულად ეწინააღმდეგებოდა ღვთის წმინდა სულის მოქმედებას . 
 რადგანაც მისი მოწინააღმდეგეები ხედავდნენ , რომ იესო იეჰოვას სულით მოქმედებდა , მაგრამ ამ ძალას ეშმაკს მიაწერდნენ , ამით ისინი ღვთის სულს გმობდნენ . 
 სწორედ ამიტომ თქვა იესომ : „ ვინც წმინდა სულს გმობს , იმას არასოდეს ეპატიება , რადგან მარადიულ ცოდვაშია დამნაშავე “ . 
 რატომ უწოდა იესომ იუდას „ დაღუპვის ძე “ ? 
 განვიხილოთ ასევე იუდა ისკარიოტელის შემთხვევა . 
 ის უპატიოსნოდ იქცეოდა — ფულს იპარავდა ყულაბიდან , რომელიც მას ჰქონდა ჩაბარებული . 
 მოგვიანებით იუდა მივიდა იუდეველ წინამძღოლებთან და შეუთანხმდა მათ , რომ 30 ვერცხლად გასცემდა იესოს . 
 მართალია , იესოს გაცემის შემდეგ იუდა სინდისმა შეაწუხა , მაგრამ მას არასოდეს მოუნანიებია შეგნებულად ჩადენილი ცოდვა . 
 ამის გამო იუდა არ იმსახურებს აღდგენას . 
 სწორედ ამიტომ იესომ მას „ დაღუპვის ძე “ უწოდა . 
 მათ არ შეუცოდავთ წმინდა სულის წინააღმდეგ 
 11 — 13 . 
 რა ცოდვა ჩაიდინა მეფე დავითმა ბათ - შებასთან და რით არის მანუგეშებელი იმის ცოდნა , თუ როგორ მოექცა მათ ღმერთი ? 
 ზოგჯერ ის ქრისტიანები , რომლებმაც ჩადენილი სერიოზული ცოდვა აღიარეს და კრების უხუცესებისგან სულიერი დახმარება მიიღეს , შეიძლება ჯერაც ძალიან წუხდნენ იმის გამო , რომ ღვთის კანონი დაარღვიეს . 
 თუ ჩვენც გვაწუხებს დანაშაულის გრძნობა , მანუგეშებელი იქნება იმ ბიბლიურ პერსონაჟებზე დაფიქრება , რომლებსაც ჩადენილი ცოდვები ეპატიათ . 
 დავით მეფემ სერიოზული ცოდვა ჩაიდინა ბათ - შებასთან , ურიას ცოლთან . 
 როდესაც დავითმა ბანიდან დაინახა მობანავე ქალი , რომელიც ძალიან ლამაზი იყო , სასახლეში მოაყვანინა და მასთან სქესობრივი კავშირი დაამყარა . 
 მოგვიანებით , როცა დავითმა შეიტყო , რომ ბათ - შება დაფეხმძიმდა , მრუშობის დასამალავად მან ყველაფერი ისე მოაწყო , რომ ურია ცოლთან დაწოლილიყო . 
 როდესაც მეფეს გეგმა ჩაეფუშა , მან ურია ბრძოლაში მოაკვლევინა . 
 ამის შემდეგ დავითმა ბათ - შება ცოლად შეირთო . 
 მათ შეეძინათ ბავშვი , რომელიც მალევე მოუკვდათ . 
 იეჰოვამ თავად გადაწყვიტა , თუ როგორ მოქცეოდა დავითსა და ბათ - შებას . 
 ღმერთმა აპატია დავითს . 
 იეჰოვამ , როგორც ჩანს , მხედველობაში მიიღო ის , რომ დავითი ინანიებდა ჩადენილ ცოდვას . 
 ღმერთმა , შესაძლოა , დავითთან დადებული შეთანხმებაც გაითვალისწინა . 
 როგორც ჩანს , ბათ - შებამაც მოინანია ჩადენილი ცოდვა , რაზეც მეტყველებს ის , რომ მას წილად ხვდა პატივი , მეფე სოლომონის დედა და იესო ქრისტეს წინაპარი გამხდარიყო . 
 თუ ცოდვა ჩავიდინეთ , კარგია გვახსოვდეს , რომ იეჰოვას შეუმჩნეველი არ რჩება , როცა ვინანიებთ . 
 როგორ ჩანს მეფე მენაშეს შემთხვევიდან ის , თუ რამდენად მიმტევებელია ღმერთი ? 
 იუდას მეფის , მენაშეს შემთხვევიდანაც კარგად ჩანს , თუ რამდენად მიმტევებელია იეჰოვა . 
 მენაშე ბოროტებას სჩადიოდა იეჰოვას თვალში . 
 მან სამსხვერპლოები ააგო ბაალისთვის . 
 მენაშე „ ცის ლაშქარს “ ეთაყვანებოდა და მან ტაძრის ორივე ეზოშიც კი სამსხვერპლოები აუგო ცრუ ღმერთებს . 
 მეფემ თავისი ვაჟებიც კი ცეცხლში გაატარა . 
 ის ხელს უწყობდა ქვეყანაში სპირიტიზმის გავრცელებას და „ აცდუნებდა იუდას და იერუსალიმის მკვიდრებს , რათა იმ ერებზე უარესად მოქცეულიყვნენ , რომლებიც მოსპო იეჰოვამ ისრაელის ძეთაგან “ . 
 მენაშე ყურად არ იღებდა ღვთის წინასწარმეტყველთა გამაფრთხილებელ სიტყვებს . 
 ბოლოს , ასურეთის მეფემ მენაშე ტყვედ ჩაიგდო . 
 ტყვეობაში მან მოინანია თავისი ცოდვები და თავმდაბლად მიმართავდა ღმერთს ლოცვით . 
 იეჰოვამაც აპატია მას და დაუბრუნა მეფობა იერუსალიმში , სადაც მენაშემ ჭეშმარიტი თაყვანისმცემლობა აღადგინა . 
 როგორ ჩანს პეტრე მოციქულის შემთხვევიდან , რომ იეჰოვა მიმტევებელია ? 
 საუკუნეების შემდეგ პეტრე მოციქულმა მძიმე ცოდვა ჩაიდინა , როცა იესო უარყო . 
 მაგრამ იეჰოვამ , მრავლის მიმტევებელმა ღმერთმა , აპატია პეტრეს . 
 რატომ ? 
 იმიტომ , რომ მან მთელი გულით მოინანია . 
 ღმერთმა რომ პეტრეს მიუტევა , ეს აშკარად გამოჩნდა 50 დღის შემდეგ დღესასწაულზე , როდესაც მოციქულმა გაბედულად იქადაგა იესოს შესახებ . 
 განა გვაქვს იმის საფუძველი , ვიფიქროთ , რომ ღმერთი დღეს უფრო ნაკლებ გულმოწყალებას გამოავლენს იმ ქრისტიანების მიმართ , რომლებიც გულწრფელად ინანიებენ ცოდვებს ? ! 
 „ დანაშაულს რომ აკვირდებოდე , იაჰ , ვინ დაგიდგებოდა , იეჰოვა ? ! — მღეროდა ფსალმუნმომღერალი , — შენთან არის ჭეშმარიტი პატიება “ . 
 დანაშაულის გრძნობის შემსუბუქება 
 რის საფუძველზე გვპატიობს ღმერთი ? 
 ზემოთ განხილული მაგალითები გვეხმარება , რომ გადამეტებულად არ ვწუხდეთ იმაზე , შევცოდეთ თუ არა წმინდა სულის წინააღმდეგ . 
 ეს მაგალითები გვიჩვენებს , რომ იეჰოვა პატიობს მომნანიებელ შემცოდველებს . 
 ღვთისადმი გულწრფელი ლოცვა ყველაზე მნიშვნელოვანია . 
 თუ ჩვენ ცოდვა ჩავიდინეთ , შეგვიძლია ღმერთს პატიება ვთხოვოთ იესოს გამოსასყიდის , იეჰოვას გულმოწყალების , მემკვიდრეობით მიღებული ჩვენი არასრულყოფილებისა და იმის საფუძველზე , რომ ღმერთს გარკვეული ხნის განმავლობაში ერთგულად ვემსახურებოდით . 
 რადგან ვიცით , რომ იეჰოვა მოწყალეა , შეგვიძლია დარწმუნებულნი ვიყოთ , რომ ის მოგვიტევებს ჩვენს შეცოდებებს . 
 როგორ უნდა მოვიქცეთ , თუ შევცოდეთ და სულიერი დახმარება გვჭირდება ? 
 როგორ უნდა მოვიქცეთ , თუ შევცოდეთ და ვერ ვლოცულობთ , რადგან ჩადენილი ცოდვის გამო სულიერად დავსუსტდით და ღმერთს ვეღარ მივმართავთ ? 
 ამასთან დაკავშირებით მოწაფე იაკობი წერდა : „ [ ასეთმა ადამიანმა ] მოუხმოს კრების უხუცესებს , მათ კი ილოცონ მასზე და ზეთი სცხონ მას იეჰოვას სახელით . 
 რწმენით წარმოთქმული ლოცვა გამოაჯანმრთელებს დასუსტებულს . 
 იეჰოვა წამოაყენებს მას და , თუ ცოდვები აქვს ჩადენილი , ეპატიება “ . 
 რატომ არ უნდა დავასკვნათ , რომ შემცოდველმა მიუტევებელი ცოდვა ჩაიდინა , თუნდაც ის კრებიდან იყოს გარიცხული ? 
 მაშინაც კი , თუ შემცოდველი დღეისათვის არ ინანიებს ჩადენილ ცოდვას და ის კრებიდან არის გარიცხული , ეს მაინცდამაინც იმას არ ნიშნავს , რომ მან მიუტევებელი ცოდვა ჩაიდინა . 
 ერთი სულითცხებულის შესახებ , რომელიც კორინთის კრებიდან გაირიცხა , პავლე მოციქული წერდა : „ ასეთისთვის საკმარისია , უმრავლესობამ რომ გაკიცხა , ასე რომ , პირიქით , ახლა მთელი გულით უნდა აპატიოთ ასეთ კაცს და ანუგეშოთ იგი , რათა მეტისმეტმა ნაღველმა არ შთანთქოს “ . 
 შემცოდველი სულიერად რომ გამოჯანმრთელდეს , მან ქრისტიანი უხუცესებისგან დახმარება უნდა მიიღოს და აჩვენოს თავისი საქმეებით , რომ ნამდვილად ინანიებს . 
 მან „ მონანიების შესაფერისი ნაყოფი “ უნდა გამოიღოს . 
 რა დაგვეხმარება , რომ დავრჩეთ „ ჯანსაღნი რწმენაში “ ? 
 რა შეიძლება იწვევდეს ისეთ გრძნობას , თითქოს წმინდა სულის წინააღმდეგ შევცოდეთ ? 
 ამის მიზეზი შეიძლება იყოს მეტისმეტად მგრძნობიარე სინდისი ან ემოციური დაძაბულობა . 
 ასეთ შემთხვევაში შეიძლება დამხმარე იყოს ლოცვა და დასვენება . 
 განსაკუთრებით ყურადსაღებია ის , რომ სატანას არ მივცეთ იმის შესაძლებლობა , გული გაგვიტეხოს და შეგვაწყვეტინოს ღვთისადმი მსახურება . 
 თუ იეჰოვას ბოროტთა სიკვდილი არ ახარებს , განა რომელიმე თავისი მსახურის დაკარგვა გაახარებს ? ! 
 ასე რომ , თუ ვშიშობთ , რომ წმინდა სულის წინააღმდეგ შევცოდეთ , კვლავაც უნდა განვაგრძოთ ღვთის სიტყვის კითხვა , მათ შორის ისეთი მანუგეშებელი მონაკვეთების წაკითხვა , როგორიცაა ფსალმუნები . 
 აგრეთვე , უნდა განვაგრძოთ კრების შეხვედრებზე დასწრება და სამქადაგებლო მსახურებაში მონაწილეობა . 
 ეს დაგვეხმარება , რომ ვიყოთ „ ჯანსაღნი რწმენაში “ და გავთავისუფლდეთ იმის შიშისგან , ვაითუ მიუტევებელი ცოდვა ჩავიდინეთ . 
 რა კითხვები შეიძლება დაეხმაროს შემცოდველს იმის დანახვაში , რომ მას არ შეუცოდავს წმინდა სულის წინააღმდეგ ? 
 ვინც შიშობს , რომ წმინდა სულის წინააღმდეგ შესცოდა , კარგი იქნება , საკუთარ თავს შემდეგი კითხვები დაუსვას : „ დავგმე წმინდა სული ? 
 ნამდვილად გულწრფელად მოვინანიე ჩადენილი ცოდვა ? 
 მჯერა , რომ ღმერთი მიმტევებელია ? 
 ვარ განდგომილი , რომელიც უარყოფს სულიერ სინათლეს ? “ 
 შესაძლოა ასეთმა ადამიანმა დაასკვნას , რომ არ დაუგმია წმინდა სული და არც განდგომილი გამხდარა . 
 ის ინანიებს ჩადენილ ცოდვას და კვლავაც სწამს , რომ იეჰოვა მიმტევებელია . 
 თუ ასეა , ეს იმას ნიშნავს , რომ მას არ შეუცოდავს იეჰოვას წმინდა სულის წინააღმდეგ . 
 რა კითხვებს განვიხილავთ შემდეგ სტატიაში ? 
 მართლაც დიდი შვებაა , როცა დარწმუნებულნი ვართ , რომ არ შეგვიცოდავს წმინდა სულის წინააღმდეგ ! 
 წმინდა სულთან დაკავშირებით წამოიჭრება სხვა კითხვებიც , რომლებიც შემდეგ სტატიაში იქნება განხილული . 
 მაგალითად ამ კითხვებს შორისაა შემდეგი : „ ნამდვილად ღვთის წმინდა სული მხელმძღვანელობს ? 
 ვავლენ სულის ნაყოფს ცხოვრებაში ? “ 
 როგორ უპასუხებთ ? 
 • რატომ შეგვიძლია ვთქვათ , რომ ადამიანმა შეიძლება წმინდა სულის წინააღმდეგ შესცოდოს ? 
 • რას ნიშნავს მონანიება ? 
 • ვინ შესცოდა წმინდა სულის წინააღმდეგ , როცა იესო დედამიწაზე იყო ? 
 • რა დაგვეხმარება , გადამეტებულად არ ვწუხდეთ იმაზე , ჩავიდინეთ თუ არა მიუტევებელი ცოდვა ? 
 [ სურათი 17 გვერდზე ] 
 ისინი , ვინც ამბობდნენ , რომ იესო სატანის ძალით ახდენდა სასწაულებს , ღვთის წმინდა სულის წინააღმდეგ სცოდავდნენ . 
 [ სურათი 18 გვერდზე ] 
 მიუხედავად იმისა , რომ პეტრემ უარყო იესო , მას მიუტევებელი ცოდვა არ ჩაუდენია . 
 მოთმინებით დაელოდეთ იეჰოვას დღეს 
 ‘ რწმენას დაურთეთ მოთმინება ’ . 
 1 , 2 . 
 რა არის მოთმინება და რატომ სჭირდებათ ეს თვისება ქრისტიანებს ? 
 იეჰოვას დიდი დღე ძალიან ახლოსაა . 
 ჩვენ , ქრისტიანებს გადაწყვეტილი გვაქვს , რომ ღვთისადმი ერთგულება შევინარჩუნოთ . 
 ჩვენ მოუთმენლად ველოდებით იმ დროს , როცა იეჰოვას უზენაესობა დამტკიცდება . 
 ამასობაში კი , ჩვენი რწმენის გამო სიძულვილს , შეურაცხყოფასა და დევნას ვხვდებით . 
 ზოგ ჩვენგანს ღვთისადმი ერთგულება სიცოცხლის ფასადაც კი უჯდება . 
 ამ ყოველივეს ასატანად საჭიროა მოთმინება — თვისება , რომელიც გვეხმარება , განსაცდელების დროს სიმტკიცე შევინარჩუნოთ . 
 პეტრე მოციქული მოგვიწოდებს : ‘ რწმენას დაურთეთ მოთმინება ’ . 
 ჩვენ მოთმინება გვმართებს , როგორც ამას იესოს სიტყვებიდანაც ვხედავთ : „ ბოლომდე მომთმენი გადარჩება “ . 
 ზემოხსენებული განსაცდელების გარდა ჩვენ ავადმყოფობასთან , საყვარელი ადამიანის სიკვდილით გამოწვეულ მწუხარებასთან თუ სხვა სატკივართან გვიწევს გამკლავება . 
 თუ ასეთ დროს რწმენას დავკარგავდით , ამით სატანა ძალიან გაიხარებდა . 
 იეჰოვას მხარდაჭერით ჩვენ შეგვიძლია მოვითმინოთ განსაცდელები . 
 მოდი დავფიქრდეთ ჩვენი და - ძმების რამდენიმე მაგალითზე , საიდანაც ჩანს , რომ შეგვიძლია მოთმინებითა და მტკიცე რწმენით დაველოდოთ იეჰოვას დღეს . 
 ავადმყოფობამ ვერ შეაჩერა ისინი 
 3 , 4 . 
 მოიყვანეთ იმის მაგალითი , თუ როგორ შეიძლება ავადმყოფობის მიუხედავად ერთგულად ვემსახუროთ იეჰოვას . 
 მართალია , ღმერთი ახლა სასწაულებრივად არ გვკურნავს , მაგრამ ის ძალას გვაძლევს , რომ მოთმინებით გავუმკლავდეთ სხვადასხვა ავადმყოფობას . 
 „ რაც თავი მახსოვს , ინვალიდის სავარძელს ვარ მიჯაჭვული , — ამბობს შერონი . — დაბადებიდან თანდაყოლილმა ცერებრულმა დამბლამ ბავშვობა წამართვა “ . 
 შერონს იმედი მას შემდეგ ჩაესახა , რაც იეჰოვას შესახებ მოისმინა და გაიგო , რომ მას განზრახული აქვს სრულყოფილი ჯანმრთელობა მისცეს ადამიანებს . 
 თუმცა შერონს ლაპარაკი და სიარული უჭირს , ის სიხარულით მონაწილეობს ქრისტიანულ მსახურებაში . 
 დაახლოებით 15 წლის წინ მან თქვა : „ ჯანმრთელობა შეიძლება გამიუარესდეს , მაგრამ იეჰოვასადმი რწმენა და მასთან ურთიერთობა სიცოცხლის ძალას მაძლევს . 
 ძალიან ბედნიერი ვარ , რომ ღვთის ხალხს შორის ვიმყოფები და იეჰოვას მხარდაჭერას ვგრძნობ ! “ 
 პავლე მოციქულმა თესალონიკეში მცხოვრებ ქრისტიანებს მოუწოდა , რომ ‘ ენუგეშებინათ დამწუხრებული სულები ’ . 
 სხვადასხვა მიზეზის , მაგალითად , გულგატეხილობის გამო ადამიანი შეიძლება დეპრესიაში ჩავარდეს . 
 1993 წელს შერონმა დაწერა : « ისეთი გრძნობა მქონდა , რომ არაფერი არ გამომდიოდა . . . 
 ამის გამო სამი წელი ღრმა დეპრესიაში ვიყავი . . . 
 უხუცესებმა მანუგეშეს და რჩევები მომცეს . . . 
 ვგრძნობდი , როგორ ზრუნავდა ჩემზე იეჰოვა , როდესაც „ საგუშაგო კოშკში “ ვკითხულობდი სტატიებს ღრმა დეპრესიის შესახებ . 
 იეჰოვა ნამდვილად ზრუნავს თავის ხალხზე და მას ესმის ჩვენი გრძნობები » . 
 იეჰოვას დიდი დღის მოლოდინში შერონი კვლავაც ერთგულად ემსახურება ღმერთს . 
 რა გვარწმუნებს , რომ ქრისტიანებს შეუძლიათ დიდი სტრესის ატანა ? 
 ზოგი ქრისტიანი დიდ სტრესს განიცდის იმის გამო , რაც წარსულში გადახდა . 
 მეორე მსოფლიო ომში ნანახი სასტიკი შეტაკებების შემდეგ ჰარლის კოშმარები ტანჯავდა . 
 ძილში ის ყვიროდა : „ ფრთხილად ! 
 ფრთხილად ! “ 
 როდესაც იღვიძებდა , ის მთლიანად ოფლში ცურავდა . 
 მიუხედავად ამისა , მან შეძლო , ცხოვრება ღვთის ნების თანახმად წარემართა , და დროთა განმავლობაში ის უფრო იშვიათად ნახულობდა ასეთ კოშმარულ სიზმრებს . 
 როგორ გაუმკლავდა ერთი ქრისტიანი ემოციურ პრობლემებს ? 
 ერთ ძმას , რომელსაც ბიპოლარული დარღვევა ( მანიაკალურ - დეპრესიული ფსიქოზი ) ჰქონდა , ძალიან უჭირდა კარდაკარ ქადაგება . 
 მიუხედავად ამისა , ის მთელი მონდომებით ცდილობდა ექადაგა , რადგან ესმოდა , რომ მსახურება სასიცოცხლოდ მნიშვნელოვანი იყო როგორც მისთვის , ისე მათთვის , ვინც მოისმენდა სასიხარულო ცნობას . 
 ზოგჯერ , კარის ზღურბლზე მდგარს , ზარის დარეკვაც კი უჭირდა . 
 მაგრამ , მან თქვა : „ როგორც იქნა , მე შევძელი ჩემი ემოციების მოთოკვა — ერთი კარიდან მეორე კართან მივდიოდი და განვაგრძობდი ქადაგებას . 
 მსახურებაში რეგულარული მონაწილეობა დამეხმარა , რომ სულიერად ჯანმრთელი დავრჩენილიყავი “ . 
 შეხვედრებზე დასწრებაც ძალიან რთული იყო ამ ძმისთვის , მაგრამ მას კარგად ესმოდა , რამდენად მნიშვნელოვანი იყო სულიერ გარემოში ყოფნა . 
 ამიტომაც ის დიდ ძალისხმევას ახმარდა იმას , რომ შეხვედრებს დასწრებოდა . 
 როგორ ავლენენ მოთმინებას ის და - ძმები , რომლებსაც საჯაროდ ლაპარაკის ან კრებებზე დასწრების ეშინიათ ? 
 ზოგი ქრისტიანი იტანჯება ფობიით , აკვიატებული შიშით . 
 მათ ეს გრძნობა ეუფლებათ გარკვეულ სიტუაციაში ან ამა თუ იმ საგნის მიმართ . 
 მაგალითად , მათ შეიძლება შიში უჩნდებოდეთ საჯაროდ ლაპარაკის ან შეხვედრებზე დასწრების დროსაც კი . 
 წარმოიდგინეთ , რა რთული უნდა იყოს მათთვის კრებაზე კომენტარის გაკეთება ან თეოკრატიული სამსახურის სკოლაში დავალებით გამოსვლა ! 
 მაგრამ , თავიანთი პრობლემის მიუხედავად ისინი მოთმინებას ავლენენ . 
 ჩვენ ძალიან გვამხნევებს იმის დანახვა , რომ ეს და - ძმები კრებებზე მოდიან და მონაწილეობასაც იღებენ . 
 ყველაზე მეტად რა დაეხმარება ქრისტიანს ემოციურ პრობლემებთან გამკლავებაში ? 
 ემოციურ პრობლემებთან გამკლავებაში ასეთი ქრისტიანებისთვის შეიძლება დამხმარე აღმოჩნდეს მეტი დასვენება და ძილი . 
 შესაძლოა ექიმთან მისვლაც არ იყოს ურიგო . 
 მაგრამ ყველაზე მნიშვნელოვანი მაინც ღმერთზე ლოცვით მინდობაა . 
 „ იეჰოვას მიანდე შენი ტვირთი და ის ამოგიდგება მხარში , — ნათქვამია ფსალმუნის 55 : 22 - ში , — ის არასოდეს დაუშვებს მართლის წაბორძიკებას “ . 
 ამიტომ „ მიენდე იეჰოვას მთელი გულით “ . 
 მოთმინება მძიმე დანაკლისის დროს 
 9 — 11 . 
 ა ) რა დაგვეხმარება , რომ მოთმინებით გავუმკლავდეთ საყვარელი ადამიანის სიკვდილით გამოწვეულ მწუხარებას ? 
 ბ ) როგორ შეიძლება დაგვეხმაროს ამ მხრივ ანას მაგალითი ? 
 როდესაც სიკვდილი ოჯახის წევრს გვართმევს , ეს ჩვენში დიდ მწუხარებას იწვევს . 
 აბრაამი მწარედ დასტიროდა თავის საყვარელ ცოლს , სარას . 
 სრულყოფილი ადამიანი , იესოც კი „ აცრემლდა “ , როდესაც მისი მეგობარი ლაზარე მოკვდა . 
 როდესაც სიკვდილი საყვარელ ადამიანთან გვაშორებს , სავსებით ბუნებრივია , თუ მწუხარებას განვიცდით . 
 მაგრამ , ქრისტიანებმა იციან , რომ იქნება მკვდრეთით აღდგომა . 
 ამიტომ , ისინი არ წუხან „ დანარჩენებივით , რომლებსაც იმედი არ გააჩნიათ “ . 
 როგორ შეგვიძლია საყვარელი ადამიანის სიკვდილით გამოწვეულ ტკივილთან გამკლავება ? 
 ამაში შეიძლება შემდეგი მაგალითი დაგვეხმაროს . 
 ჩვეულებრივ , როდესაც ჩვენი მეგობარი სადმე სამოგზაუროდ მიდის , ძალიან არ ვნაღვლობთ , რადგან ვიცით , რომ მოგზაურობიდან დაბრუნების შემდეგ კვლავ ვნახავთ მას . 
 თუ ასეთივე კუთხით შევხედავთ ერთგული ქრისტიანის სიკვდილს , ამან შეიძლება მწუხარება შეგვიმსუბუქოს , რადგან ვიცით , რომ ის აღდგება . 
 თუ სრულად მივენდობით „ ყოველგვარი ნუგეშის მამას “ , ეს დაგვეხმარება , მოთმინებით გავუმკლავდეთ მძიმე დანაკლისით გამოწვეულ ტკივილს . 
 ჩვენთვის ასევე მანუგეშებელი იქნება პირველ საუკუნეში მცხოვრები ერთი ქვრივი ქალის , ანას შემთხვევაზე დაფიქრება . 
 გათხოვებიდან სულ რაღაც შვიდი წლის შემდეგ ის დაქვრივდა . 
 მიუხედავად ამისა , ის 84 წლის ასაკშიც კი ერთგულად ასრულებდა წმინდა მსახურებას იეჰოვას ტაძარში . 
 უეჭველია , რომ მთელი ცხოვრების განმავლობაში ღვთის მსახურება ეხმარებოდა მას მარტოობასთან და დანაკლისის გრძნობასთან გამკლავებაში . 
 ქრისტიანულ მსახურებაში რეგულარული მონაწილეობა ჩვენც დაგვეხმარება , რომ მოთმინებით გავუმკლავდეთ საყვარელი ადამიანის სიკვდილით გამოწვეულ ტკივილს . 
 სხვადასხვა განსაცდელთან გამკლავება 
 რა განსაცდელის ატანა უწევს ზოგ ქრისტიანს ოჯახში ? 
 ზოგ ქრისტიანს მოთმინება მართებს , რათა გაუძლოს იმ განსაცდელებს , რომლებსაც ოჯახში ხვდება . 
 მაგალითად , როცა ერთ - ერთი მეუღლე მრუშობას სჩადის , ეს მეორეზე გამანადგურებლად მოქმედებს . 
 თავზარდაცემულ და დამწუხრებულ მეუღლეს შეიძლება ძილი გაუკრთეს და თავს ვერ იკავებდეს ტირილისგან . 
 ნებისმიერი მარტივი საქმის შესრულება მისთვის შეიძლება ისეთ სტრესთან იყოს დაკავშირებული , რომ ამ დროს საქმეს უწინდებურად ვეღარ ართმევდეს თავს , საქმე უფუჭდებოდეს ან ზოგჯერ უნებლიედ საკუთარ თავსაც კი ვნებდეს . 
 უდანაშაულო მეუღლეს შეიძლება მადა დაეკარგოს , მან შესაძლოა წონაში დაიკლოს და ემოციურად მოიშალოს . 
 მისთვის შეიძლება რთული იყოს მსახურებაში მონაწილეობა . 
 გარდა ამისა , ოჯახში მომხდარმა ასეთმა ფაქტმა ბავშვებზეც შეიძლება ძალიან იმოქმედოს ! 
 13 , 14 . 
 ა ) რით არის თქვენთვის გამამხნევებელი სოლომონის ლოცვა , რომელიც მან ტაძრის მიძღვნისას წარმოთქვა ? 
 ბ ) რატომ ვლოცულობთ წმინდა სულისთვის ? 
 როდესაც მსგავს განსაცდელში ვვარდებით , იეჰოვა დახმარების ხელს გვიწვდის . 
 ღმერთი თავისი ხალხის ლოცვებს ისმენს , რაც კარგად ჩანს მეფე სოლომონის ლოცვიდან , რომელიც მან იეჰოვას ტაძრის მიძღვნისას წარმოთქვა . 
 სოლომონი ლოცულობდა : „ ყოველი ლოცვა და სათხოვარი წყალობის მისაღებად , რომლითაც მოგმართავს ერთი კაცი ან მთელი შენი ხალხი , ისრაელი , რადგან თითოეულმა იცის თავისი გულის ტკივილი , და გამოიწვდიან ხელებს ამ სახლისკენ , ისმინე შენი მტკიცე ზეციური სამყოფლიდან , აპატიე და თითოეულს თავისი გზისამებრ მიაგე , რადგან შენ იცი მათი გული ( მხოლოდ შენ იცი კარგად ადამიანის ძეების გული ) , რათა ყოველთვის ეშინოდეთ შენი , სანამ ცოცხლები არიან ამ მიწაზე , ჩვენს მამა - პაპას რომ მიეცი “ . 
 განსაკუთრებით დამხმარე იქნება ჩვენთვის წმინდა სულისთვის ლოცვა . 
 სულის ნაყოფში შედის ისეთი თვისებები , როგორიცაა სიხარული და მშვიდობა . 
 ჩვენ მართლაც დიდ შვებას ვგრძნობთ , როდესაც ზეციერი მამა პასუხობს ჩვენს ლოცვებს — ამ დროს მწუხარებას სიხარული ცვლის , შფოთს კი — მშვიდობა ! 
 რომელი ბიბლიური მუხლები გვეხმარება მწუხარების შემსუბუქებაში ? 
 როდესაც ძლიერი სტრესის გამო ვწუხვართ , ეს სავსებით ნორმალურია . 
 მაგრამ , თუ ყოველთვის გვემახსოვრება იესოს სიტყვები , ამან შეიძლება გარკვეულწილად გაგვიქარვოს წუხილი . 
 იესომ თქვა : „ ნუღარ წუხხართ თქვენი სულისთვის , რა ჭამოთ ან რა სვათ , ნურც სხეულისთვის , რა ჩაიცვათ . . . 
 უპირველესად ეძებეთ სამეფო და მამის სიმართლე და სხვა დანარჩენი შეგემატებათ “ . 
 პეტრე მოციქული მოგვიწოდებს , რომ ‘ ყველა ჩვენი საწუხარი ღმერთს მივანდოთ , რადგან ის ზრუნავს ჩვენზე ’ . 
 ამავე დროს გონივრულია , რომ ძალისხმევა მოვახმაროთ პრობლემის გადაჭრას . 
 მას შემდეგ , რაც ყველაფერს გავაკეთებთ პრობლემის მოსაგვარებლად , დანარჩენი უკვე ლოცვით იეჰოვას უნდა მივანდოთ . 
 „ იეჰოვას მიანდე შენი გზა , მასზე დაამყარე იმედი და ის იმოქმედებს “ , — წერდა ფსალმუნმომღერალი . 
 16 , 17 . 
 ა ) რატომ არ ვართ სრულად გათავისუფლებულნი წუხილისგან ? 
 ბ ) რას ვიგრძნობთ , თუ გამოვიყენებთ ფილიპელების 4 : 6 , 7 - ში ჩაწერილ რჩევას ? 
 პავლემ დაწერა : „ ნურაფერზე დაიწყებთ წუხილს , არამედ ლოცვით , ვედრებითა და მადლიერებით აცნობეთ ყველა თქვენი სათხოვარი ღმერთს და ღვთის მშვიდობა , რომელიც ნებისმიერ აზრს აღემატება , დაიცავს თქვენს გულებსა და გონებას ქრისტე იესოს მეშვეობით “ . 
 ბუნებრივია , რომ ადამის არასრულყოფილი შთამომავლები სრულად ვერ გავთავისუფლდებით წუხილისგან . 
 ესავის ხეთელი ცოლები „ სულს უმწარებდნენ “ ესავის ღვთისმოსავ მშობლებს , ისაკსა და რებეკას . 
 შესაძლოა , ქრისტიანი მსახურები , ტიმოთე და ტროფიმე წუხდნენ თავიანთი ავადმყოფობის გამო . 
 პავლე კი თავის თანამორწმუნეებზე წუხდა . 
 მაგრამ „ ლოცვების მომსმენი “ ყოველთვის მხარში ედგა თავის მოყვარულთ და ახლაც თავისი მსახურების გვერდითაა . 
 იეჰოვას დღის მოლოდინში ჩვენ ვგრძნობთ , როგორ გვიჭერს მხარს და გვანუგეშებს „ მშვიდობის ღმერთი “ . 
 იეჰოვა „ გულმოწყალე და მწყალობელია “ , ის ‘ კარგია და მზად არის პატიებისთვის ’ და მას „ ახსოვს , რომ მტვერი ვართ “ . 
 ამიტომ მოდი ‘ ვაცნობოთ ყველა ჩვენი სათხოვარი მას ’ , რის შედეგადაც გვექნება „ ღვთის მშვიდობა “ — სიმშვიდე , რომელიც ყოველგვარ ადამიანურ გაგებას აღემატება . 
 იობის 42 : 5 - ის თანახმად , რა გაგებით შეგვიძლია ღვთის ‘ დანახვა ’ ? 
 როდესაც ლოცვებზე პასუხს ვიღებთ , ვიცით , რომ ღმერთი ჩვენთან არის . 
 მას შემდეგ , რაც იობმა მოთმინებით აიტანა განსაცდელები , მან თქვა : „ ყურმოკვრით მქონდა შენზე [ იეჰოვა ] გაგონილი , მაგრამ ახლა ნამდვილად გხედავს ჩემი თვალი “ . 
 მადლიერი გული და გონებისა და რწმენის თვალი აღგვძრავს , დავფიქრდეთ , თუ როგორ გვეპყრობა ღმერთი , და ‘ დავინახავთ ’ მას ისე , როგორც არასდროს . 
 ღმერთთან ასეთი ახლო ურთიერთობა სულის სიმშვიდეს მოგვანიჭებს . 
 რისგან გავთავისუფლდებით , თუ ‘ ყველა ჩვენს საწუხარს იეჰოვას მივანდობთ ’ ? 
 თუ ‘ ყველა ჩვენს საწუხარს იეჰოვას მივანდობთ ’ , განსაცდელებს ისეთი შინაგანი სიმშვიდით ავიტანთ , რომელიც ჩვენს გულსა და გონებას დაიცავს . 
 ჩვენს სიმბოლურ გულში არ დაისადგურებს შიში , მღელვარება და დარდი , ჩვენი გონება კი გათავისუფლდება წუხილისა და შფოთისგან . 
 20 , 21 . 
 ა ) როგორ გვარწმუნებს სტეფანეს შემთხვევა , რომ დევნების დროს სიმშვიდეს შევინარჩუნებთ ? 
 ბ ) მოიყვანეთ თანამედროვე დროის მაგალითები , საიდანაც ჩანს , რომ ღვთის ერთგული მსახურები განსაცდელებს მშვიდად შეხვდნენ . 
 რწმენის საშინელ გამოცდას მოწაფე სტეფანე მშვიდად შეხვდა . 
 როდესაც სიკვდილის წინ ის სინედრიონის წინაშე ქადაგებდა , ყველა ხედავდა , რომ მას „ სახე ანგელოზის სახეს მიუგავდა “ . 
 ღვთის მაცნის , ანგელოზის მსგავსად , მისი სახე სიმშვიდეს ირეკლავდა . 
 მას შემდეგ , რაც სტეფანემ სინედრიონის წევრები იესოს მკვლელობაში დაადანაშაულა , მოსამართლეები „ გულზე სკდებოდნენ და კბილებს უღრჭიალებდნენ “ . 
 სტეფანემ , „ წმინდა სულით სავსემ , აიხედა ცაში და დაინახა ღვთის დიდება და ღვთის მარჯვნივ მდგომი იესო “ . 
 ამ ხილვით გაძლიერებული სტეფანე სიკვდილამდე ერთგული დარჩა . 
 მართალია , ჩვენ ასეთი ხილვები არა გვაქვს , მაგრამ შეგვიძლია დარწმუნებული ვიყოთ , რომ დევნების დროს ღმერთი სიმშვიდეს მოგვცემს . 
 დაუკვირდით , რას გრძნობდა ზოგი ქრისტიანი , რომლებსაც მეორე მსოფლიო ომის დროს ნაცისტებმა სიკვდილი მიუსაჯეს . 
 ერთმა მათგანმა საკუთარი გრძნობების შესახებ წერილში თქვა : « სასიკვდილო განაჩენი გამომიტანეს . 
 მე მოვისმინე განაჩენი . 
 მას შემდეგ , რაც წარმოვთქვი სიტყვები „ სიკვდილამდე ერთგული დარჩი “ და ჩვენი უფლის კიდევ რამდენიმე სიტყვა , ყველაფერი ამით დამთავრდა . . . 
 მაგრამ ამაზე ნუ იფიქრებთ . 
 თქვენ ვერც კი წარმოიდგენთ , ახლა როგორ სიმშვიდეს ვგრძნობ ! » 
 კიდევ ერთმა ახალგაზრდა ქრისტიანმა , რომლისთვისაც თავი უნდა მოეკვეთათ , მშობლებს მისწერა : „ შუაღამე უკვე გადავიდა . 
 მე ჯერ კიდევ მაქვს დრო , რომ აზრი შევიცვალო . 
 მაგრამ ვიქნებოდი კი ისევ ბედნიერი , თუ ჩვენს უფალს უარვყოფდი ? ! 
 რა თქმა უნდა , არა ! 
 მაგრამ გჯეროდეთ , რომ ამ ქვეყნიერებიდან ბედნიერი და მშვიდი მივდივარ “ . 
 უეჭველია , რომ იეჰოვა მხარს უჭერს თავის ერთგულ მსახურებს . 
 თქვენ შეგიძლიათ მოითმინოთ ! 
 22 , 23 . 
 რაში შეგიძლიათ იყოთ დარწმუნებულნი , ვიდრე მოთმინებით ელით იეჰოვას დღეს ? 
 თქვენ შესაძლოა არ გიწევთ ისეთ სირთულეებთან გამკლავება , რომლებიც ამ სტატიაში განვიხილეთ . 
 მაგრამ , ღვთისმოშიშმა იობმა სწორად თქვა : „ კაცი , ქალის ნაშობი , დღემოკლეა და შფოთით აღსავსე “ . 
 თქვენ შესაძლოა ხართ მშობელი და ყველაფერს აკეთებთ იმისთვის , რომ შვილები ბიბლიური პრინციპებით აღზარდოთ . 
 მათ შეიძლება სკოლაში განსაცდელების ატანა უწევთ , მაგრამ უდავოდ ძალიან ხარობთ , როდესაც ისინი იეჰოვას მხარეს იკავებენ და მის სამართლიან პრინციპებს იცავენ . 
 შესაძლოა სამსახურში სირთულეებს ხვდებით ან სხვადასხვა ცდუნების წინაშე დგებით . 
 მაგრამ ამ და სხვა სიტუაციებში თქვენ შეძლებთ მოთმინების გამოვლენას , რადგან ‘ იეჰოვა ყოველდღიურად ატარებს თქვენს ტვირთს ’ . 
 შესაძლოა ფიქრობთ , რომ განსაკუთრებულს არაფერს აკეთებთ , მაგრამ გახსოვდეთ , რომ იეჰოვა არასოდეს დაივიწყებს თქვენს შრომას და სიყვარულს , რომელსაც მისი წმინდა სახელისთვის ავლენთ . 
 ღვთის დახმარებით შეძლებთ , მოთმინებით აიტანოთ რწმენის გამოცდები . 
 ამიტომ მიზნად დაისახეთ ღვთის ნების შესრულება და ამის შესახებ ღმერთს ლოცვებში ესაუბრეთ . 
 გჯეროდეთ , რომ თუ ასე მოიქცევით და კვლავაც მოთმინებით დაელოდებით იეჰოვას დიდ დღეს , ღმერთი აუცილებლად გაკურთხებთ და მხარს დაგიჭერთ . 
 როგორ უპასუხებთ ? 
 • რატომ სჭირდებათ ქრისტიანებს მოთმინება ? 
 • რა დაგვეხმარება ავადმყოფობასთან და მძიმე დანაკლისთან გამკლავებაში ? 
 • როგორ გვეხმარება ლოცვები განსაცდელების გადატანაში ? 
 • რატომ შეგვიძლია მოთმინებით დაველოდოთ იეჰოვას დღეს ? 
 [ სურათი 29 გვერდზე ] 
 იეჰოვაზე მინდობა დაგვეხმარება , რომ მოთმინებით ავიტანოთ ძვირფასი ადამიანის სიკვდილი . 
 [ სურათი 31 გვერდზე ] 
 გულწრფელი ლოცვა გვეხმარება , რომ მოთმინებით გადავლახოთ რწმენის გამოცდები . 
 „ თავი დაიცავით ყველანაირი სიხარბისგან “ 
 „ ადამიანს უხვადაც რომ ჰქონდეს ყველაფერი , მისი სიცოცხლე მის ქონებაზე არ არის დამოკიდებული “ . 
 1 , 2 . 
 ა ) თქვენი აზრით , რაზე აქვს ხალხს დღეს მთელი ყურადღება გადატანილი ? 
 ბ ) რა გავლენა შეიძლება იქონიოს ასეთმა აზროვნებამ ჩვენზე ? 
 ფული , ქონება , პრესტიჟი , მაღალანაზღაურებადი სამსახური და ოჯახი ბევრისთვის წარმატებისა და უსაფრთხოების საწინდარია . 
 აშკარაა , რომ მდიდარ თუ ღარიბ ქვეყნებში მრავალს მთელი ყურადღება იმაზე აქვს გადატანილი , როგორ დააგროვოს სიმდიდრე და როგორ მიაღწიოს წარმატებას ; სულიერისადმი ინტერესი კი — თუ ის საერთოდ აქვთ ადამიანებს — ძალიან სწრაფად იკარგება . 
 სწორედ ეს არის ნაწინასწარმეტყველები ბიბლიაში . 
 მასში ნათქვამია : „ ბოლო დღეებში მძიმე , ძნელად ასატანი დრო დადგება . 
 ადამიანები იქნებიან საკუთარი თავის მოყვარულები , ფულის მოყვარულები , . . 
 უფრო სიამოვნებათა მოყვარულები , ვიდრე ღვთისა . 
 ისინი გარეგნულად ღვთის ერთგულები არიან , მაგრამ ღვთისადმი ერთგულება გავლენას არ ახდენს მათზე “ . 
 ასეთი აზროვნებისა და ცხოვრების წესის მქონე ხალხს შორის მცხოვრები ჭეშმარიტი ქრისტიანები გამუდმებით განიცდიან ზეწოლას . 
 რა დაგვეხმარება იმაში , რომ ქვეყნიერებამ თავის ‘ ყალიბში არ მოგვაქციოს ’ ? . 
 იესოს რომელ რჩევას განვიხილავთ ახლა ? 
 იესო ქრისტე , „ ჩვენი რწმენის მეთაური და გამასრულყოფილებელი “ , ამ საკითხთან დაკავშირებით მნიშვნელოვან გაკვეთილს გვასწავლის . 
 ერთხელ , როდესაც იესო ხალხს სულიერ საკითხებზე ესაუბრებოდა , ერთმა კაცმა საუბარი გააწყვეტინა და სთხოვა : „ მოძღვარო , უთხარი ჩემს ძმას , მემკვიდრეობა გამიყოს “ . 
 პასუხად იესომ ამ კაცსა და ყველა მსმენელს სერიოზული რჩევა მისცა . 
 მან სიხარბის შესახებ მკაცრად გააფრთხილა ისინი და დამაფიქრებელი თვალსაჩინო მაგალითიც მოუყვანა . 
 ჩვენც ყურად უნდა ვიღოთ იესოს სიტყვები და დავფიქრდეთ , პირადად როგორ შეგვიძლია მათი გამოყენება . 
 უადგილო თხოვნა 
 რატომ იყო უადგილო ის , რომ ამ კაცმა იესოს საუბარი გააწყვეტინა ? 
 სანამ ის კაცი საუბარს გააწყვეტინებდა , იესო თავის მოწაფეებსა და სხვებს ეუბნებოდა , მორიდებოდნენ თვალთმაქცობას , გაბედულად ეღიარებინათ კაცის ძესთან ერთობა , და ამავე დროს არწმუნებდა , რომ მიიღებდნენ წმინდა სულის დახმარებას . 
 ეს ნამდვილად მნიშვნელოვანი საკითხები იყო , რაზეც მოწაფეები სერიოზულად უნდა დაფიქრებულიყვნენ . 
 ასეთ დამაფიქრებელ თემაზე საუბრისას ეს კაცი მოულოდნელად ერთვება და ქონების გაყოფით გამოწვეული ოჯახური უთანხმოების მოგვარებას სთხოვს იესოს . 
 ამ შემთხვევიდან მნიშვნელოვანი რამის სწავლა შეგვიძლია . 
 რა ცხადყო ამ კაცის მიერ დასმულმა კითხვამ ? 
 ერთ - ერთ რელიგიურ ნაშრომში ნათქვამია , რომ „ ადამიანის მისწრაფება ხშირად იქიდან ჩანს , თუ რაზე ფიქრობს ის რელიგიური თემების მოსმენისას “ . 
 მაშინ , როდესაც იესო სერიოზულ სულიერ საკითხებზე ლაპარაკობდა , ეს კაცი , ალბათ , იმაზე ფიქრობდა , როგორ შეძლებდა ქონების მიღებას . 
 ბიბლიაში ნათქვამი არ არის , ჰქონდა თუ არა ამ კაცს ჩივილის საფუძვლიანი მიზეზი . 
 შეიძლება ის ცდილობდა , გამოეყენებინა იესოს ავტორიტეტი , რამდენადაც ის ყოველთვის სამართლიანად განსჯიდა ხალხს . 
 ასე იყო თუ ისე , ამ კაცის დასმული კითხვა ცხადყოფდა , რომ მისი გულის მდგომარეობა არ იყო კარგი — ის არ აფასებდა სულიერს . 
 განა არ გვაძლევს ეს იმის საფუძვლიან მიზეზს , რომ გამოვიკვლიოთ საკუთარი თავი ? ! 
 მაგალითად , ქრისტიანული კრების შეხვედრებზე ადვილი შესაძლებელია , გონება გაგვეფანტოს ან იმაზე ვიფიქროთ , რაც მოგვიანებით გვაქვს გასაკეთებელი . 
 მაგრამ ამ დროს ყურადღებით უნდა ვუსმინოთ პროგრამას და ვიფიქროთ , თუ როგორ გამოვიყენოთ მოსმენილი ცხოვრებაში , რათა ზეციერ მამასთან , იეჰოვა ღმერთთან , და თანაქრისტიანებთან უკეთესი ურთიერთობა გვქონდეს . 
 რატომ არ დააკმაყოფილა იესომ ამ კაცის თხოვნა ? 
 რა მოტივიც უნდა ჰქონოდა ამ კაცს , იესომ არ დააკმაყოფილა მისი თხოვნა . 
 ნაცვლად ამისა , მას უთხრა : „ ადამიანო , ვინ დამნიშნა თქვენს მოსამართლედ ანდა გამნაწილებლად ? “ . 
 ამ სიტყვებით იესომ ყველასთვის კარგად ცნობილ ფაქტზე მიუთითა , კერძოდ იმაზე , რომ მოსეს კანონის თანახმად , ასეთი საკითხების მოსაგვარებლად ქალაქებში მოსამართლეები იყვნენ დანიშნული . 
 მეორე მხრივ , იესოს ბევრად მნიშვნელოვანი რამ აფიქრებდა — სამეფოს შესახებ ჭეშმარიტების ქადაგება და ხალხისთვის ღვთის ნების სწავლება . 
 ნაცვლად იმისა , რომ ყოველდღიურმა საზრუნავმა ყურადღება ნაკლებად მნიშვნელოვანზე გადაგვატანინოს , საჭიროა , მივყვეთ იესოს მაგალითს , და ჩვენი დრო და ენერგია სასიხარულო ცნობის ქადაგებასა და ‘ ყველა ერიდან ხალხის მოწაფეებად მომზადებას ’ მოვახმაროთ . 
 ერიდეთ სიხარბეს 
 რა სერიოზული რამ დაინახა იესომ ამ კაცში ? 
 იესომ , რომელსაც შეეძლო გულის ზრახვების ამოცნობა , მამაკაცის თხოვნის მიღმა უფრო სერიოზული რამ დაინახა . 
 ამიტომ მისი თხოვნის უბრალოდ იგნორირების ნაცვლად , იესო შეეხო იმ მიზეზს , რამაც ეს კაცი აღძრა , თხოვნით მიემართა მისთვის , და თქვა : „ იფხიზლეთ და თავი დაიცავით ყველანაირი სიხარბისგან , რადგან ადამიანს უხვადაც რომ ჰქონდეს ყველაფერი , მისი სიცოცხლე მის ქონებაზე არ არის დამოკიდებული “ . 
 რა არის სიხარბე და სადამდე მიჰყავს მას ადამიანი ? 
 სიხარბე არ არის , უბრალოდ , იმის სურვილი , რომ გქონდეს ფული და გარკვეული ნივთები , რომლებიც გჭირდება . 
 ის არის სიმდიდრის დაგროვების ან სხვისი ქონების დაუფლების დაუცხრომელი სურვილი . 
 სიხარბე მას ახასიათებს , ვინც ყოველთვის მეტის მოხვეჭას ცდილობს და არასდროს კმაყოფილდება ; სიხარბე არის შედეგებზე დაუფიქრებლად რაღაცის ქონის დაუოკებელი სურვილი , თუნდაც ეს რაღაც თავად სულ არ სჭირდებოდეს ან სხვას ეკუთვნოდეს . 
 ხარბი ადამიანი იმდენად არის შეპყრობილი რაღაცის დაუფლების სურვილით , რომ ეს რაღაც მას , ფაქტობრივად , ღმერთად ექცევა . 
 გაიხსენეთ , რომ მოციქული პავლე ხარბ ადამიანს აიგივებს კერპთაყვანისმცემელთან , რომელიც ღვთის სამეფოს ვერ დაიმკვიდრებს . 
 რა და რა სახით შეიძლება გამოვლინდეს სიხარბე ? 
 მოიყვანეთ მაგალითები . 
 აღსანიშნავია , რომ იესო ხალხს აფრთხილებდა , თავი დაეცვათ „ ყველანაირი სიხარბისგან “ . 
 არსებობს სხვადასხვაგვარი სიხარბე . 
 მეათე მცნებაში რამდენიმე მათგანია მოხსენიებული : „ არ ისურვო შენი მოძმის სახლი , არ ისურვო შენი მოძმის ცოლი , არც მისი მონა , არც მისი მხევალი , არც მისი ხარი , არც მისი ვირი და არაფერი , რაც შენი მოძმისაა “ . 
 ბიბლიაში არაერთი ადამიანია მოხსენიებული , რომლებმაც სიხარბის ამა თუ იმ სახით გამოვლენის შედეგად სერიოზული ცოდვა ჩაიდინეს . 
 პირველად სატანამ მოინდომა იმის მითვისება , რაც სხვას ეკუთვნოდა — იმ დიდების , პატივისა და ძალაუფლების მითვისება , რაც მხოლოდ იეჰოვას ეკუთვნოდა . 
 ევამ მიითვისა უფლება , თავად განესაზღვრა , რა იყო სიკეთე და ბოროტება , რითაც დაჰყვა ცდუნებას და ამით ადამიანები ცოდვამდე და სიკვდილამდე მიიყვანა . 
 დემონები ის ანგელოზები იყვნენ , რომლებიც არ დაკმაყოფილდნენ ‘ თავიანთი თავდაპირველი მდგომარეობით და მიატოვეს მათთვის განკუთვნილი სამკვიდრო ’ , რათა ისეთი რამ გაეკეთებინათ , რისი უფლებაც არ ჰქონდათ . 
 დაფიქრდით აგრეთვე ბალაამსა და აქანზე , გეხაზსა და იუდაზე . 
 ნაცვლად იმისა , რომ კმაყოფილი ყოფილიყვნენ იმით , რაც ჰქონდათ , ქონების დაგროვების დაუცხრომელმა სურვილმა ეს ადამიანები აღძრა , ბოროტად გამოეყენებინათ თავიანთი მდგომარეობა ; ამან კი მათ უბედურება დაატეხა თავს . 
 იესოს გაფრთხილების თანახმად , როგორ უნდა ვიფხიზლოთ ? 
 მართლაც მართებულია , რომ სიხარბის შესახებ გაფრთხილებას იესო ასეთი სიტყვებით იწყებს : „ იფხიზლეთ “ ! 
 რატომ ? 
 ადამიანები ადვილად ამჩნევენ სხვებში ამ თვისებას , მაგრამ თავად იშვიათად აღიარებენ , რომ ხარბები არიან . 
 პავლე მოციქული საფუძვლიანად აღნიშნავს : „ ფულის სიყვარული ყოველგვარი ბოროტების ფესვია “ . 
 მოწაფე იაკობი კი ამბობს , რომ არასწორი სურვილი , „ როცა განაყოფიერდება , შობს ცოდვას “ . 
 იესოს გაფრთხილების თანახმად , უნდა ვიფხიზლოთ , მაგრამ არა იმიტომ , რომ ეს თვისება სხვებში დავინახოთ , არამედ იმიტომ , რომ საკუთარი თავი გამოვიკვლიოთ და დავინახოთ , რა ხდება ჩვენს გულში , რათა თავი დავიცვათ „ ყველანაირი სიხარბისგან “ . 
 ქონების სიუხვე 
 11 , 12 . 
 ა ) სიხარბესთან დაკავშირებით რა გაფრთხილება მოგვცა იესომ ? 
 ბ ) რატომ უნდა ვიღოთ ყურად იესოს გაფრთხილება ? 
 არსებობს კიდევ ერთი მიზეზი , რის გამოც თავი უნდა დავიცვათ სიხარბისგან . 
 ყურადღება მიაქციეთ , როგორ განაგრძობს იესო საუბარს : „ ადამიანს უხვადაც რომ ჰქონდეს ყველაფერი , მისი სიცოცხლე მის ქონებაზე არ არის დამოკიდებული “ . 
 ამაზე ღირს სერიოზულად დაფიქრება ჩვენს დროში , როდესაც ხალხი ქონებას დიდ ყურადღებას აქცევს და მას ბედნიერებისა და წარმატების საწინდრად მიიჩნევს . 
 იესოს სიტყვების თანახმად , ნამდვილად აზრიანი და კმაყოფილების მომგვრელი ცხოვრება იმაზე არ არის დამოკიდებული , თუ რა ქონების პატრონია ადამიანი . 
 მაგრამ ზოგიერთმა შეიძლება ეს აზრი არ გაიზიაროს . 
 ისინი შეიძლება ამბობდნენ , რომ მდიდარი უფრო კომფორტულად და ლაღად ცხოვრობს , რაც მის ცხოვრებას უფრო ღირებულს ხდის . 
 ამიტომ ისინი დღე და ღამე მუშაობენ , რათა შეიძინონ ქონება , მათ შორის , უახლესი ელექტროტექნიკა . 
 მათი აზრით , ამას მოაქვს კარგი ცხოვრება . 
 მაგრამ ვინც ამგვარად აზროვნებს , ვერ სწვდება იესოს სიტყვების არსს . 
 როგორია სიცოცხლესა და ქონებასთან დაკავშირებით გაწონასწორებული თვალსაზრისი ? 
 იესო იმაზე კი არ ამახვილებდა ყურადღებას , სიმდიდრე კარგია თუ ცუდი , არამედ იმაზე , რომ ადამიანის სიცოცხლე „ მის ქონებაზე “ არ არის დამოკიდებული . 
 ყველამ ვიცით , რომ სიცოცხლის შესანარჩუნებლად ადამიანს ბევრი რამ არ სჭირდება . 
 მას ესაჭიროება ცოტაოდენი საკვები , სხეულის შესამოსი და თავის დასადები ადგილი . 
 მდიდრებს ეს ყველაფერი თავზე საყრელად აქვთ , ღარიბებს კი აუცილებელი მოთხოვნილებების დასაკმაყოფილებლად დღე - ღამის გასწორება უწევთ . 
 ეს განსხვავება მხოლოდ მაშინ ქრება , როცა კაცი კვდება და ყველაფერი მთავრდება . 
 ამგვარად , ადამიანის სიცოცხლეს აზრიანსა და ღირებულს ვერ გახდის ვერანაირი ნივთი , რისი შეძენაც შესაძლებელია , და არც უნდა გახადოს . 
 ამ სიტყვების ჭეშმარიტებაში მაშინ დავრწმუნდებით , როდესაც გამოვიკვლევთ , როგორ სიცოცხლეზე ლაპარაკობდა იესო . 
 რას ვიგებთ ბიბლიაში „ სიცოცხლედ “ ნათარგმნი ბერძნული სიტყვის მნიშვნელობიდან ? 
 როდესაც იესომ თქვა , რომ ადამიანის „ სიცოცხლე მის ქონებაზე არ არის დამოკიდებული “ , ლუკას სახარებაში „ სიცოცხლედ “ ნათარგმნი ბერძნული სიტყვა „ ზოე “ ცხოვრების წესს კი არ გულისხმობს , არამედ თავად სიცოცხლეს , ამ სიტყვის აბსოლუტური გაგებით * . 
 ფაქტობრივად , იესომ თქვა , რომ მდიდრები ვართ თუ ღარიბები , ფუფუნებაში ვცხოვრობთ თუ თვიდან თვემდე ძლივს გაგვაქვს თავი , ჩვენზე დიდად არ არის დამოკიდებული , რამდენ ხანს ვიცოცხლებთ ან ვიქნებით თუ არა ხვალ ცოცხალი . 
 მთაზე ქადაგებისას იესომ თქვა : „ რომელ თქვენგანს შეუძლია წუხილით სიცოცხლე ერთი წყრთით გაიხანგრძლივოს ? “ . 
 ბიბლია ცხადყოფს , რომ მხოლოდ იეჰოვაა „ სიცოცხლის წყარო “ და მხოლოდ მას შეუძლია თავის ერთგულებს „ ჭეშმარიტი სიცოცხლე “ ანუ „ მარადიული სიცოცხლე “ მისცეს , იქნება ეს ზეცაში თუ დედამიწაზე . 
 რატომ არის მრავალი ქონებაზე დაიმედებული ? 
 იესოს სიტყვები იმაზე მიუთითებს , თუ რამდენად ადვილად შეიძლება , კაცს სიცოცხლეზე დამახინჯებული თვალსაზრისი განუვითარდეს . 
 მდიდარი თუ ღარიბი ყველა არასრულყოფილია , და ყველას ერთი ბოლო აქვს . 
 ძველად მცხოვრებმა მოსემ თქვა : „ ჩვენი დღეების ხანგრძლივობა სამოცდაათი წელია ; განსაკუთრებული ჯანმაგრობისას კი — ოთხმოცი წელი , მაგრამ ისინი გასაჭირითა და ტანჯვით არის სავსე ; სწრაფად გადის და ჩვენც მივფრინავთ “ . 
 ამიტომ ისინი , ვისაც ღმერთთან ახლო ურთიერთობა არა აქვთ , ხშირად ივითარებენ მათ აზროვნებას , ვინც პავლე მოციქულის სიტყვების თანახმად ამბობს : „ ვჭამოთ და ვსვათ , რადგან ხვალ დავიხოცებით “ . 
 სხვები ფიქრობენ , რომ სიცოცხლე წუთიერი და მოულოდნელობებით სავსეა ; ამიტომ ცდილობენ დააგროვონ ქონება და ამით უზრუნველყონ საკუთარი უსაფრთხოება და სტაბილური ცხოვრება . 
 შეიძლება ისინი ფიქრობენ , რომ თუ ბევრ ისეთ რამეს ფლობენ , რაც მატერიალურია , ეს გარკვეულწილად უსაფრთხოს გახდის მათ ცხოვრებას . 
 ამგვარად , ისინი დღე - ღამეს ასწორებენ იმისათვის , რომ ქონება დააგროვონ , რადგან ჰგონიათ , რომ ეს უსაფრთხოებასა და ბედნიერებას მოუტანთ . 
 უსაფრთხო მომავალი 
 რა არ ხდის სიცოცხლეს ჭეშმარიტად ღირებულს ? 
 ცხოვრების მაღალი დონე — მაგალითად , საკვების სიუხვე , კარგი ტანსაცმელი , სახლი თუ ფუფუნების საგნები — საშუალებას აძლევს ადამიანს კომფორტულად იცხოვროს ან უკეთესი სამედიცინო დახმარებით ისარგებლოს და , ამგვარად , სიცოცხლე რამდენიმე წლით გაიხანგრძლივოს . 
 მაგრამ არის ასეთი ცხოვრება უფრო აზრიანი და უსაფრთხო ? 
 სიცოცხლეს ჭეშმარიტად ღირებულს ის არ ხდის , თუ რამდენ ხანს ცოცხლობს ადამიანი ან რა ქონების პატრონია . 
 მოციქულმა პავლემ აღნიშნა , რომ საშიშია მასზე დაიმედება . 
 მან ტიმოთეს მისწერა : „ მიუთითე ახლანდელ ქვეყნიერებაში მცხოვრებ მდიდრებს , რომ ქედმაღლები არ იყვნენ და იმედი არასაიმედო სიმდიდრეზე კი არა , ღმერთზე დაამყარონ , რომელიც ჩვენ გასახარად ყველაფერს უხვად გვაძლევს “ . 
 17 , 18 . 
 ა ) ქონებასთან დაკავშირებით ვინ დაგვიტოვა მისაბაძი მაგალითი ? 
 ბ ) იესოს რომელ იგავს განვიხილავთ მომდევნო სტატიაში ? 
 არაგონივრულია სიმდიდრეზე დაიმედება , რადგან ის არასაიმედოა . 
 პატრიარქი იობი ძალიან მდიდარი იყო , მაგრამ სიმდიდრემ ვერ იხსნა იგი მოულოდნელად თავს დატეხილი უბედურებისგან ; მან ყველაფერი თვალის დახამხამებაში დაკარგა . 
 მას მხოლოდ ღმერთთან ახლო ურთიერთობამ აატანინა ეს უბედურება . 
 აბრაამისთვის ქონების სიუხვეს ხელი არ შეუშლია იეჰოვასგან მიღებული რთული დავალების შესრულებაში , რის გამოც ის „ მრავალი ერის მამად “ იქცა . 
 კარგი იქნება , თუ მივბაძავთ ამ და სხვა ერთგულ მსახურებს . 
 ახალგაზრდა ვართ თუ ხანდაზმული , საჭიროა გამოვიკვლიოთ საკუთარი თავი , რათა დავინახოთ , რა არის ცხოვრებაში ჩვენთვის მნიშვნელოვანი და რაზე ვამყარებთ იმედს . 
 მართლაც რომ მნიშვნელოვანი და პრაქტიკულია იესოს სიტყვები , რომლებიც სიხარბესა და ზოგადად ცხოვრების შესახებ სწორ თვალსაზრისს ეხება . 
 მაგრამ იესოს მეტის თქმა სურდა , რის გამოც შემდეგ მან მსმენელებს დამაფიქრებელი იგავი მოუთხრო უგუნურ მდიდარზე . 
 როგორ გვეხება ეს იგავი დღეს ჩვენ და რისი სწავლა შეგვიძლია აქედან ? 
 ამ კითხვებზე პასუხს მომდევნო სტატია გაგვცემს . 
 [ სქოლიო ] 
 სიცოცხლედ ნათარგმნი სხვა ბერძნული სიტყვა „ ბიოს “ , ისეთი სიტყვების ფუძისეული ნაწილია , როგორიცაა „ ბიოგრაფია “ და „ ბიოლოგია “ . 
 „ ძველი და ახალი აღთქმის სიტყვების ვაინის განმარტებითი ლექსიკონის “ თანახმად , სიტყვა „ ბიოს “ ნიშნავს , როგორც „ სიცოცხლის ხანგრძლივობას “ , ისე „ ცხოვრების წესსა “ თუ „ საარსებო საშუალებებს “ . 
 როგორ უპასუხებდით ? 
 • რას გვასწავლის ის შემთხვევა , როცა იესომ ერთ კაცს თხოვნა არ შეუსრულა ? 
 • რატომ და როგორ უნდა დავიცვათ თავი სიხარბისგან ? 
 • რატომ არ არის სიცოცხლე ქონებაზე დამოკიდებული ? 
 • რა ხდის ცხოვრებას ნამდვილად ღირებულსა და უსაფრთხოს ? 
 [ სურათი 23 გვერდზე ] 
 რატომ არ შეუსრულა იესომ ერთ კაცს თხოვნა ? 
 [ სურათი 23 გვერდზე ] 
 სიხარბეს სავალალო შედეგები მოაქვს 
 [ სურათები 25 გვერდზე ] 
 როგორ ცხადყო აბრაამმა , რომ ქონებაზე სწორი თვალსაზრისი ჰქონდა ? 
 ხართ ღვთის თვალში მდიდარი ? 
 „ ასე ემართება კაცს , რომელიც თავისთვის აგროვებს განძს და ღვთის თვალში არ არის მდიდარი “ . 
 1 , 2 . 
 ა ) რისთვის მიდიან ადამიანები დიდ მსხვერპლზე ? 
 ბ ) რა სირთულეებსა და საშიშროებას შეიძლება წააწყდეს ქრისტიანი ? 
 განძის ძიება მხოლოდ თამაში და ბავშვებისთვის საყვარელი გართობა როდია . 
 ის რეალობაა , რის წინაშეც არაერთგან და არაერთხელ დამდგარან ადამიანები . 
 მაგალითად , XIX საუკუნეში ავსტრალიას , სამხრეთ აფრიკას , კანადასა და შეერთებულ შტატებს ოქროს ციებ - ცხელებით შეპყრობილი ხალხი მიაწყდა ; სიმდიდრის საძიებლად ისინი მზად იყვნენ , დაეტოვებინათ საკუთარი სახლი , საყვარელი ადამიანები და შორეულ , უცხო და ზოგჯერ მტრულად განწყობილ ქვეყნებშიც კი გამგზავრებულიყვნენ . 
 დიახ , მრავალი ოცნებად ქცეული სიმდიდრის ხელში ჩასაგდებად მზად არის , თავი დიდ საფრთხეში ჩაიგდოს და უზარმაზარ მსხვერპლზე წავიდეს . 
 მართალია დღეს ხალხი პირდაპირი გაგებით განძს არ ეძებს , მაგრამ ყოველდღიური მოთხოვნილებების დასაკმაყოფილებლად ისინი მძიმედ შრომობენ . 
 თანამედროვე მსოფლიოში ფულის გამომუშავება რთული , დამამძიმებელი და დამქანცველია . 
 ადამიანი ადვილად შეიძლება საკვებზე , ჩასაცმელსა და საცხოვრებელზე ზრუნვამ ისე შთანთქოს , რომ უფრო მნიშვნელოვანი რამ უგულებელყოს ან დაავიწყდეს . 
 იესოს მოყვანილ იგავში ზუსტად არის აღწერილი ეს სული ; იგავი ლუკას 12 : 16 — 21 - ში წერია . 
 მოკლედ მოყევით ლუკას 12 : 16 — 21 - ში ჩაწერილი იგავი . 
 იესომ ეს იგავი მაშინ მოიყვანა , როდესაც სიხარბისგან თავის დაცვის აუცილებლობაზე ლაპარაკობდა , რაც წინა სტატიაში განვიხილეთ . 
 სიხარბის შესახებ გაფრთხილების შემდეგ იესო მოგვითხრობს ერთ მდიდარ კაცზე , რომელიც არ დაკმაყოფილდა დოვლათით სავსე ბეღლებით , დაანგრია ისინი და მეტი მოსავლის დასაბინავებლად უფრო დიდი ბეღლები ააშენა . 
 როდესაც მან იფიქრა , რომ უკვე შეეძლო დაესვენა და ცხოვრებით გაეხარა , სწორედ მაშინ უთხრა ღმერთმა , რომ მოკვდებოდა და მთელი მისი ქონება სხვას დარჩებოდა . 
 ბოლოს იესომ თქვა : „ ასე ემართება კაცს , რომელიც თავისთვის აგროვებს განძს და ღვთის თვალში არ არის მდიდარი “ . 
 რისი სწავლა შეგვიძლია ამ იგავიდან ? 
 როგორ გამოვიყენებდით ნასწავლს პირად ცხოვრებაში ? 
 რთულ მდგომარეობაში აღმოჩენილი კაცი 
 როგორ შეიძლებოდა დაგვეხასიათებინა იესოს იგავში მოხსენიებული მდიდარი კაცი ? 
 ეს იგავი ბევრისთვის არის ცნობილი . 
 იესომ იგავი ასე დაიწყო : „ ერთ მდიდარ კაცს ყანაში კარგი მოსავალი მოუვიდა “ . 
 იესოს არ უთქვამს , რომ ამ კაცმა სიმდიდრე არაპატიოსანი ან არაკანონიერი გზით შეიძინა . 
 სხვა სიტყვებით რომ ვთქვათ , ის ცუდი კაცი არ ყოფილა . 
 იესოს სიტყვების საფუძველზე , გონივრულია , ვიფიქროთ , რომ იგავში მოხსენიებული კაცი მუყაითი მშრომელი იყო . 
 სხვა რომ აღარაფერი ვთქვათ , ეს კაცი მომავლისთვის , შესაძლოა , თავისი ცოლ - შვილის კეთილდღეობისთვის , იღვწოდა . 
 ამგვარად , ქვეყნიერებაში მიღებული თვალსაზრისიდან გამომდინარე , ეს კაცი შეიძლება გამრჯე , თავისი მოვალეობის პირნათლად შემსრულებელ კაცად ჩაითვალოს . 
 რა მდგომარეობაში აღმოჩნდა იესოს იგავში მოხსენიებული მდიდარი კაცი ? 
 იესომ იგავში ეს კაცი მდიდარ კაცად მოიხსენია , რაც იმაზე მეტყველებს , რომ მას უკვე დიდი ქონება ჰქონდა დაგროვილი . 
 მაგრამ , როგორც იესომ აღნიშნა , მდიდარი რთულ მდგომარეობაში აღმოჩნდა . 
 იმაზე მეტი მოსავალი მოუვიდა , ვიდრე ელოდა , და იმაზე გაცილებით მეტი , ვიდრე სჭირდებოდა და შესანახი ადგილი ჰქონდა . 
 რა უნდა გაეკეთებინა მას ? 
 რა არჩევნის წინაშე დგას დღეს ბევრი ღვთის მსახური ? 
 დღეს მრავალი იეჰოვას მოწმე მსგავს მდგომაროებაში ვარდება . 
 ჭეშმარიტი ქრისტიანები ცდილობენ , იყვნენ პატიოსანი , მუყაითი და კეთილსინდისიერი მშრომელები . 
 სხვასთან მუშაობენ თუ საკუთარ ბიზნესს უძღვებიან , ისინი ხშირად წარმატებებს აღწევენ და საქმეს საუკეთესოდაც კი ეუფლებიან . 
 ქრისტიანებს გადაწყვეტილების მიღება უწევთ , როდესაც დაწინაურებას ან სარფიან წინადადებას სთავაზობენ . 
 უნდა დათანხმდნენ ისინი შეთავაზებულ წინადადებაზე ან უნდა გამოიყენონ მეტი ფულის გამომუშავების შანსი ? 
 ბევრი იეჰოვას მოწმე წარჩინებული მოსწავლეა სკოლაში , რომლებსაც შეიძლება შესთავაზონ პრესტიჟულ უმაღლეს სასწავლებელში სწავლის ღირებულების გადახდა . 
 უნდა მიჰბაძონ უმრავლესობას და უნდა მიიღონ ასეთი წინადადება ? 
 როგორ გაართვა თავი რთულ მდგომარეობას იესოს იგავში მოხსენიებულმა მდიდარმა კაცმა ? 
 დავუბრუნდეთ იესოს იგავს და ვნახოთ , რა გააკეთა მდიდარმა კაცმა , როდესაც იმდენი მოსავალი მოუვიდა , რომ მისი დაბინავება ვეღარ შეძლო . 
 მან გადაწყვიტა , დაენგრია ბეღლები და უფრო დიდები აეშენებინა , რათა მთელი თავისი ხორბალი და დოვლათი დაებინავებინა . 
 როგორც ჩანს , ამან მას თავი უსაფრთხოდ აგრძნობინა , კმაყოფილება მიანიჭა და გულში თქვა : „ ვეტყვი ჩემს სულს : სულო , ბევრი დოვლათი გაქვს დაგროვებული , მრავალი წლის სამყოფი , დაისვენე , ჭამე , სვი და იმხიარულე “ . 
 რატომ ეწოდა „ უგუნური “ ? 
 რა გამორჩა მხედველობიდან იესოს იგავში მოხსენიებულ მდიდარ კაცს ? 
 მაგრამ , როგორც იესომ აღნიშნა , უსაფრთხოების გრძნობა , რასაც მდიდარი კაცი ესწრაფოდა , მხოლოდ მოჩვენებითი იყო . 
 რამდენად პრაქტიკულიც უნდა ჩანდეს ამ კაცის გეგმები , მას ერთი მნიშვნელოვანი რამ — ღვთის ნება — გამორჩა მხედველობიდან . 
 ეს კაცი მხოლოდ საკუთარ თავზე ფიქრობდა — როგორ დაესვენა , ეჭამა , ესვა და ემხიარულა . 
 მისი აზრით , თუ მას „ ბევრი დოვლათი “ ექნებოდა , „ მრავალ წელსაც “ იცოცხლებდა . 
 მაგრამ მისდა სამწუხაროდ , ყველაფერი სხვაგვარად მოხდა . 
 როგორც მანამდე აღნიშნა იესომ , „ ადამიანს უხვადაც რომ ჰქონდეს ყველაფერი , მისი სიცოცხლე მის ქონებაზე არ არის დამოკიდებული “ . 
 იმ ღამეს მოულოდნელად მდიდარს მთელი თავისი ჯაფა წყალში ჩაეყარა , რადგან ღმერთმა უთხრა : „ უგუნურო , ამაღამ სულს მოგთხოვენ და ვიღას დარჩება , რაც მოაგროვე ? “ . 
 რატომ ეწოდა იგავში მოხსენიებულ კაცს უგუნური ? 
 ახლა ყურადღებას გავამახვილებთ იესოს იგავის მთავარ ნაწილზე . 
 ღმერთმა ამ კაცს უგუნური უწოდა . 
 ერთი ბიბლიური ლექსიკონის თანახმად , უგუნურად ნათარგმნი ბერძნული სიტყვა „ ყოველთვის წვდომის უნარის ნაკლებობაზე მიუთითებს “ ( Exegetical Dictionary of the New Testament ) . 
 როგორც ლექსიკონშია ნათქვამი , იგავში ღმერთი ნათელყოფს , რომ „ მდიდრების სამომავლო გეგმები ფუჭია “ . 
 ეს სიტყვა იმაზე კი არ მიუთითებს , რომ ადამიანს ცოდნა არ აქვს , არამედ იმაზე , რომ „ ადამიანი არ აღიარებს ღმერთზე დამოკიდებულებას “ . 
 იესოს მიერ მდიდარი კაცის აღწერისას გვახსენდება ის , რაც მან მოგვიანებით უთხრა ლაოდიკეაში ( მცირე აზიაში ) მცხოვრებ პირველი საუკუნის ქრისტიანებს : „ ამბობ , მდიდარი ვარ , გავმდიდრდი და არაფერი მჭირდებაო , ის კი არ იცი , რომ საწყალი , საცოდავი , ღარიბი , ბრმა და შიშველი ხარ “ . 
 რატომ არ არის „ ბევრი დოვლათი “ იმის გარანტია , რომ ადამიანი „ მრავალ წელს “ იცოცხლებს ? 
 კარგია , თუ დავფიქრდებით ამ იგავზე . 
 ჩვენც ამ კაცს ხომ არ ვგავართ — თავდაუზოგავად ვშრომობთ იმისათვის , რომ „ ბევრი დოვლათი “ დავაგროვოთ , მაგრამ არ ვაკეთებთ იმ აუცილებელს , რაც შესაძლებლობას მოგვცემდა , „ მრავალ წელს “ გვეცოცხლა ? . 
 ბიბლიაში ნათქვამია : „ ძვირფასეულობა ფუჭი იქნება რისხვის დღეს “ და „ თავისი სიმდიდრის მოიმედე დაეცემა “ . 
 ამიტომ იესო ასეთი გამაფრთხილებელი სიტყვებით ამთავრებს იგავს : „ ასე ემართება კაცს , რომელიც თავისთვის აგროვებს განძს და ღვთის თვალში არ არის მდიდარი “ . 
 რატომ არის ამაო ქონებაზე დაიმედება და უსაფრთხოების საწინდრად მისი მიჩნევა ? 
 იესოს სიტყვებით „ ასე ემართება “ , იმის თქმა სურდა , რომ , რაც მდიდარ კაცს დაემართა , იგივე დაემართება ყველას , ვინც მხოლოდ ქონებაზეა დაიმედებული და მას მიიჩნევს უსაფრთხოების საწინდრად . 
 არასწორი ის კი არ არის , რომ ვინმე „ თავისთვის აგროვებს “ , არამედ ის , რომ „ ღვთის თვალში არ არის მდიდარი “ . 
 მოწაფე იაკობიც მსგავსად გვაფრთხილებს : „ ახლა თქვენ მისმინეთ , ვინც ამბობთ , დღეს ან ხვალ ამა და ამ ქალაქში წავალთ , იქ ერთი წელი დავყოფთ , ვივაჭრებთ და მოგებას ვნახავთო . 
 ის კი არ იცით , რას მოგიტანთ ხვალინდელი დღე “ . 
 როგორ უნდა მოქცეულიყვნენ ისინი ? 
 იაკობი განაგრძობს : „ პირიქით , უნდა ამბობდეთ , თუ იეჰოვა ინებებს და ვიცოცხლებთ , ან ამას გავაკეთებთ , ან იმასო “ . 
 მნიშვნელობა არა აქვს , თუ რა ქონების პატრონია ადამიანი , ყველაფერი ამაოა , თუ ღვთის თვალში არ არის მდიდარი . 
 რას ნიშნავს , ვიყოთ ღვთის თვალში მდიდარი ? 
 ღვთის თვალში მდიდარი 
 როგორ გავმდიდრდებით ღვთის თვალში ? 
 იესოს ნათქვამის თანახმად , ღვთის თვალში გამდიდრება „ თავისთვის განძის დაგროვების “ საპირისპიროა . 
 ამგვარად , იესომ თქვა , რომ ჩვენი მთავარი საზრუნავი სიმდიდრის დაგროვება არ უნდა იყოს , და განსაკუთრებულ კმაყოფილებას არც ქონება უნდა გვანიჭებდეს . 
 ნაცვლად ამისა , მთელი ჩვენი შესაძლებლობები იეჰოვასთან ურთიერთობის განსამტკიცებლად უნდა გამოვიყენოთ . 
 ამგვარად უეჭველად გავმდიდრდებით ღვთის თვალში . 
 რატომ უნდა გავმდიდრდეთ ღვთის თვალში ? 
 იმიტომ , რომ ამას ბევრი კურთხევა მოაქვს . 
 ბიბლიაში ნათქვამია : „ იეჰოვას კურთხევა ამდიდრებს კაცს და თან არ სდევს ტკივილი “ . 
 როგორ „ ამდიდრებს კაცს “ იეჰოვას კურთხევა ? 
 როდესაც იეჰოვა აკურთხებს თავის ხალხს , ის ყოველთვის საუკეთესოს აძლევს მათ . 
 მაგალითად , როცა იეჰოვამ ისრაელებს აღთქმული ქვეყანა მისცა , იქ „ რძე და თაფლი “ მოედინებოდა . 
 მართალია , ეგვიპტის მიწაც ასევეა აღწერილი , მაგრამ ისრაელებისთვის იეჰოვას მიერ მიცემული მიწა , სულ მცირე , ერთი მნიშვნელოვანი რამით განსხვავდებოდა . 
 ისრაელებისთვის მოსეს მიერ ნათქვამი სიტყვების თანახმად , ის იყო „ მიწა , რომელზეც იეჰოვა . . . 
 ღმერთი “ ზრუნავდა . 
 სხვა სიტყვებით რომ ვთქვათ , ისრაელებს არაფერი მოაკლდებოდათ , რადგან იეჰოვა იზრუნებდა მათზე . 
 სანამ ისრაელები იეჰოვას ერთგულები იყვნენ , იეჰოვა უხვად აკურთხებდა მათ და მათი ცხოვრების დონე გარშემო მცხოვრები ხალხების ცხოვრების დონესთან შედარებით ბევრად უკეთესი იყო . 
 დიახ , იეჰოვას კურთხევა „ ამდიდრებს კაცს “ ! . 
 რით სარგებლობენ ისინი , ვინც ღვთის თვალში არიან მდიდრები ? 
 მდიდრები , ჩვეულებრივ , იმაზე ფიქრობენ , სხვების წინაშე როგორ წარმოაჩინონ თავი . 
 ხშირად ეს მათ ცხოვრებაზე აისახება . 
 მათ სურთ , შთაბეჭდილება მოახდინონ ხალხზე , რასაც ბიბლია „ ქონებით ტრაბახს “ უწოდებს . 
 ამის საპირისპიროდ , ისინი , ვინც ღვთის თვალში არიან მდიდრები , სარგებლობენ მისი წყალობით , მისი მოწონებითა და კეთილგანწყობით , და მასთან თბილი ურთიერთობა აქვთ . 
 ამ ყველაფრის გამო ისინი თავს ბედნიერად და უსაფრთხოდ გრძნობენ , რასაც მათ ვერანაირი ქონება ვერ განაცდევინებდა . 
 მაგრამ რა უნდა გავაკეთოთ იმისათვის , რომ ღვთის თვალში გავმდიდრდეთ ? 
 როგორ გავმდიდრდეთ ღვთის თვალში 
 რა უნდა გავაკეთოთ იმისთვის , რომ ღვთის თვალში მდიდრები ვიყოთ ? 
 იესოს იგავში მოხსენიებული მამაკაცი თავდაუზოგავად მხოლოდ საკუთარი თავის გამდიდრების მიზნით შრომობდა , და მას უგუნური ეწოდა . 
 მისგან განსხვავებით ჩვენ ღვთის თვალში მდიდრები რომ ვიყოთ , საჭიროა , გულმოდგინედ ვიშრომოთ და სრული მონაწილეობა მივიღოთ ნამდვილად ღირებულ საქმიანობაში . 
 ამაში შედის ის , რაც იესომ დაგვავალა : „ ამიტომ წადით და მოწაფეებად მოამზადეთ ხალხი ყველა ერიდან “ . 
 როდესაც ჩვენს დროს , ენერგიასა და ნიჭს სამეფოს შესახებ ქადაგებისა და მოწაფეების მომზადებისთვის ვიყენებთ , და არა საკუთარი მდგომარეობის გასაუმჯობესებლად , ეს შეიძლება კაპიტალის დაბანდებას შევადაროთ . 
 ისინი , ვინც ამგვარად იქცევიან , სანაცვლოდ „ მოგებას “ — უხვ კურთხევებს იღებენ , როგორც ამას ქვემოთ მოყვანილი შემთხვევები აჩვენებს . 
 16 , 17 . 
 მოყევით შემთხვევები , რომლებიდანაც ჩანს , თუ როგორ მდიდრდება ადამიანი ღვთის თვალში . 
 განვიხილოთ ერთი აზიელი ქრისტიანი მამაკაცის შემთხვევა . 
 მას , როგორც გამოთვლითი ტექნიკის სპეციალისტს , მაღალანაზღაურებადი სამსახური ჰქონდა . 
 მაგრამ ამ სამუშაოს თითქმის მთელი მისი დრო მიჰქონდა , რის გამოც ის თავს სულიერად გამოფიტულად გრძნობდა . 
 ბოლოს , ნაცვლად იმისა , რომ უფრო მეტი წარმატებისთვის მიეღწია , მან მიატოვა თავისი სამუშაო და ქუჩაში ნაყინის გაყიდვა დაიწყო , რათა უფრო მეტი დრო დაეთმო თავისი სულიერი მოთხოვნილებების დაკმაყოფილებისა და კრებაში დაკისრებული პასუხისმგებლობების შესრულებისთვის . 
 ყოფილ თანამშრომლებს სასაცილოდ არ ეყოთ ეს , მაგრამ როგორ განვითარდა მოვლენები ? 
 „ სინამდვილეში უფრო მეტი შემოსავალი მქონდა , ვიდრე მაშინ , როცა კომპიუტერს ვუჯექი , — ამბობს ეს ძმა . — გავხალისდი , რადგან მშვიდი ცხოვრება დავიწყე და იმ დაძაბულობისგან გავთავისუფლდი , რაც ძველ სამუშაოს მუდამ თან ახლდა . 
 და , რაც ყველაზე მთავარია , ახლა უფრო ახლო ურთიერთობა მაქვს იეჰოვასთან “ . 
 აღნიშნულმა ცვლილებამ ამ ქრისტიანს შესაძლებლობა მისცა , სრული დროით მსახურება დაეწყო ; ახლა ის თავის ქვეყანაში იეჰოვას მოწმეთა ფილიალში მსახურობს . 
 იეჰოვას კურთხევა მართლაც „ ამდიდრებს კაცს “ ! 
 ვნახოთ იმ ქრისტიანი ქალის შემთხვევაც , რომელიც ისეთ ოჯახში გაიზარდა , სადაც განათლებას ძალიან დიდი მნიშვნელობა ენიჭებოდა . 
 ის სწავლობდა საფრანგეთის , მექსიკისა და შვეიცარიის უნივერსიტეტებში ; მას შესანიშნავი კარიერის შექმნა შეეძლო . 
 „ ყველაფერში წარმატებული ვიყავი და ყველა კარი ღია იყო ჩემთვის — ამბობს ის . — მაგრამ შინაგან სიცარიელესა და დაუკმაყოფილებლობის გრძნობას ვერსად გავურბოდი “ . 
 მოგვიანებით მან იეჰოვას შესახებ გაიგო . 
 ის ყვება : „ სულიერ ზრდასთან ერთად ჩემში ძლიერდებოდა იმის სურვილი , რომ მესიამოვნებინა იეჰოვასთვის ; მინდოდა , მცირედით მაინც გამომეხატა მადლიერება იეჰოვას სიკეთისთვის , რამაც აღმძრა , სრული დროით მემსახურა “ . 
 მან მიატოვა თავისი სამსახური და მალე მოინათლა . 
 ბოლო 20 წლის განმავლობაში ის სიხარულით მსახურობს სრული დროით . 
 „ ზოგი ფიქრობს , რომ ჩემი ნიჭი არაფერში გამომიყენებია — ყვება ის . — მაგრამ ისინი ხედავენ , რომ ბედნიერი ვარ და მოსწონთ ის პრინციპები , რომელთა თანახმადაც ვცხოვრობ . 
 ყოველდღე ვევედრები იეჰოვას , რომ მისთვის მოსაწონი თავმდაბალი ადამიანი ვიყო “ . 
 როგორ შეგვიძლია პავლეს მსგავსად მდიდრები ვიყოთ ღვთის თვალში ? 
 სავლეს , რომელიც მოციქული პავლე გახდა , შეეძლო შესანიშნავი კარიერა ჰქონოდა . 
 მაგრამ მოგვიანებით მან დაწერა : „ ყველაფერს წაგებად მივიჩნევ ჩემი უფლის ქრისტე იესოს შესახებ უძვირფასესი ცოდნის გულისთვის “ . 
 პავლესთვის სიმდიდრე , რომელიც ქრისტეს მეშვეობით დააგროვა , აღემატებოდა ყველაფერს , რისი შეთავაზებაც მისთვის ქვეყნიერებას შეეძლო . 
 მსგავსად , თუ ჩვენს ეგოისტურ ამბიციებს არ ავყვებით და ღვთისმოსაობით ვიცხოვრებთ , ჩვენც მდიდრები ვიქნებით ღვთის თვალში . 
 ღვთის სიტყვა გვარწმუნებს : „ თავმდაბლობასა და იეჰოვას შიშს სიმდიდრე , დიდება და სიცოცხლე მოაქვს “ . 
 როგორ უპასუხებდით ? 
 • რა სირთულის წინაშე იდგა იესოს იგავში მოხსენიებული კაცი ? 
 • რატომ ეწოდა იგავში მოხსენიებულ კაცს უგუნური ? 
 • რას ნიშნავს , იყო მდიდარი ღვთის თვალში ? 
 • როგორ შეგვიძლია გავმდიდრდეთ ღვთის თვალში ? 
 [ სურათი 26 გვერდზე ] 
 რატომ ეწოდა მდიდარ კაცს უგუნური ? 
 [ სურათი 27 გვერდზე ] 
 როგორ შეიძლება გამოცდად გექცეთ ის , როცა ქვეყნიერება კარიერის შექმნას გთავაზობთ ? 
 [ სურათი 28 , 29 გვერდებზე ] 
 „ იეჰოვას კურთხევა ამდიდრებს კაცს “ 
 იეჰოვას უყვარს სამართლიანობა 
 „ მე , იეჰოვას , მიყვარს სამართლიანობა “ . 
 1 , 2 . 
 ა ) რას ნიშნავს „ სამართლიანობა “ და „ უსამართლობა “ ? 
 ბ ) რას ამბობს ბიბლია იეჰოვაზე და მის სამართლიანობაზე ? 
 სამართლიანობა განიმარტება როგორც მიუკერძოებლობა , კანონიერება და ზნეობრივად გამართლებული მოქმედება . 
 უსამართლობას კი ახასიათებს მიკერძოება , წინასწარ შექმნილი არასწორი აზრი , ბოროტება და ცუდი მოპყრობა , რასაც ადამიანი არ იმსახურებს . 
 დაახლოებით 3 500 წლის წინათ მოსემ სამყაროს უზენაესს მმართველზე , იეჰოვაზე თქვა : „ სამართლიანია მისი ყოველი გზა . 
 ერთგული ღმერთია და უსამართლობა შორს არის მისგან “ . 
 დაახლოებით შვიდი საუკუნის შემდეგ ღმერთმა ესაიას პირით განაცხადა : „ მე , იეჰოვას , მიყვარს სამართლიანობა “ . 
 პირველ საუკუნეში კი პავლემ დაწერა : „ უსამართლობაა ღმერთთან ? 
 არავითარ შემთხვევაში ! “ . 
 იმავე საუკუნეში პეტრეც წერდა , რომ „ ღმერთი მიკერძოებული არ არის , არამედ ყოველ ხალხში მისი მოშიში და სიმართლის მქმნელი მოსაწონია მისთვის “ . 
 ნამდვილად , „ იეჰოვა სამართლიანობის მოყვარულია “ . 
 უსამართლობა მომძლავრებულია 
 საიდან იღებს დედამიწაზე სათავეს უსამართლობა ? 
 უსამართლობას ყოველი ფეხის ნაბიჯზე ვაწყდებით ; ის ვლინდება სამსახურში , სკოლაში , ხელისუფლების წარმომადგენლებთან ურთიერთობისას და ოჯახშიც კი . 
 რასაკვირველია , უსამართლობა სიახლე არ არის ; დედამიწაზე მას დასაბამი მაშინ მიეცა , როცა ურჩი სულიერი ქმნილების , სატანა ეშმაკის გავლენით პირველმა წყვილმა ღვთის კანონი დაარღვია და ზურგი აქცია ღმერთს . 
 უდავოა , რომ ადამი , ევა და სატანა უსამართლოდ მოიქცნენ , რადგან ბოროტად გამოიყენეს ღვთისგან ბოძებული ნების თავისუფლება . 
 მათმა არასწორმა საქციელმა მთელ კაცობრიობას ტანჯვა და სიკვდილი მოუტანა . 
 რამდენი ხანია , რაც ადამიანები უსამართლობით იტანჯებიან ? 
 დაახლოებით 6 000 წელი გავიდა მას შემდეგ , რაც ედემში მოხდა ; მთელი ამ დროის განმავლობაში ადამიანები უსამართლობით იტანჯებიან . 
 ეს არც არის გასაკვირი , რადგან ამ ქვეყნიერების ღმერთი სატანაა . 
 ის არის ცრუ , სიცრუის მამა , ცილისმწამებელი და იეჰოვას მოწინააღმდეგე . 
 ის ყოველთვის საშინელ უსამართლობას სჩადიოდა . 
 მაგალითად , ნოეს დროში მომხდარ წარღვნამდე სატანამ დიდი წვლილი შეიტანა იმაში , რომ „ გამრავლდა დედამიწაზე ადამიანთა ბოროტება და მათი გულის ზრახვები მუდამ ბოროტი იყო “ . 
 მსგავსი მდგომარეობა იყო იესოს დროშიც . 
 მან აღნიშნა , რომ „ ყოველ დღეს საკმარისად აქვს თავისი გასაჭირი “ , მათ შორის უსამართლობაც . 
 ბიბლიაში მართებულად არის ნათქვამი , რომ „ მთელი ქმნილება დღემდე ოხრავს და იტანჯება “ . 
 რატომ არის დღეს უსამართლობა უფრო მომძლავრებული , ვიდრე ოდესმე ? 
 როგორც დავინახეთ , მთელი ისტორიის მანძილზე უსამართლობას ცუდი შედეგები მოჰყვებოდა . 
 მაგრამ დღევანდელი მდგომარეობა განსაკუთრებით მძიმეა . 
 ათწლეულებია , ეს უღვთო ქვეყნიერება „ ბოლო დღეებს “ ითვლის და რაც უფრო ახლოა აღსასრული , ეს დრო მით „ მძიმე , ძნელად ასატანი “ ხდება . 
 ბიბლიაში ნაწინასწარმეტყველები იყო , რომ ამ პერიოდში ადამიანები იქნებოდნენ ‘ საკუთარი თავის მოყვარულები , ფულის მოყვარულები , თავდაჯერებულები , ამპარტავნები , ღვთისმგმობელები . . . 
 უმადურები , ორგულები , თბილ გრძნობებს მოკლებულები , მათთან შეუძლებელი იქნებოდა მორიგება , იქნებოდნენ ცილისმწამებლები , თავშეუკავებლები , სასტიკები , კარგის მოძულეები , გამცემები , თავნებები , გაყოყოჩებულები ’ . 
 ასეთი ცუდი თვისებები ყველანაირი უსამართლობის მიზეზი ხდება . 
 6 , 7 . 
 რა და რა შემაშფოთებელი უსამართლობა ხდება დღეს მსოფლიოში ? 
 ბოლო ასი წლის მანძილზე უსამართლობამ არნახულ მასშტაბს მიაღწია . 
 ერთ - ერთი მიზეზი ის არის , რომ ამ პერიოდში ყველაზე მეტი ომი მოხდა . 
 ზოგი ისტორიკოსის გამოთვლით , მეორე მსოფლიო ომის დროს დაღუპულთა რაოდენობამ 50 - 60 მილიონს მიაღწია ; აქედან უმრავლესობა მშვიდობიანი მოქალაქე იყო . 
 ომის დამთავრების შემდეგ მილიონობით ადამიანი სხვადასხვა კონფლიქტის დროს დაიღუპა ; მათი უმრავლესობა ისევ მშვიდობიანი მოსახლეობა იყო . 
 სატანა ხელს უწყობს ასეთი უსამართლობის არსებობას , რადგან განრისხებულია და იცის , რომ იეჰოვა მალე დაამარცხებს . 
 ბიბლიაში ვკითხულობთ : „ თქვენთან ჩამოვიდა ეშმაკი , დიდად განრისხებული , რადგან იცის , რომ დრო ცოტაღა დარჩა “ . 
 ყოველ წელს მსოფლიოში დაახლოებით ერთი ტრილიონი დოლარი იხარჯება სამხედრო შეიარაღებაზე , მაშინ როცა ასობით მილიონ ადამიანს არა აქვს პირველადი მოხმარების საგნები . 
 წარმოიდგინეთ , ეს ფული ასეთ გაჭირვებულ ადამიანებს რომ მოხმარებოდა ! 
 დაახლოებით ერთი მილიარდი ადამიანი საკმარისად ვერ იკვებება , მაშინ როცა სხვებს საკვები უხვად აქვს . 
 გაერთიანებული ერების ორგანიზაციის მონაცემებით , ყოველ წელს შიმშილით დაახლოებით ხუთი მილიონი ბავშვი კვდება . 
 რამხელა უსამართლობაა ! 
 ასევე დაფიქრდით იმ არდაბადებულ , უდანაშაულო ბავშვებზე , რომლებსაც აბორტის შედეგად კლავენ . 
 ვარაუდობენ , რომ ყოველ წელს მათი რიცხვი 40 — 60 მილიონამდე აღწევს . 
 რა შემაძრწუნებელი უსამართლობაა ! 
 როგორ დამკვიდრდება ჭეშმარიტი სამართლიანობა დედამიწაზე ? 
 მსოფლიო ლიდერები ვერ პოულობენ კაცობრიობის პრობლემებიდან გამოსავალს ; ამასთანავე შეუძლებელია ადამიანთა ძალისხმევით მდგომარეობის გაუმჯობესება . 
 ღვთის სიტყვაში ნაწინასწარმეტყველებია , რომ ჩვენს დროში „ ბოროტები და თვითმარქვიები უფრო უარესად მოიქცევიან , სხვებსაც შეაცდენენ და თვითონაც შეცდებიან “ . 
 უსამართლობა იმდენად გახდა ყოველდღიური ცხოვრების განუყოფელი ნაწილი , რომ ადამიანებს არ შეუძლიათ მისი აღმოფხვრა . 
 მხოლოდ სამართლიან ღმერთს შეუძლია ბოლო მოუღოს უსამართლობას ; მხოლოდ მას შესწევს ძალა გაანადგუროს სატანა , დემონები და ბოროტი ადამიანები . 
 უსამართლობაზე წუხილი გამართლებულია 
 9 , 10 . 
 რატომ დაკარგა ასაფმა სიხარული ღვთის მსახურებაში ? 
 ძველად ბიბლიის ზოგ მწერალსაც აინტერესებდა , რატომ არ ერეოდა ღმერთი ადამიანების ცხოვრებაში და არ ამყარებდა ჭეშმარიტ სამართლიანობასა და სიმართლეს . 
 განვიხილოთ ძველ დროში მცხოვრები ერთი მამაკაცის შემთხვევა . 
 73 - ე ფსალმუნის ეპიგრაფში მოხსენიებულ ასაფში შეიძლება იგულისხმებოდეს დავითის მეფობის დროს მცხოვრები ცნობილი ლევიანი მუსიკოსი ან მუსიკოსები ასაფის საგვარეულოდან . 
 ასაფმა და მისმა შთამომავლებმა დაწერეს არაერთი მუსიკალური ნაწარმოები , რომლებიც თაყვანისცემისთვის იყო განკუთვნილი . 
 მაგრამ რაღაც მომენტში ამ ფსალმუნის დამწერმა ღვთის მსახურებაში სიხარული დაკარგა . 
 მან შეამჩნია , რომ ბოროტები მატერიალურად უზრუნველყოფილნი და ცხოვრებით კმაყოფილნი იყვნენ , და არაფერი ადარდებდათ . 
 ამ ფსალმუნში ვკითხულობთ : „ შემშურდა მკვეხარა ხალხის , როცა დავინახე , რომ მშვიდობიანად ცხოვრობდნენ ბოროტები . 
 სასიკვდილო ტკივილები არ აწუხებთ და დიდი ღიპები აქვთ . 
 არ უჭირთ ისე , როგორც მოკვდავ ადამიანებს , სხვებივით გაუბედურებულები არ არიან “ . 
 მაგრამ დროთა განმავლობაში ფსალმუნმომღერალი მიხვდა , რომ ცდებოდა . 
 ის ცდილობდა თვალსაზრისის გამოსწორებას , მაგრამ ბოლომდე მაინც არ ესმოდა , რატომ არ ისჯებოდნენ ბოროტები , მაშინ როცა მართალი ადამიანები ხშირად იტანჯებოდნენ . 
 რას მიხვდა ფსალმუნმომღერალი ასაფი ? 
 ბოლოს ამ ერთგულმა ფსალმუნმომღერალმა გაიგო , რა მომავალი ელოდათ ბოროტებს — იეჰოვა შურს იძიებდა მათზე . 
 დავითმა დაწერა : „ იეჰოვას იმედი გქონდეს და მისი გზა დაიცავი , ის განგადიდებს და დაგამკვიდრებს დედამიწაზე ; დაინახავ , როგორ მოისპობიან ბოროტები “ . 
 ა ) რა განზრახვა აქვს იეჰოვას ბოროტებასა და უსამართლობასთან დაკავშირებით ? 
 ბ ) თქვენ რა გრძნობა დაგეუფლათ , როცა იეჰოვას ამ გადაწყვეტილების შესახებ გაიგეთ ? 
 უდავოა , რომ იეჰოვას განზრახული აქვს , დადგენილ დროს დედამიწაზე აღმოფხვრას ბოროტება და უსამართლობა . 
 ერთგულმა ქრისტიანებმა ყოველთვის უნდა შეახსენონ ეს საკუთარ თავს . 
 იეჰოვა გაანადგურებს თავის მოწინააღმდეგეებს , თავისი ნების შემსრულებლებს კი აკურთხებს . 
 „ ხედავს მისი თვალი , მისი მბრწყინავი თვალები ამოწმებენ ადამიანთა ძეებს . 
 იეჰოვა ამოწმებს მართალსაც და ბოროტსაც ; ძალადობის მოყვარული სძულს მის სულს . 
 წვიმასავით დაუშვებს მახეებს , ცეცხლსა და გოგირდს ბოროტთა თავზე და მწველ ქარს . . . 
 მართალია იეჰოვა , სიმართლის საქმეების მოყვარულია “ . 
 სამართლიანი ახალი ქვეყნიერება 
 13 , 14 . 
 რატომ დამკვიდრდება სიმართლე და სამართლიანობა ახალ ქვეყნიერებაში ? 
 იეჰოვა გაანადგურებს სატანის ამ უსამართლო ქვეყნიერებას და ახალ ქვეყნიერებას დაამყარებს , რომელსაც ღვთის ზეციერი სამეფო უხელმძღვანელებს . 
 იესომ თავის მოწაფეებს ასწავლა , ამ სამეფოს შესახებ ელოცათ . 
 მაშინ როცა ბოროტებასა და უსამართლობას სიმართლე და სამართლიანობა შეცვლის , საბოლოოდ გაეცემა პასუხი ჩვენს ლოცვას : „ მოვიდეს შენი სამეფო და იყოს შენი ნება როგორც ზეცაში , ისე დედამიწაზე “ . 
 ბიბლიაში ნაწინასწარმეტყველები იყო , როგორი იქნებოდა მმართველობა , რომელსაც დღეს მართალი ადამიანები ნატრობენ . 
 ფსალმუნის 145 : 16 - ში ჩაწერილი სიტყვები ბოლომდე შესრულდება : „ შლი [ იეჰოვა ღმერთი ] შენს ხელს და აკმაყოფილებ ყოველი ცოცხალი არსების სურვილს “ . 
 ასევე ესაიას 32 : 1 - ში ნათქვამია : „ აი , სიმართლისთვის იმეფებს მეფე [ იესო ქრისტე ზეცაში ] და სამართლიანობისთვის იმმართველებენ მთავრები [ ქრისტეს წარმომადგენლები დედამიწაზე ] “ . 
 იესო ქრისტეს მეფობის შესახებ ესაიას 9 : 7 - ში ნაწინასწარმეტყველები იყო : „ მისი ხელმწიფობა განივრცობა და მშვიდობას ბოლო არ ექნება დავითის ტახტზე და მის სამეფოში მის განსამტკიცებლად და სამართლიანობითა და სიმართლით მის შესანარჩუნებლად , ახლაც და მარადიულადაც . 
 ლაშქართა ღვთის , იეჰოვას მოშურნეობა გააკეთებს ამას “ . 
 შეგიძლიათ წარმოიდგინოთ თქვენი თავი ამ სამართლიანი მთავრობის ქვეშევრდომად ? 
 რას გააკეთებს იეჰოვა ადამიანებისთვის ახალ ქვეყნიერებაში ? 
 ღვთის ახალ ქვეყნიერებაში აღარ გვექნება იმ სიტყვების თქმის მიზეზი , რომლებიც ეკლესიასტეს 4 : 1 - ში წერია : „ კიდევ ერთხელ გადავხედე ყოველივეს , რომ მენახა ყოველგვარი ჩაგვრა , რომელიც მზის ქვეშ ხდება . 
 და , აი , ჩაგრულთა ცრემლები ; არავინ ჰყავდათ ნუგეშისმცემელი . 
 ძალა მათ მჩაგვრელთა ხელში იყო , მათ კი ნუგეშისმცემელი არ ჰყავდათ “ . 
 რთულია , ჩვენი არასრულყოფილი გონებით ბოლომდე წარმოვიდგინოთ , რა მშვენიერი იქნება ცხოვრება სამართლიან ახალ ქვეყნიერებაში . 
 აღარ იარსებებს ბოროტება და ყოველი დღე სიხარულს მოგვიტანს . 
 იეჰოვა ისე გამოასწორებს ყველაფერს , რომ ეს ჩვენს მოლოდინს გადააჭარბებს . 
 იეჰოვა ღმერთის შთაგონებით პეტრე მოციქულმა დაწერა : „ ჩვენ მისი დაპირებისამებრ ველით ახალ ცასა და ახალ დედამიწას , სადაც დამკვიდრებული იქნება სიმართლე “ . 
 როგორ დამყარდა „ ახალი ცა “ და რა გაგებით ჩაეყარა საფუძველი „ ახალ დედამიწას “ ? 
 „ ახალი ცა “ , ღვთის ზეციერი მთავრობა უკვე დამკვიდრებულია და სათავეში ქრისტე უდგას . 
 ისინი , ვინც „ ახალი დედამიწის “ ანუ სამართლიანი ადამიანებისგან შემდგარი საზოგადოების ბირთვს ქმნიან , ამ ბოლო დღეებში იკრიბებიან . 
 მათი რიცხვი თითქმის შვიდი მილიონია და ისინი 235 ქვეყანაში არსებულ დაახლოებით 100 000 კრებაში არიან გაერთიანებულნი . 
 ისინი სწავლობენ იეჰოვას სამართლიანი გზებით სიარულს და შედეგად , ქრისტიანული სიყვარულით ერთიანდებიან . 
 მათი ერთიანობა ყოველთვის ძლიერი და აშკარა იყო ; სატანის ქვეყნიერებაში მსგავსი ერთიანობა არ არსებობს . 
 მათი სიყვარული და ერთიანობა წარმოდგენას გვიქმნის იმაზე , თუ როგორი იქნება ღვთის ახალი ქვეყნიერება , სადაც სიმართლე და სამართლიანობა გამეფდება . 
 სატანის თავდასხმა უშედეგო იქნება 
 რატომ იქნება წარუმატებელი იეჰოვას ხალხზე სატანის საბოლოო თავდასხმა ? 
 მალე სატანა და მისი მომხრეები იეჰოვას თაყვანისმცემლების გასანადგურებლად გამოვლენ . 
 ეს მოხდება „ დიდი გასაჭირის “ დროს . 
 იესომ თქვა , რომ მსგავსი გასაჭირი „ არ ყოფილა ქვეყნიერების დასაწყისიდან დღემდე და აღარც იქნება “ . 
 იქნება სატანის თავდასხმა წარმატებული ? 
 არავითარ შემთხვევაში . 
 ღვთის სიტყვა გვარწმუნებს : „ იეჰოვა სამართლიანობის მოყვარულია და არ მიატოვებს თავის ერთგულებს . 
 ისინი მარადიულად იქნებიან დაცულნი , ბოროტთა შთამომავლობა კი მოისპობა . 
 მართლები დაიმკვიდრებენ დედამიწას და მარადიულად იცხოვრებენ მასზე “ . 
 ა ) როგორ იმოქმედებს ღმერთი , როცა სატანა მის ხალხს თავს დაესხმება ? 
 ბ ) რატომ იყო სასარგებლო ბიბლიიდან იმის განხილვა , რომ სამართლიანობა გაიმარჯვებს ? 
 სატანისა და მისი დამქაშების თავდასხმა იეჰოვას მსახურებზე უკანასკნელი იქნება . 
 იეჰოვამ ზაქარიას პირით იწინასწარმეტყველა : „ თქვენი შემხები ჩემი თვალის გუგის შემხებია “ . 
 ღვთის ხალხზე თავდასხმა იეჰოვას თვალის გუგაზე შეხების ტოლფასია . 
 ის სამაგიეროს გადაუხდის და მიწის პირისგან აღგვის ბოროტებს . 
 იეჰოვას მსახურები მთელი დედამიწის ზურგზე ყველაზე მოსიყვარულე , ერთსულოვანი , მშვიდობიანი და კანონმორჩილი ადამიანები არიან . 
 ამიტომ სატანის თავდასხმა ღვთის ხალხზე დიდი უსამართლობა იქნება . 
 „ სამართლიანობის მოყვარული “ ღმერთი ამას ვერ შეიწყნარებს . 
 ის სამუდამოდ გაანადგურებს თავისი ხალხის მტრებს , სამართლიანობა იზეიმებს და ჭეშმარიტი ღვთის თაყვანისმცემლები ხსნას მოიპოვებენ . 
 მართლაც რომ აღმაფრთოვანებელი მოვლენები მოხდება ! . 
 როგორ უპასუხებთ ? 
 • რატომ არის უსამართლობა მომძლავრებული ? 
 • როგორ აღმოფხვრის იეჰოვა დედამიწაზე უსამართლობას ? 
 • რა მოგეწონათ ყველაზე მეტად ამ სტატიაში ? 
 [ სურათი 23 გვერდზე ] 
 წარღვნამდე ბოროტება ყვაოდა ; მსგავსი მდგომარეობაა ამ „ ბოლო დღეებშიც “ 
 [ სურათი 24 , 25 გვერდებზე ] 
 ღვთის ახალ ქვეყნიერებაში ბოროტებას სიმართლე და სამართლიანობა შეცვლის 
 მშობლებო , სიყვარულით აღზარდეთ შვილები ! 
 „ ყველაფერი სიყვარულით აკეთეთ “ . 
 რა გრძნობები ეუფლებათ მშობლებს ბავშვის დაბადების დროს ? 
 მშობლების უმრავლესობისთვის ბავშვის დაბადება ცხოვრებაში ერთ - ერთი ყველაზე სასიხარულო მოვლენაა . 
 „ ენით აუწერელი გრძნობა დამეუფლა , როდესაც პირველად ჩემი ახალშობილი გოგონა დავინახე , — ამბობს ალია . — ჩემთვის ის ყველაზე ლამაზი ბავშვი იყო , რომელიც კი ოდესმე მინახავს “ . 
 ასეთ სიხარულს თან სდევს მრავალი საზრუნავი . 
 „ ყველაზე მეტად ის მაფიქრებდა , — ამბობს ალიას ქმარი , — შევძლებდი თუ არა ჩემი ქალიშვილის სათანადოდ მომზადებას იმ სირთულეებისთვის , რომლებიც ცხოვრებაში შეხვდებოდა “ . 
 მრავალ მშობელს აქვს მსგავსი საფიქრალი . 
 მათ ესმით , თუ რამდენად მნიშვნელოვანია შვილების აღზრდა სიყვარულით . 
 მიუხედავად იმისა , რომ ქრისტიანი მშობლები ცდილობენ , სიყვარულით აღზარდონ თავიანთი შვილები , ისინი სხვადასხვა სირთულეს ხვდებიან . 
 რომელია ზოგიერთი მათგანი ? 
 რა სირთულეებს ხვდებიან მშობლები ? 
 ჩვენ ახლა ამ ქვეყნიერების ბოლო დღეების მიწურულს ვცხოვრობთ . 
 როგორც ნაწინასწარმეტყველები იყო , ხალხში სიყვარული განელდა . 
 ოჯახის წევრები ერთმანეთის მიმართაც კი არ ავლენენ „ თბილ გრძნობებს “ და „ უმადურები , ორგულები . . . 
 თავშეუკავებლები [ და ] სასტიკები “ ხდებიან . 
 ასეთი თვისებების მქონე ადამიანებთან ყოველდღიურმა ურთიერთობამ შეიძლება გავლენა მოახდინოს ქრისტიანული ოჯახის წევრებზე და ეს მათ ურთიერთობაზე აისახოს . 
 გარდა ამისა , მშობლებს თავადაც უწევთ ბრძოლა მემკვიდრეობით მიღებულ არასრულყოფილებასთან , რომლის გამოც შეიძლება თავშეკავებას ვერ ავლენდნენ , ამბობდნენ ისეთ რამეს , რის თქმაც არ უნდოდათ , და ყოველთვის ვერ იჩენდნენ გამჭრიახობას . 
 როგორ შეუძლიათ მშობლებს შვილები ბედნიერ ადამიანებად აღზარდონ ? 
 ამ სირთულეების მიუხედავად მშობლებს შეუძლიათ შვილები ბედნიერ , სულიერად მოწიფულ ადამიანებად აღზარდონ . 
 რა დაეხმარება მათ ? 
 ამაში მათ შემდეგი ბიბლიური რჩევა დაეხმარება : „ ყველაფერი სიყვარულით აკეთეთ “ . 
 სიყვარული მართლაც რომ „ გამაერთიანებელი სრულყოფილი კავშირია “ . 
 მოდი განვიხილოთ სიყვარულის სამი მხარე , რომელიც პავლე მოციქულმა მოიხსენია კორინთელების მიმართ მიწერილ პირველ წერილში , და ვნახოთ , კონკრეტულად როგორ შეუძლიათ მშობლებს ამ თვისების გამოვლენა შვილების აღზრდისას . 
 მშობლები სულგრძელები უნდა იყვნენ 
 რატომ უნდა იყვნენ მშობლები სულგრძელები ? 
 პავლე წერდა : „ სიყვარული სულგრძელია “ . 
 ბერძნულ სიტყვაში , რომელიც ნათარგმნია როგორც „ სულგრძელობა “ , იგულისხმება მოთმინება და რისხვისგან თავშეკავება . 
 რატომ უნდა იყვნენ მშობლები სულგრძელები ? 
 მრავალი მშობელი ამის ბევრ მიზეზს დაასახელებს . 
 მაგალითად , როდესაც ბავშვს რაღაცა უნდა , ის მოსვენებას არ აძლევს მშობელს . 
 მაშინაც კი , როცა მშობელი მტკიცე უარს ეუბნება , ბავშვი მაინც არ იშლის თავისას იმ იმედით , რომ თავისას გაიტანს . 
 მოზარდებიც სხვადასხვა მიზეზის მოყვანით ცდილობენ დაიყოლიონ დედ - მამა , რომ ნება დართონ ისეთ რამეზე , რასაც თვითონ მშობლები უგუნურებად თვლიან . 
 და როგორც ყველა ჩვენგანი , ბავშვებიც იმისკენ არიან მიდრეკილები , რომ არაერთხელ გაიმეორონ თავიანთი შეცდომები . 
 რა დაეხმარება მშობლებს , რომ იყვნენ სულგრძელნი ? 
 რა დაეხმარება მშობლებს , რომ სულგრძელები და მომთმენები იყვნენ შვილების მიმართ ? 
 მეფე სოლომონი წერდა : „ წვდომის უნარი ადამიანში რისხვას ანელებს “ . 
 თუ მშობლები გაიხსენებენ , რომ ერთ დროს თვითონაც ‘ ბავშვებივით ლაპარაკობდნენ , ბავშვებივით აზროვნებდნენ და ბავშვებივით მსჯელობდნენ ’ , უკეთ გაუგებენ თავიანთ შვილებს . 
 მშობლებო , გახსოვთ , რომ ერთ დროს თქვენც მოსვენებას არ აძლევდით დედ - მამას თქვენი ბავშვური სურვილების გამო ? 
 როცა მოზარდები იყავით , არ გიფიქრიათ , რომ მშობლები ვერ გიგებდნენ და მათ თქვენი პრობლემები არ ესმოდათ ? 
 თუ დიახ , ალბათ მიხვდებით , რატომ იქცევიან თქვენი შვილები ისე , როგორც სურთ და რატომ არის საჭირო , რომ ყოველთვის მოთმინებით აუხსნათ , რა მიზეზით მიიღეთ ესა თუ ის გადაწყვეტილება . 
 აღსანიშნავია , რომ იეჰოვამ ისრაელ მშობლებს უთხრა , შვილებისთვის მისი კანონები ‘ ჩაეგონებინათ ’ . 
 „ ჩაგონებად “ ნათარგმნი ებრაული სიტყვა ნიშნავს „ გამეორებას “ , „ არაერთხელ თქმას “ და „ გონებაში ღრმად ჩაბეჭდვას “ . 
 ეს იმას ნიშნავს , რომ მშობლებმა მანამდე უნდა გაუმეორონ შვილებს ღვთის კანონები , სანამ ისინი საბოლოოდ არ ისწავლიან მათ გამოყენებას . 
 მშობლები ანალოგიურად უნდა მიუდგნენ შვილებს , როცა სხვა საკითხებშიც სურთ მათი განსწავლა . 
 თუ მშობელი სულგრძელია , ნიშნავს ეს იმას , რომ ის ყველაფრის ნებას დართავს შვილს ? 
 მშობელი რომ სულგრძელია , ეს სულაც არ ნიშნავს იმას , რომ ის შვილს ყველაფრის ნებას დართავს . 
 ღვთის სიტყვა გვაფრთხილებს : „ თავის ნებაზე მიშვებული ყმაწვილი დედის შემარცხვენელია “ . 
 თუ რა არის საჭირო ამის თავიდან ასარიდებლად , იმავე იგავში ნათქვამია : „ ჯოხი და შეგონება სიბრძნეს იძლევა “ . 
 ზოგჯერ შვილებმა შეიძლება იფიქრონ , რომ მშობლებს არა აქვთ მათთვის შენიშვნების მიცემის უფლება . 
 მაგრამ ქრისტიანული ოჯახი დემოკრატიის პრინციპით არ უნდა ხელმძღვანელობდეს , თითქოს მშობლებს მხოლოდ ისეთი წესების დადგენის უფლება ჰქონდეთ , რომლებიც მათ შვილებს მოეწონებათ . 
 პირიქით , იეჰოვა , რომელიც ყველა ოჯახის თავია , მშობლებს სრულ უფლებას აძლევს , სიყვარულით აღზარდონ და დაარიგონ შვილები . 
 აღზრდა მჭიდროდ უკავშირდება სიყვარულის კიდევ ერთ მხარეს , რომელიც პავლემ მოიხსენია . 
 როგორ აღვზარდოთ შვილები სიყვარულით 
 რატომ ზრუნავენ კეთილი მშობლები შვილების აღზრდაზე და რა იგულისხმება ასეთ აღზრდაში ? 
 პავლე წერდა , რომ „ სიყვარული . . . 
 კეთილია “ . 
 კეთილი მშობელი შვილს ისე აღზრდის , რომ წამდაუწუმ ახალ - ახალ წესებს არ დაუდგენს მას და არც თავის გადაწყვეტილებებს შეცვლის . 
 ასე მოქმედებით ის იეჰოვას მიჰბაძავს . 
 „ იეჰოვა იმის აღზრდაზე ზრუნავს , ვინც უყვარს “ , — თქვა პავლემ . 
 ყურადღება მიაქციეთ , რომ აღზრდის მეთოდში , რომელიც ბიბლიაში მოიხსენიება , უბრალოდ დასჯა არ იგულისხმება . 
 მასში სწავლა - დარიგება შედის . 
 რა მიზანს ემსახურება ასეთი აღზრდა ? 
 „ ვინც ამით გაიწაფება , — ამბობს პავლე , — მშვიდობიან ნაყოფს იმკის — სიმართლეს “ . 
 როდესაც მშობლები შვილებს ღვთის ნებას ასწავლიან , ამით ხელს უწყობენ იმას , რომ შვილები მშვიდობიან და პატიოსან ადამიანებად აღიზარდონ . 
 როდესაც შვილები „ იეჰოვას დარიგებას “ იღებენ , ისინი იძენენ სიბრძნეს , ცოდნასა და გამჭრიახობას — სიმდიდრეს , რომელიც ოქრო - ვერცხლზე ძვირფასია . 
 ჩვეულებრივ , რა ხდება , როცა შვილების აღზრდისას მშობლები საჭირო ზომებს არ მიმართავენ ? 
 მეორე მხრივ , მშობლების მხრიდან სიკეთის გამოვლენა არ იქნებოდა , თუ ისინი შვილების აღზრდისას ამა თუ იმ დამსჯელ ზომას არ მიიღებდნენ . 
 იეჰოვას შთაგონებით სოლომონმა დაწერა : „ ვისაც შვილი გასაჯოხად არ ემეტება , სძულს იგი , ხოლო შვილის მოყვარული მუდამ ჭკუას ასწავლის მას “ . 
 ბავშვები , რომლებიც თავის ნებაზე არიან მიშვებული , როგორც წესი , მხოლოდ საკუთარ თავზე ფიქრობენ და ყველაფრით უკმაყოფილოები არიან . 
 ამის საპირისპიროდ კი , თანამგრძნობი , მაგრამ ამავე დროს პრინციპული მშობლების შვილები უკეთესადაც სწავლობენ , სხვებთანაც კარგი ურთიერთობა აქვთ და უფრო ბედნიერებიც არიან . 
 ამგვარად , მშობლები , რომლებიც შვილების აღზრდისას საჭირო ზომებს მიმართავენ , მათ მიმართ სიკეთეს ავლენენ . 
 რას ასწავლიან ქრისტიანი მშობლები შვილებს და როგორ უნდა უყურებდნენ შვილები იმას , რაც მათგან მოითხოვება ? 
 რა იგულისხმება შვილების სიკეთითა და სიყვარულით აღზრდაში ? 
 საჭიროა , რომ მშობლებმა გასაგებად აუხსნან შვილებს , თუ რა მოითხოვება მათგან . 
 მაგალითად , ქრისტიანი მშობლები შვილებს პატარაობიდანვე ასწავლიან ბიბლიურ პრინციპებს და იმას , რომ ჭეშმარიტ თაყვანისმცემლობას სხვადასხვამხრივ დაუჭირონ მხარი . 
 შვილებმა უნდა იცოდნენ , რომ ეს მოთხოვნები უცვლელია . 
 10 , 11 . 
 რატომ შეიძლება , რომ მშობლებმა შვილების აზრი გაითვალისწინონ ? 
 ზოგჯერ მშობლებმა შეიძლება შვილებთან ერთად იმსჯელონ იმაზე , თუ რა წესებს დაუდგენენ მათ . 
 თუ შვილებიც მშობლებთან ერთად იმსჯელებენ ამის შესახებ , მათ შეიძლება უფრო გაუადვილდეთ მშობლების მორჩილება . 
 მაგალითად , მშობლებმა შეიძლება საჭიროდ ჩათვალონ , რომ შვილებს დაუდგინონ კონკრეტული დრო , თუ როდის უნდა იყვნენ სახლში . 
 ან შეიძლება მისცენ არჩევნის საშუალება , თავად გადაწყვიტონ , რომელ საათზე დაბრუნდებიან , და ჰკითხონ , რატომ ურჩევნიათ ეს დრო . 
 შემდეგ მშობლებმა შეიძლება თავიანთი დრო დაუსახელონ და აუხსნან , რატომ ფიქრობენ , რომ ეს დრო უმჯობესია . 
 მაგრამ , როგორ უნდა მოიქცნენ მშობლები , თუ მათი და მათი შვილების აზრი ერთმანეთს არ ემთხვევა , რაც სავსებით მოსალოდნელიცაა ? 
 ზოგ შემთხვევაში მშობლებმა შეიძლება გაითვალისწინონ შვილების აზრი , თუ ამით ბიბლიური პრინციპები არ ირღვევა . 
 თუ მშობლები შვილების აზრს ითვალისწინებენ , ნიშნავს ეს იმას , რომ ისინი კომპრომისზე მიდიან და თავიანთ უფლებამოსილებაზე უარს ამბობენ ? 
 ამ კითხვას რომ პასუხი გავცეთ , ვნახოთ , თუ როგორ გამოიყენა იეჰოვამ სიყვარულით თავისი უფლებამოსილება ლოტთან და მის ოჯახთან დაკავშირებით . 
 მას შემდეგ , რაც ლოტი , მისი ცოლი და მისი ქალიშვილები სოდომიდან გამოიყვანეს , ანგელოზებმა უთხრეს მათ : „ მთებში გაიქეცით , რომ არ განადგურდეთ ! “ 
 მაგრამ ამაზე ლოტმა უთხრა : „ ოღონდ ეს არა , იეჰოვა ! “ 
 შემდეგ ლოტმა იეჰოვას ასეთი რამ სთხოვა : „ ეს ქალაქი ახლოსაა გასაქცევად , თანაც უმნიშვნელოა . 
 იქ გავიქცევი “ . 
 რა უპასუხა იეჰოვამ ? 
 მან უთხრა : „ ამაშიც გაგიწევ ანგარიშს “ . 
 წავიდა იეჰოვა კომპრომისზე და უარი თქვა თავის უფლებამოსილებაზე ? 
 რა თქმა უნდა , არა ! 
 იეჰოვამ ლოტის თხოვნა მხედველობაში მიიღო და ამ შემთხვევაშიც მის მიმართ სიკეთე გამოავლინა . 
 მშობლებო , როცა შვილებს წესებს უდგენთ , ითვალისწინებთ მათ აზრსაც , თუკი ეს შესაძლებელია ? 
 როდის იქნებიან ბავშვები დაცულები ? 
 ცხადია , შვილებმა არა მხოლოდ წესები უნდა იცოდნენ , არამედ ისიც , თუ რა მოჰყვება მათ დარღვევას . 
 მას შემდეგ , რაც შვილებთან იმსჯელებთ ამაზე და დაანახვებთ , თუ როგორ დასჯით მათ დაუმორჩილებლობის შემთხვევაში , შეგიძლიათ უკვე მოსთხოვოთ მათ ამ წესების დაცვა . 
 მშობლების მხრიდან სიკეთის გამოვლენა არ იქნება , თუ ისინი ყოველთვის აფრთხილებენ შვილებს , რომ დასჯიან , მაგრამ სიტყვას არ ასრულებენ . 
 „ სწრაფადვე რომ არ სრულდება განაჩენი ბოროტი საქმისთვის , ამიტომ არის ადამიანის გული მთლიანად ბოროტების ჩადენისკენ მიმართული “ , — ამბობს ბიბლია . 
 გასაგებია , რომ მშობელმა შვილი შეიძლება არ დასაჯოს თანატოლებისა თუ უფროსების თანდასწრებით , რომ უხერხულ მდგომარეობაში არ ჩააგდოს ის . 
 მაგრამ , აღსანიშნავია , რომ ბავშვი უფრო დაცული იქნება და უფრო მეტ პატივისცემასა და სიყვარულს გამოავლენს მშობლების მიმართ , როცა ეცოდინება რომ მათი „ დიახ “ არის დიახ და „ არა “ — არა , მაშინაც კი , როცა ეს მის დასჯას ეხება . 
 13 , 14 . 
 როგორ შეუძლიათ მშობლებს , მიჰბაძონ იეჰოვას ? 
 ის მშობელი , რომელიც სიყვარულით სჯის შვილს , დასჯის დროს ბავშვის გრძნობებსა და ბუნებას ითვალისწინებს . 
 „ ჩვენს ორ შვილს დასჯისას ინდივიდუალურად ვუდგებოდით , — იხსენებს პემი . — ის მეთოდი , რომელიც ერთთან ჭრიდა , მეორესთან უშედეგო იყო “ . 
 პემის ქმარი , ლერი გვიხსნის : „ ჩვენი უფროსი გოგონა ჯიუტი და თავნება იყო . 
 მასთან რბილი მიდგომით ვერაფერს გახდებოდი . 
 მაგრამ , უმცროსი მგრძნობიარე იყო და მას ერთი სიტყვა , ერთი შეხედვაც კი ჰყოფნიდა “ . 
 მართლაც , კეთილი მშობლები ცდილობენ , შვილების დასჯისას გამჭრიახობა გამოავლინონ და თითოეულს ინდივიდუალურად მიუდგნენ . 
 იეჰოვამ კარგად იცის თითოეული თავისი მსახურის სუსტი თუ ძლიერი მხარეები . 
 ამით ის შესანიშნავ მაგალითს აძლევს მშობლებს ; მშობლებიც კარგად უნდა იცნობდნენ თავიანთ შვილებს . 
 გარდა ამისა , როცა იეჰოვა ვინმეს სჯის , ის არც ზედმეტად მკაცრია და არც მეტისმეტად ლმობიერი . 
 ის ყოველთვის „ სამართლიანი დასჯით “ ასწორებს თავის ხალხს . 
 მშობლებო , იცით თქვენი შვილების ძლიერი და სუსტი მხარეები ? 
 თუ იცით , შეგიძლიათ ეს ცოდნა ისე გამოიყენოთ , რომ სათანადოდ აღზარდოთ ისინი ? 
 თუ ეს ასეა , ამით იმას ცხადყოფთ , რომ გიყვართ თქვენი შვილები . 
 აღძარით შვილები გულწრფელი ურთიერთობისკენ 
 15 , 16 . 
 როგორ შეუძლიათ მშობლებს აღძრან შვილები გულწრფელი ურთიერთობისკენ და როგორ მიაღწია ზოგმა მშობელმა ამას ? 
 სიყვარულს ისიც ახასიათებს , რომ ის „ უმართლობით არ ხარობს , არამედ ჭეშმარიტება ახარებს “ . 
 როგორ შეუძლიათ მშობლებს , შეაყვარონ შვილებს ის , რაც მართალი და ჭეშმარიტია ? 
 მნიშვნელოვანია , რომ მშობლებმა აღძრან შვილები , გულწრფელად გამოხატონ თავიანთი გრძნობები , თუნდაც შვილების ნათქვამი მათთვის მიუღებელი იყოს . 
 ბუნებრივია , მშობლებს უხარიათ , როცა მათი შვილების ფიქრები და გრძნობები სამართლიან ნორმებს შეესაბამება . 
 ზოგჯერ კი მშობლებმა შვილის გულწრფელი სიტყვებიდან შეიძლება დაინახონ , რომ ბავშვს რაღაც არასწორისკენ აქვს მიდრეკილება . 
 როგორი რეაქცია უნდა ჰქონდეთ მშობლებს ამაზე ? 
 თავიდან მათ შეიძლება შვილის დაუყოვნებელი დასჯის სურვილი გაუჩნდეთ იმისთვის , რომ ასეთი აზრები გამოთქვა . 
 თუ მშობლები ასე მოიქცევიან , შვილები მალევე დაასკვნიან , რომ მხოლოდ ის უნდა თქვან , რაც მშობლებს მოეწონებათ . 
 ცხადია , მშობელმა შვილს მაშინვე უნდა მისცეს შენიშვნა , თუ შვილი მას უპატივცემულოდ მიმართავს , მაგრამ ერთია , ასწავლო შვილს , რა არის თავაზიანი ურთიერთობა , და სულ სხვაა , უკარნახო რა ილაპარაკოს . 
 როგორ შეუძლიათ მშობლებს აღძრან შვილები გულწრფელი ურთიერთობისკენ ? 
 დასაწყისში მოხსენიებული ალია ამბობს : „ ჩვენ ოჯახში ისეთ გარემოს ვქმნით , რომ ყველას თავისუფლად შეეძლოს აზრების გამოთქმა . 
 ვცდილობთ მწვავე რეაგირება არ მოვახდინოთ შვილების სიტყვებზე , როდესაც ისეთ რამეს გვეუბნებიან , რისი მოსმენაც ჩვენთვის სასიამოვნო არ არის “ . 
 ერთი მამა , სახელად ტომი , ამბობს : „ მე და ჩემი მეუღლე ყოველთვის ვცდილობდით , რომ ჩვენს ქალიშვილს თავისუფლად გამოეხატა საკუთარი გრძნობები მაშინაც კი , როცა ჩვენ არ გვეთანხმებოდა . 
 ჩვენ გვესმოდა , რომ თუ შევაწყვეტინებდით ლაპარაკს და ჩვენს აზრებს თავს მოვახვევდით , ამით მას გავანაწყენებდით და ჩვენდაუნებურად ვუბიძგებდით , რომ ჩვენთვის გული აღარ გადაეშალა . 
 როდესაც მას ვუსმენდით , ის აღძრული იყო , რომ ჩვენთვისაც მოესმინა “ . 
 ცხადია , შვილები მშობლებს უნდა დაემორჩილონ . 
 მაგრამ , მშობლები , თავის მხრივ , უნდა ეცადონ , გულწრფელი ურთიერთობისკენ აღძრან შვილები , რაც ბავშვებს მსჯელობის უნარის განვითარებაში დაეხმარება . 
 ოთხი შვილის მამა ვინსენტი ამბობს : „ ჩვენ ხშირად ვსაუბრობდით იმაზე , თუ რა დადებითი და უარყოფითი მხარეები ჰქონდა ამა თუ იმ სიტუაციას , რათა ჩვენს შვილებს თავად დაესკვნათ , რა იქნებოდა მათთვის საუკეთესო . 
 ამის წყალობით მათ განსჯის უნარი განივითარეს “ . 
 რაში შეუძლიათ მშობლებს იყვნენ დარწმუნებულნი ? 
 რა თქმა უნდა , არც ერთ მშობელს არ შეუძლია სრულყოფილად გამოიყენოს ბიბლიური რჩევები , რომლებიც შვილების აღზრდას ეხება . 
 და მაინც , თქვენ შეგიძლიათ დარწმუნებულნი იყოთ — თქვენი შვილები დიდად დააფასებენ იმას , რომ მათი აღზრდისას ცდილობთ , სულგრძელნი იყოთ და სიკეთე და სიყვარული გამოავლინოთ მათ მიმართ . 
 იეჰოვა აუცილებლად აკურთხებს თქვენს ძალისხმევას . 
 საბოლოო ჯამში , ყველა ქრისტიანი მშობლის მიზანი ერთია — მათ სურთ , რომ მათმა შვილებმა ისევე შეიყვარონ იეჰოვა , როგორც თავად უყვართ . 
 როგორ შეუძლიათ მშობლებს ამ ღირსეული მიზნის მიღწევა ? 
 ამასთან დაკავშირებული ზოგიერთი რჩევა მომდევნო სტატიაში იქნება განხილული . 
 შეგიძლიათ გაიხსენოთ ? 
 • როგორ დაეხმარება წვდომის უნარი მშობელს სულგრძელობის გამოვლენაში ? 
 • რატომ შეიძლება ითქვას , რომ სათანადო დასჯა სიკეთის გამოვლენაა ? 
 • რატომ უნდა ჰქონდეთ მშობლებსა და შვილებს გულწრფელი ურთიერთობა ? 
 [ სურათები 23 გვერდზე ] 
 მშობლებო , გაიხსენეთ , ბავშვობაში როგორები იყავით ! 
 [ სურათი 24 გვერდზე ] 
 აღძრავთ შვილს გულწრფელი და თავისუფალი ურთიერთობისკენ ? 
 ასწავლეთ შვილებს იეჰოვას სიყვარული 
 „ როგორც ისრები ძლიერი კაცის ხელში , ისე არიან სიყრმის შვილები “ . 
 1 , 2 . 
 რა გაგებით ჰგვანან შვილები „ ისრებს ძლიერი კაცის ხელში “ ? 
 მშვილდოსანი ემზადება , რომ ისარი მიზანს მოახვედროს . 
 ის დებს ისარს მშვილდში და იწყებს მშვილდის მოზიდვას . 
 მართალია , ამ დროს მშვილდოსანს კუნთები ეჭიმება , მაგრამ ის გარკვეულ დროს მაინც ანდომებს დამიზნებას . 
 ბოლოს კი ის ისარს ისვრის . 
 მოხვდება ისარი მიზანს ? 
 ამაზე რამდენიმე ფაქტორი ახდენს გავლენას , მაგალითად , ის , თუ რამდენად გაწაფულია მშვილდოსანი , ქარი ხომ არ უცვლის ისარს მიმართულებას და რა მდგომარეობაშია ისარი . 
 მეფე სოლომონმა ბავშვები შეადარა „ ისრებს ძლიერი კაცის ხელში “ . 
 ვნახოთ , როგორ შეიძლება ამ მაგალითის გამოყენება შვილებთან დაკავშირებით . 
 მშვილდოსანს ისარი მხოლოდ ცოტა ხნით აქვს მშვილდში ჩადებული . 
 მიზანს რომ მოახვედროს , მან დროულად უნდა გაისროლოს ისარი . 
 მსგავსადვე , მშობლებს შედარებით ცოტა დრო აქვთ , რომ შვილებს იეჰოვასადმი გულწრფელი სიყვარული ჩაუნერგონ . 
 გარბის წლები , შვილები იზრდებიან და საცხოვრებლად სახლიდან სხვაგან გადადიან . 
 „ მოარტყამენ მიზანში “ მშობლები , ანუ სახლის დატოვების შემდეგ კვლავაც ეყვარებათ შვილებს ღმერთი და გააგრძელებენ ღვთისადმი მსახურებას ? 
 ამაზე მრავალი ფაქტორი ახდენს გავლენას . 
 აქედან გავამახვილოთ ყურადღება სამ ფაქტორზე : იმაზე , თუ რამდენად გამჭრიახია მშობელი , რა გარემოში იზრდება შვილი და როგორ რეაგირებს „ ისარი “ , ანუ შვილი აღზრდაზე . 
 მოდი დაწვრილებით განვიხილოთ თითოეული ფაქტორი . 
 თავდაპირველად ვისაუბროთ იმაზე , თუ რით გამოირჩევა გამჭრიახი მშობელი . 
 გამჭრიახი მშობლები კარგ მაგალითს აძლევენ შვილებს 
 რატომ უნდა აკეთებდნენ მშობლები იმას , რასაც ამბობენ ? 
 იესო რასაც ასწავლიდა , იმას აკეთებდა , რითაც მან მშობლებს მაგალითი დაუტოვა . 
 იესომ მსჯავრი დასდო ფარისევლებს , რადგან ისინი „ ამბობდნენ “ , მაგრამ „ არ აკეთებდნენ “ . 
 შვილებში რომ იეჰოვას სიყვარული აღძრან , მშობლები იმას უნდა აკეთებდნენ , რასაც ამბობენ . 
 როგორც მშვილდია ლარის გარეშე უსარგებლო , ისევეა ცარიელი სიტყვები საქმის გარეშე . 
 რა კითხვები უნდა დაუსვან საკუთარ თავს მშობლებმა და რატომ ? 
 რატომ არის ასე მნიშვნელოვანი მშობლების მაგალითი ? 
 როგორც ზრდასრულ ადამიანს შეუძლია შეიყვაროს ღმერთი იესოს მაგალითზე დაკვირვებით , ისე ბავშვებსაც შეუძლიათ იეჰოვას შეყვარება თავიანთი მშობლების კარგი მაგალითის მიყოლით . 
 სულიერად გაძლიერდება ბავშვი თუ მისი ‘ კარგი ჩვევები გაიხრწნება ’ , ეს დამოკიდებულია იმაზე , თუ ვისთან აქვს მას ურთიერთობა . 
 ბავშვობის წლებში , განსაკუთრებით კი იმ პერიოდში , როდესაც ბავშვის პიროვნებად ჩამოყალიბება ხდება , მასზე ყველაზე დიდ გავლენას ახდენენ მშობლები , რადგან სწორედ მათ აქვთ მასთან ყველაზე ახლო ურთიერთობა . 
 ამიტომაც მშობლებმა უნდა ჰკითხონ საკუთარ თავს : „ რა გავლენას ვახდენ შვილზე ? 
 აღძრავს ბავშვს ჩემი მაგალითი იმისკენ , რომ კარგი ჩვევები განივითაროს ? 
 როგორ მაგალითს ვაძლევ შვილს ისეთ მნიშვნელოვან საკითხებში , როგორიცაა ლოცვა და ბიბლიის შესწავლა ? “ 
 გამჭრიახი მშობლები შვილებთან ერთად ლოცულობენ 
 რისი სწავლა შეუძლიათ შვილებს მშობლების ლოცვებიდან ? 
 თქვენს შვილებს იეჰოვას შესახებ ბევრი რამის სწავლა შეუძლიათ თქვენი ლოცვებიდან . 
 თუ ისინი ყოველთვის ისმენენ , რომ თქვენ ჭამის წინ მადლობას უხდით ღმერთს საკვებისთვის , და ხედავენ , რომ ლოცულობთ ბიბლიის შესწავლის დაწყებამდე , რა დასკვნას გამოიტანენ ? 
 ისინი ისწავლიან , რომ იეჰოვა ზრუნავს ჩვენს ფიზიკურ მოთხოვნილებებზე — რისთვისაც ის ჩვენს მადლიერებას იმსახურებს — და რომ ის სულიერად გვმოძღვრავს . 
 ამის ცოდნა კი ბავშვებისთვის ძალიან მნიშვნელოვანია . 
 როგორ შეუძლიათ მშობლებს , დაანახვონ შვილებს , რომ იეჰოვა პირადად მათით არის დაინტერესებული ? 
 მაგრამ , თუ საკვების მიღებისა და ოჯახური შესწავლის გარდა ოჯახთან ერთად სხვა დროსაც ლოცულობთ და ლოცვებში ისეთ კონკრეტულ საკითხებს მოიხსენიებთ , რაც თქვენ და თქვენს შვილებს გეხებათ , ამით უფრო მეტს მიაღწევთ . 
 თქვენი შვილები დაინახავენ , რომ იეჰოვას თქვენს ოჯახში ძალიან მნიშვნელოვანი ადგილი უკავია და რომ ის თითოეულ თქვენგანზე სათუთად ზრუნავს . 
 ერთი მამა იხსენებს : „ ჩვენი ქალიშვილის დაბადების შემდეგ ყოველთვის მასთან ერთად ვლოცულობდით . 
 როდესაც ის წამოიზარდა , ვლოცულობდით ყველა იმ საკითხზე , რაც მას ეხებოდა , მათ შორის სხვებთან მის ურთიერთობაზე . 
 სანამ ის გათხოვდებოდა , დღე ისე არ გავიდოდა , რომ მასთან ერთად არ გველოცა “ . 
 თქვენც შეგიძლიათ ყოველდღე ილოცოთ შვილებთან ერთად ? 
 შეგიძლიათ დაანახვოთ მათ , რომ იეჰოვა არის მეგობარი , რომელიც არა მხოლოდ მათ ფიზიკურ და სულიერ , არამედ ემოციურ მოთხოვნილებებზეც ზრუნავს ? . 
 რა უნდა იცოდნენ მშობლებმა , რომ მათი ლოცვები კონკრეტული იყოს ? 
 ცხადია , იმისათვის , რომ თქვენი ლოცვები კონკრეტული იყოს , უნდა იცოდეთ , რა ხდება თქვენი შვილის ცხოვრებაში . 
 ყურადღება მიაქციეთ , რას ამბობს ერთი მამა , რომელმაც ორი შვილი გაზარდა : « ყოველი კვირის ბოლოს საკუთარ თავს ორ კითხვას ვუსვამდი : „ რითი იყო ჩემი შვილების გონება დაკავებული ამ კვირის განმავლობაში ? 
 რა მოხდა ამ ერთ კვირაში მათთვის მნიშვნელოვანი ? “ » 
 მშობლებო , შეგიძლიათ საკუთარ თავსაც დაუსვათ ასეთი კითხვები და შემდეგ ზოგიერთი პასუხი შვილებთან ერთად წარმოთქმულ ლოცვებში ჩართოთ ? 
 თუ ასე მოიქცევით , თქვენ არა მხოლოდ იმას ასწავლით შვილებს , რომ ლოცვით მიმართონ იეჰოვას — ლოცვების მომსმენს — არამედ იმასაც , რომ უყვარდეთ ღმერთი . 
 გამჭრიახი მშობლები შესწავლის კარგ ჩვევებს უვითარებენ შვილებს 
 რატომ უნდა დაეხმარონ მშობლები შვილებს , რომ მათ ღვთის სიტყვის შესწავლის ჩვევა განავითარონ ? 
 როგორ მოქმედებს ბიბლიის შესწავლისადმი მშობლების დამოკიდებულება შვილების ურთიერთობაზე ღმერთთან ? 
 ნებისმიერი ურთიერთობის განსავითარებლად და შესანარჩუნებლად საჭიროა არა მხოლოდ საუბარი , არამედ მოსმენაც . 
 ერთ - ერთი საშუალება , რითაც იეჰოვას მოსმენა შეგვიძლია , არის ის , რომ შევისწავლოთ ბიბლია ‘ ერთგული მონის ’ მიერ მოწოდებული პუბლიკაციების საშუალებით . 
 აქედან გამომდინარე , იმისთვის , რომ შვილებს იეჰოვასთან მუდმივი და სიყვარულით აღსავსე ურთიერთობის განვითარებაში დაეხმარონ , მშობლებმა შვილებს ღვთის სიტყვის შესწავლის ჩვევა უნდა განუვითარონ . 
 რა დაეხმარება შვილებს შესწავლის კარგი ჩვევის განვითარებაში ? 
 რა დაეხმარება შვილებს შესწავლის კარგი ჩვევის განვითარებაში ? 
 ისევ და ისევ მშობლების კარგი მაგალითი . 
 ხედავენ თქვენი შვილები , რომ რეგულარულად კითხულობთ და სწავლობთ ბიბლიას ? 
 გასაგებია , რომ შვილებზე ზრუნვის გამო საკმაოდ დაკავებულები ხართ და შეიძლება ფიქრობთ , როგორღა უნდა გამონახოთ დრო კითხვისა და შესწავლისთვის . 
 მაგრამ , ჰკითხეთ საკუთარ თავს : „ ხომ არ ხედავენ ბავშვები , რომ სისტემატურად ვუყურებ ტელევიზორს ? “ 
 თუ ასეა , შეგიძლიათ აქედან გარკვეული დროის გამოყოფა იმისთვის , რომ ბავშვებს პირადი შესწავლის კარგი მაგალითი მისცეთ ? 
 10 , 11 . 
 რატომ უნდა ჩაატარონ მშობლებმა რეგულარულად ოჯახური შესწავლა ? 
 კიდევ ერთი პრაქტიკული ნაბიჯი , რომლის წყალობითაც მშობლებს შეუძლიათ , შვილებს იეჰოვას მოსმენა ასწავლონ , ოჯახური შესწავლის რეგულარულად ჩატარებაა . 
 თუმცა ზოგმა შეიძლება იკითხოს : „ რა საჭიროა შვილებთან ერთად ოჯახური შესწავლის ჩატარება , თუკი მშობლებს ისინი ისედაც ყოველთვის დაჰყავთ კრების შეხვედრებზე ? “ 
 არსებობს ამის რამდენიმე საფუძვლიანი მიზეზი . 
 იეჰოვამ მშობლებს შვილების სწავლების პასუხისმგებლობა დააკისრა . 
 ბიბლიის ოჯახური შესწავლის მეშვეობით ბავშვი იგებს , რომ თაყვანისმცემლობა საჯაროდ შესასრულებელი ფორმალური რიტუალი კი არ არის , არამედ ის ოჯახური ცხოვრების განუყოფელი ნაწილია . 
 გარდა ამისა , ოჯახური შესწავლის წყალობით მშობლებს შეუძლიათ ჩასწვდნენ იმას , თუ რა შეხედულება აქვთ მათ შვილებს სულიერ და ზნეობრივ საკითხებზე . 
 მაგალითად , როდესაც ბავშვები ჯერ პატარები არიან , შესწავლის დროს მშობლებს შეუძლიათ გამოიყენონ ისეთი წიგნი , როგორიცაა „ ისწავლე დიდებული მასწავლებლისგან “ * . 
 ბიბლიის შესწავლაში დამხმარე ამ სახელმძღვანელოს თითქმის ყველა აბზაცშია დასმული ისეთი შეკითხვები , რომ ბავშვებმა შეძლონ , საკუთარი აზრი გამოთქვან განხილულ საკითხთან დაკავშირებით . 
 წიგნში მოყვანილ ბიბლიურ მუხლებზე მსჯელობისას მშობლებს შეუძლიათ დაეხმარონ შვილებს , განავითარონ აღქმის უნარი „ კარგისა და ცუდის გასარჩევად “ . 
 როგორ შეუძლიათ მშობლებს , ოჯახური შესწავლა შვილის მოთხოვნილებებს შეუსაბამონ , და პირადად თქვენთვის რა აღმოჩნდა ამ მხრივ ეფექტური ? 
 შვილების ზრდასთან ერთად შესასწავლი მასალა მათ მოთხოვნილებებს შეუსაბამეთ . 
 ვნახოთ , როგორ დაეხმარა ერთი წყვილი თავიანთ მოზარდ შვილებს , რომლებსაც დისკოთეკაზე წასვლა უნდოდათ . 
 მამა გვიყვება : „ შვილებს ვუთხარით , რომ მომდევნო ოჯახური შესწავლის დროს ცოტა ხნით როლებს გავცვლიდით — მე და ჩემი ცოლი შვილების როლში გამოვიდოდით , ჩვენი გოგონები კი მშობლების როლში იქნებოდნენ . 
 მართალია , ბავშვებს თავად შეეძლოთ გადაეწყვიტათ , რომელი იქნებოდა მამა და რომელი — დედა , მაგრამ მთავარი ის იყო , რომ მათ ერთად უნდა გამოეკვლიათ ეს საკითხი და დისკოთეკასთან დაკავშირებით ჩვენთვის რჩევები მოეცათ “ . 
 როგორი შედეგი გამოიღო ამან ? 
 « ჩვენ გაოცებული დავრჩით იმით , თუ რა პასუხისმგებლობით მოეკიდნენ გოგონები თავიანთ როგორც „ მშობლების “ როლს და რა დამაჯერებელი ბიბლიური არგუმენტები მოგვიყვანეს იმის თაობაზე , თუ რატომ იყო არაგონივრული დისკოთეკაზე წასვლა , — განაგრძობს მამა . — ჩვენ იმანაც გაგვაოცა , რომ გოგონებმა კონკრეტულად დაგვისახელეს ქრისტიანისთვის მისაღები გართობის ისეთი სახეობები , რომლებიც შეგვეძლო დისკოთეკის სანაცვლოდ აგვერჩია . 
 ასეთი მიდგომის წყალობით ჩვენ ჩავწვდით შვილების აზროვნებას და გავიგეთ , რა სურდათ მათ » . 
 მართალია , შეუპოვრობა და ცოტაოდენი ფანტაზიაა საჭირო იმისათვის , რომ ოჯახური შესწავლა რეგულარულად და ოჯახის თითოეული წევრის მოთხოვნილებების გათვალისწინებით ტარდებოდეს , მაგრამ შედეგი ღირს ძალისხმევად . 
 შეუქმენით შვილებს მშვიდი გარემო 
 13 , 14 . 
 ა ) როგორ შეუძლიათ მშობლებს ოჯახში მშვიდი გარემოს შექმნა ? 
 ბ ) რატომ არის სასარგებლო , რომ მშობლებმა აღიარონ თავიანთი შეცდომები ? 
 ისარი უფრო ადვილად მოხვდება მიზანს , თუ გასროლისას მშვილდოსანს ქარი ხელს არ შეუშლის . 
 მსგავსადვე , ბავშვებიც უფრო ადვილად შეიყვარებენ იეჰოვას , თუ მშობლები მათ მშვიდ ოჯახურ გარემოს შეუქმნიან . 
 „ სიმართლის ნაყოფი მშვიდობიან პირობებში ითესება მშვიდობისმყოფელთათვის “ , — დაწერა იაკობმა . 
 როგორ შეუძლიათ მშობლებს ოჯახში მშვიდი გარემოს შექმნა ? 
 ცოლ - ქმარს ერთმანეთთან ახლო ურთიერთობა უნდა ჰქონდეს . 
 მეუღლეებს , რომლებსაც ერთმანეთისადმი სიყვარული და პატივისცემა ამოძრავებთ , უკეთ შეუძლიათ ასწავლონ შვილებს სხვებისადმი , მათ შორის იეჰოვასადმი , სიყვარული და პატივისცემა . 
 სიყვარული და პატივისცემა ხელს უწყობს მშვიდობას . 
 წყვილი , რომელსაც ერთმანეთთან მშვიდობიანი ურთიერთობა აქვს , უკეთ აგვარებს იმ უთანხმოებებს , რომლებიც შეიძლება ოჯახში წამოიჭრას . 
 რა თქმა უნდა , ისევე როგორც დღესდღეობით დედამიწაზე არ არსებობს სრულყოფილი წყვილი , შესაბამისად , არც სრულყოფილი ოჯახები არსებობს . 
 მშობლები ზოგჯერ შვილებთან ურთიერთობისას შეიძლება ვერ ავლენდნენ სულის ნაყოფს . 
 როგორ უნდა მოიქცნენ მშობლები ასეთ შემთხვევაში ? 
 დაკარგავენ ისინი შვილების პატივისცემას , თუ აღიარებენ შეცდომებს ? 
 დავფიქრდეთ პავლე მოციქულის მაგალითზე . 
 შეიძლება ითქვას , რომ ბევრისთვის ის სულიერი მამა იყო . 
 მიუხედავად ამისა , ის აღიარებდა , რომ შეცდომებს უშვებდა . 
 მართალია , პავლე ზოგჯერ ცდებოდა , მაგრამ ის თავმდაბლობასა და პატიოსნებას ავლენდა , რაც მის მიმართ პატივისცემას კი არ გვიკარგავს , არამედ პირიქით — გვიღრმავებს . 
 შეცდომების მიუხედავად , პავლეს სრული საფუძველი ჰქონდა , მიეწერა კორინთის კრებისთვის : „ მომბაძეთ მე , როგორც მე — ქრისტეს “ . 
 თუ თქვენც აღიარებთ შეცდომებს , შესაძლოა , თქვენმა შვილებმა საერთოდ არ გაამახვილონ მათზე ყურადღება . 
 15 , 16 . 
 რატომ უნდა დაეხმარონ მშობლები შვილებს , რომ ქრისტიანი და - ძმები უყვარდეთ , და როგორ შეუძლიათ მშობლებს ამის გაკეთება ? 
 კიდევ რისი გაკეთება შეუძლიათ მშობლებს ისეთი გარემოს შესაქმნელად , რომელიც ხელს შეუწყობდა იმას , რომ მათ შვილებს იეჰოვას სიყვარული განევითარებინათ ? 
 მოციქულმა იოანემ დაწერა : „ თუ ვინმე ამბობს , ღმერთი მიყვარსო , თავისი ძმა კი სძულს , მატყუარაა , რადგან ვისაც არ უყვარს თავისი ძმა , რომელსაც ხედავს , ვერ ეყვარება ღმერთი , რომელსაც ვერ ხედავს “ . 
 ამგვარად , როდესაც შვილებს ასწავლით , რომ უყვარდეთ ქრისტიანი და - ძმები , ამით თქვენ მათ ღვთისადმი სიყვარულს ასწავლით . 
 მშობლებმა საკუთარ თავს უნდა ჰკითხონ : „ კრების შესახებ ძირითადად დადებითად ვსაუბრობ თუ კრიტიკულად ? “ 
 ამას იმით გაიგებთ , თუ დაუკვირდებით , რას ლაპარაკობენ თქვენი შვილები კრების შეხვედრებისა და კრების წევრების შესახებ . 
 თქვენ ალბათ ზუსტად იმას მოისმენთ მათგან , რასაც თავად ლაპარაკობთ . 
 რისი გაკეთება შეუძლიათ მშობლებს , რომ მათ შვილებს სულიერი და - ძმები უყვარდეთ ? 
 პიტერი , ორი მოზარდი ვაჟის მამა , ამბობს : „ იმ დროიდან მოყოლებული , როცა ჩვენი ბიჭები პატარები იყვნენ , ყოველთვის ვეპატიჟებოდით სულიერად მოწიფულ და - ძმებს , რათა ურთიერთობა გვქონოდა მათთან . 
 ჩვენ ერთად ბევრი დაუვიწყარი წუთი გვაქვს გატარებული . 
 ჩვენი ბიჭები მათ გვერდით გაიზარდნენ , ვისაც უყვარს იეჰოვა , და ახლა ისინი ხედავენ , რომ ღვთისადმი მსახურება ცხოვრებაში საუკეთესო გზაა “ . 
 დენისი , ხუთი ქალიშვილის მამა , ამბობს : „ გოგონებს ყოველთვის ვეუბნებოდით , რომ დამეგობრებოდნენ ასაკოვან პიონერებს . 
 რამდენადაც შესაძლებელი იყო , ყოველთვის ვცდილობდით , რომ გავმასპინძლებოდით მიმომსვლელ ზედამხედველებსა და მათ ცოლებს “ . 
 შეგიძლიათ თქვენც პირადი მაგალითით დაეხმაროთ შვილებს , რომ თანამორწმუნეებს ისე უყურონ , როგორც ოჯახის წევრებს ? . 
 ბავშვის პასუხისმგებლობა 
 რა არის საბოლოოდ ბავშვზე დამოკიდებული ? 
 მოდი კიდევ ერთხელ დავუბრუნდეთ მშვილდოსნის მაგალითს . 
 რაგინდ გაწაფულიც არ უნდა იყოს მშვილდოსანი , ისარს ის ვერ მოახვედრებს მიზანს , თუ ისარი მოღუნულია . 
 რა თქმა უნდა , მშობლები ყოველ ძალ - ღონეს მოახმარენ იმას , რომ „ გაასწორონ მოღუნული ისარი “ , ანუ გამოასწორონ შვილის არასწორი აზროვნება . 
 მაგრამ საბოლოოდ მაინც ბავშვზეა დამოკიდებული , ქვეყნიერებას მისცემს იმის უფლებას , რომ „ მოღუნოს “ ის , თუ იეჰოვას მისცემს საშუალებას , ‘ სავალი გაუსწოროს ’ . 
 რა გავლენა შეიძლება მოახდინოს ბავშვის არჩევანმა სხვებზე ? 
 მართალია , მშობლებს მნიშვნელოვანი პასუხისმგებლობა აკისრიათ , რომ ‘ იეჰოვას მოსაწონად აღზარდონ და დაარიგონ ’ შვილები , მაგრამ საბოლოოდ , როდესაც ბავშვი გაიზრდება , ის თავად მიიღებს გადაწყვეტილებას , თუ რა გზას აირჩევს . 
 ამიტომ , ბავშვებო , დაუსვით საკუთარ თავს ასეთი კითხვა : „ მოვიქცევი იმის თანახმად , რასაც მშობლები სიყვარულით მასწავლიან ? “ 
 თუ დიახ , თქვენ ცხოვრებაში საუკეთესო გზას აირჩევთ . 
 ეს კი ძალიან გაახარებს თქვენს მშობლებს . 
 და რაც ყველაზე მნიშვნელოვანია , თქვენ იეჰოვას გაუხარებთ გულს . 
 [ სქოლიო ] 
 გამოცემულია იეჰოვას მოწმეების მიერ . 
 შეგიძლიათ გაიხსენოთ ? 
 • როგორ შეუძლიათ მშობლებს , რომ ლოცვისა და ბიბლიის შესწავლის კარგი მაგალითი მისცენ შვილებს ? 
 • როგორ შეუძლიათ მშობლებს შვილებისთვის მშვიდი ოჯახური გარემოს შექმნა ? 
 • რა გადაწყვეტილების წინაშე დგანან ბავშვები და რა გავლენას ახდენს მათი გადაწყვეტილება სხვებზე ? 
 [ სურათი 28 გვერდზე ] 
 აძლევთ შვილს პირადი შესწავლის კარგ მაგალითს ? 
 [ სურათი 29 გვერდზე ] 
 მშვიდი ოჯახური გარემო ხელს უწყობს ბედნიერებას 
 ‘ თქვენი მამა გულმოწყალეა ’ 
 „ ისწრაფეთ , რომ გულმოწყალეები გახდეთ , როგორც თქვენი მამაა გულმოწყალე “ . 
 1 , 2 . 
 როგორ ცხადყო იესომ მწიგნობრების , ფარისევლებისა და თავისი მოწაფეებისთვის ნათქვამი სიტყვებით , რომ გულმოწყალება მნიშვნელოვანი თვისებაა ? 
 მოსეს კანონი დაახლოებით 600 კანონსა და წესს შეიცავდა . 
 ამ კანონის დაცვა აუცილებელი იყო , თუმცა გულმოწყალების გამოვლენაც არ იყო უმნიშვნელო . 
 გავიხსენოთ , რა უთხრა იესომ უმოწყალო ფარისევლებს . 
 იესომ გაკიცხა ისინი უმოწყალობის გამო და ორჯერ გაუმახვილა ყურადღება ღვთის მითითებაზე : „ გულმოწყალება მინდა და არა მსხვერპლი “ . 
 თავისი მსახურების დასასრულს იესომ უთხრა მათ : „ ვაი თქვენ , მწიგნობრებო და ფარისევლებო , თვალთმაქცებო ! 
 იხდით პიტნის , კამისა და ზირის მეათედს , მაგრამ დაივიწყეთ უფრო მნიშვნელოვანი კანონში : სამართალი , გულმოწყალება და ერთგულება “ . 
 როგორც ვხედავთ , იესო დიდ მნიშვნელობას ანიჭებდა გულმოწყალებას . 
 მან უთხრა თავის მიმდევრებს : „ ისწრაფეთ , რომ გულმოწყალეები გახდეთ , როგორც თქვენი მამაა გულმოწყალე “ . 
 მაგრამ ღმერთს რომ მივბაძოთ , საჭიროა გავიგოთ , რა არის სინამდვილეში გულმოწყალება . 
 ამასთანავე , როცა კარგად გვესმის გულმოწყალების მნიშვნელოვნება , აღძრულები ვართ , მეტად გამოვავლინოთ ის ცხოვრებაში . 
 გულმოწყალების გამოვლენა გაჭირვებულთა მიმართ 
 რატომ უნდა ვისწავლოთ იეჰოვასგან ნამდვილი გულმოწყალების გამოვლენა ? 
 ფსალმუნმომღერალი წერდა : „ იეჰოვა მწყალობელი და გულმოწყალეა , რისხვაში ნელი და სიკეთით სავსე . 
 კარგია იეჰოვა ყველასთვის და მისი წყალობა ყველა მის საქმეში ვლინდება “ . 
 იეჰოვა ‘ თანაგრძნობისა და ყოველგვარი ნუგეშის მამაა ’ . 
 სხვების მიმართ თანაგრძნობის გამოვლენით ჩვენ გულმოწყალებას ვავლენთ , რაც ღვთისთვის დამახასიათებელი თვისებაა . 
 მისი მაგალითიდან და მითითებებიდან ვსწავლობთ , რა არის ნამდვილი გულმოწყალება . 
 რას გვასწავლის ესაიას 49 : 15 გულმოწყალების შესახებ ? 
 ესაიას 49 : 15 - ში იეჰოვა ამბობს : „ განა დაივიწყებს ქალი თავის ძუძუთა ბავშვს და განა არ შეიბრალებს თავისი მუცლის ნაშიერს ? ! “ 
 ამ მუხლში „ სიბრალულად “ ნათარგმნი ებრაული სიტყვის მონათესავე სიტყვები გამოიყენება გულმოწყალების გამოსახატავად ფსალმუნის 145 : 8 , 9 - ში , რომელიც ზემოთ მოვიხსენიეთ . 
 გრძნობა , რომელიც იეჰოვას გულმოწყალებისკენ აღძრავს , შედარებულია იმ სათუთ გრძნობასთან , რომელიც დედას აქვს თავისი ჩვილის მიმართ . 
 სიბრალული და თანაგრძნობა აღძრავს დედას , ჩვილზე იზრუნოს , როცა ბავშვი მშიერია ან სხვა რამ სჭირდება . 
 იეჰოვას ასეთი სათუთი გრძნობები აქვს მათ მიმართ , ვისაც გულმოწყალედ ეპყრობა . 
 რით ცხადყო იეჰოვამ , რომ „ გულმოწყალებით მდიდარი “ იყო ისრაელების მიმართ ? 
 კარგია , როცა ვინმე გვებრალება , მაგრამ უკეთესია , თუ ეს გრძნობა გაჭირვებულების დასახმარებლად აღგვძრავს . 
 ვნახოთ , რა გააკეთა იეჰოვამ , როცა დაახლოებით 3 500 წლის წინათ მისი თაყვანისმცემლები ეგვიპტის მონობაში იყვნენ . 
 მან უთხრა მოსეს : „ ვიხილე ეგვიპტეში ჩემი ხალხის ჩაგვრა და მოვისმინე მათი ღაღადი , რადგან სამუშაოდ მიერეკებიან . 
 კარგად ვიცი , რა ტკივილსაც განიცდიან . 
 ჩავალ , რომ დავიხსნა ისინი ეგვიპტელთა ხელიდან , გამოვიყვანო იმ მიწიდან და წავიყვანო კარგ და ვრცელ მიწაზე , სადაც რძე და თაფლი მოედინება “ . 
 დაახლოებით 500 წლის შემდეგ , რაც ისრაელები ეგვიპტის მონობიდან გათავისუფლდნენ , იეჰოვამ შეახსენა მათ : „ მე გამოვიყვანე ისრაელი ეგვიპტიდან და მე გიხსენით ეგვიპტისა და თქვენი შემავიწროებელი სამეფოების ხელიდან “ . 
 მაგრამ ისრაელები არღვევდნენ ღვთის სამართლიან ნორმებს , რის გამოც ხშირად ატყდებოდათ თავს გასაჭირი . 
 მიუხედავად ამისა , იეჰოვას ებრალებოდა ისინი , ამიტომ არაერთხელ იხსნა მტრის ხელიდან . 
 აქედან ვხედავთ , როგორ ეპყრობა მოსიყვარულე ღმერთი გასაჭირში , საფრთხეში ან რთულ მდგომარეობაში მყოფ ადამიანებს . 
 იეჰოვა „ გულმოწყალებით მდიდარი “ ღმერთია . 
 როგორ ბაძავდა იესო ქრისტე თავის მამას გულმოწყალების გამოვლენაში ? 
 დედამიწაზე მსახურების დროს იესო ქრისტე სრულყოფილად ჰბაძავდა მამას გულმოწყალების გამოვლენაში . 
 როგორ მოიქცა იესო , როცა ორი უსინათლო მამაკაცი ემუდარებოდა : „ შეგვიწყალე , უფალო , დავითის ძეო “ ? 
 ისინი ეხვეწებოდნენ იესოს , სასწაულებრივად აღედგინა მათთვის მხედველობა . 
 იესო ასეც მოიქცა , ოღონდ ეს გულგრილად არ გაუკეთებია . 
 ბიბლიაში ვკითხულობთ : „ იესოს გული დაეწვა და თვალებზე შეეხო მათ ; მაშინვე აეხილათ თვალი “ . 
 სიბრალულმა აღძრა იესო , მრავალი სასწაული მოეხდინა უსინათლოების , დემონით შეპყრობილების , კეთროვნებისა და იმ მშობლების დასახმარებლად , რომელთა შვილებიც იტანჯებოდნენ . 
 რას ვსწავლობთ გულმოწყალების შესახებ იეჰოვა ღმერთისა და მისი ძის მაგალითებიდან ? 
 იეჰოვა ღმერთისა და იესო ქრისტეს მაგალითებიდან ჩანს , რომ გულმოწყალება ორ ფაქტორს მოიცავს : გაჭირვებულთა მიმართ სიბრალულის , თანაგრძნობის გამოვლენასა და მათ დასახმარებლად სათანადო მოქმედებას . 
 გულმოწყალების გამოსავლენად ორივე მნიშვნელოვანია . 
 წმინდა წერილებში გულმოწყალების გამოვლენაში ხშირად გაჭირვებულთათვის სიკეთის კეთება იგულისხმება . 
 მაგრამ როგორ ვლინდება გულმოწყალება სამართლებრივ საკითხებში ? 
 შედის ამაში დასჯისგან თავის შეკავება ? 
 გულმოწყალების გამოვლენა შემცოდველების მიმართ 
 8 , 9 . 
 როგორ გამოვლინდა ღვთის გულმოწყალება დავითის მიმართ , როცა მან ბათ - შებასთან შესცოდა ? 
 განვიხილოთ , რა მოხდა მას შემდეგ , რაც წინასწარმეტყველმა ნათანმა ისრაელის მეფე დავითი ბათ - შებასთან მრუშობაში ამხილა . 
 მომნანიე დავითი ლოცულობდა : „ წყალობა მიყავი , ღმერთო , შენი სიკეთით . 
 შენი წყალობის სიუხვით წარხოცე ჩემი ცოდვები . 
 მთლიანად ჩამომრეცხე დანაშაული და განმწმინდე ჩემი ცოდვისგან , რადგან ვიცი ჩემი დანაშაული და ჩემი ცოდვა მუდამ თვალწინ მიდგას . 
 შენ , მხოლოდ შენ შეგცოდე , ბოროტება ჩავიდინე შენს თვალში “ . 
 დავითი მთელი გულით ინანიებდა . 
 იეჰოვამ აპატია მას ცოდვა და მკაცრად არ დასაჯა . 
 მოსეს კანონის თანახმად , დავითი და ბათ - შება სიკვდილით უნდა დაესაჯათ . 
 ისინი სიკვდილს გადაურჩნენ , მაგრამ თავიანთი ცოდვის ზოგ შედეგს ვერ გაექცნენ . 
 ღვთის გულმოწყალება ცოდვების პატიებას მოიცავს , მაგრამ ღმერთი შემცოდველს სათანადო სასჯელისგან არ ათავისუფლებს . 
 თუმცა ადამიანების გასამართლებისას იეჰოვა გულმოწყალებას ავლენს , რატომ არ უნდა გამოვიყენოთ ბოროტად ღვთის გულმოწყალება ? 
 ვინაიდან „ ერთი ადამიანის [ ადამის ] მეშვეობით შემოვიდა ცოდვა ქვეყნიერებაში “ და „ ცოდვის საზღაური სიკვდილია “ , ყველა ადამიანი სიკვდილს იმსახურებს . 
 რა მადლიერები ვართ , რომ იეჰოვა გასამართლებისას გულმოწყალებას ავლენს ! 
 თუმცა ღვთის გულმოწყალება ბოროტად არ უნდა გამოვიყენოთ . 
 კანონის 32 : 4 - ში ნათქვამია : „ სამართლიანია მისი [ იეჰოვას ] ყოველი გზა “ . 
 თუმცა იეჰოვა გულმოწყალებას ავლენს , ის არ უგულებელყოფს თავის სამართლიან ნორმებს . 
 როგორ გამოავლინა იეჰოვამ სამართლიანობა , როცა დავითმა ბათ - შებასთან შესცოდა ? 
 დავითისა და ბათ - შებასთვის სასჯელის შემსუბუქებამდე ჯერ მათთვის ცოდვა უნდა ყოფილიყო მიტევებული . 
 ისრაელ მსაჯულებს ამის უფლება არ ჰქონდათ . 
 თუ ისინი განიხილავდნენ ამ საქმეს , ვალდებულნი იქნებოდნენ , სიკვდილით დაესაჯათ შემცოდველები . 
 ეს კანონით მოითხოვებოდა . 
 მაგრამ დავითთან დადებული შეთანხმების გამო იეჰოვას უნდოდა დაენახა , არსებობდა თუ არა დავითისთვის ცოდვის პატიების საფუძველი . 
 ამგვარად , იეჰოვა ღმერთმა , „ მთელი დედამიწის მოსამართლემ “ , რომელიც ‘ გულების შემმოწმებელია ’ , გადაწყვიტა , თავად განეხილა ეს საქმე . 
 ღმერთს შეეძლო სწორად შეეფასებინა , რამდენად გულწრფელად ინანიებდა დავითი , და ეპატიებინა . 
 როგორ შეუძლიათ ცოდვილ ადამიანებს ღვთის გულმოწყალების მიღება ? 
 იეჰოვა თავის სამართლიანობასთან შეთანხმებულად ავლენს გულმოწყალებას , როცა მემკვიდრეობით მიღებული ცოდვის სასჯელისგან გვათავისუფლებს . 
 ცოდვების პატიებისას სამართლიანობის ნორმები რომ არ დარღვეულიყო , იეჰოვამ თავისი ძის , იესო ქრისტეს მეშვეობით გამოსასყიდი გაიღო , რაც უდიდესი წყალობა იყო . 
 ჩვენ რწმენა უნდა გამოვავლინოთ მისი ძის მიმართ , რომ ღვთის გულმოწყალება მივიღოთ და მემკვიდრეობით მიღებული ცოდვის სასჯელისგან გავთავისუფლდეთ . 
 მწყალობელი და სამართლიანი ღმერთი 
 13 , 14 . 
 არბილებს ღვთის გულმოწყალება მის სამართლიანობას ? 
 ახსენით . 
 თუმცა გულმოწყალების გამოვლენით იეჰოვა არ არღვევს თავის სამართლიან ნორმებს , ახდენს ეს გავლენას მის სამართლიანობაზე ? 
 ამსუბუქებს გულმოწყალება ღვთის სამართლიანობას ? 
 რა თქმა უნდა , არა . 
 ოსია წინასწარმეტყველის მეშვეობით იეჰოვამ უთხრა ისრაელებს : „ სამარადისოდ დაგნიშნავ ჩემზე , სიმართლით , სამართლიანობით , სიკეთითა და წყალობით დაგნიშნავ “ . 
 ამ სიტყვებიდან ნათლად ჩანს , რომ იეჰოვა გულმოწყალებას ყოველთვის სხვა თვისებებთან , მათ შორის სამართლიანობასთან შეთანხმებულად ავლენს . 
 „ იეჰოვა გულმოწყალე და მწყალობელი ღმერთია , . . . 
 პატიობს დანაშაულს , შეცოდებასა და ცოდვას , თუმცა დასასჯელს დაუსჯელად არ ტოვებს “ . 
 იეჰოვა გულმოწყალებისა და სამართლიანობის ღმერთია . 
 მის შესახებ ბიბლიაში ნათქვამია : „ კლდეა იგი და სრულყოფილია მისი ნამოქმედარი , რადგან სამართლიანია მისი ყოველი გზა “ . 
 ღმერთი სრულყოფილად ავლენს როგორც სამართლიანობას , ისე გულმოწყალებას . 
 ეს თვისებები ერთმანეთზე არ უპირატესობს და არც ერთმანეთის გასაწონასწორებლად არის საჭირო . 
 პირიქით , ორივე თვისება სრულყოფილად ერწყმის ერთმანეთს . 
 15 , 16 . 
 ა ) საიდან ჩანს , რომ ღმერთი მკაცრად არ ავლენს სამართლიანობას ? 
 ბ ) რაში უნდა იყვნენ დარწმუნებულნი იეჰოვას თაყვანისმცემლები ბოროტ ქვეყნიერებაზე განაჩენის აღსრულებისას ? 
 იეჰოვა მკაცრად არ ავლენს სამართლიანობას . 
 სამართლიანობა , როგორც წესი , კანონის აღსრულებას უკავშირდება და დამნაშავეთა დამსახურებულ დასჯას მოითხოვს . 
 მაგრამ ღვთის სამართლიანობა მართლების ხსნასაც გულისხმობს . 
 მაგალითად , ლოტი და მისი ორი ქალიშვილი გადარჩნენ სოდომისა და გომორას განადგურების დროს . 
 ჩვენ შეგვიძლია დარწმუნებული ვიყოთ , რომ ბოროტ ქვეყნიერებაზე თავისი განაჩენის აღსრულებისას იეჰოვა გადაარჩენს ჭეშმარიტ თაყვანისმცემლებს , „ უამრავ ხალხს “ , რომლებმაც „ გაირეცხეს თავიანთი გრძელი სამოსელი და გაათეთრეს კრავის სისხლით “ . 
 ისინი ‘ დიდი გასაჭირიდან მოვლენ ’ . 
 რატომ უნდა ვიყოთ გულმოწყალენი ? 
 რა არის გულმოწყალების გამოვლენის ძირითადი მიზეზი ? 
 იეჰოვასა და იესო ქრისტეს მაგალითებიდან ვსწავლობთ , რა არის სინამდვილეში გულმოწყალება . 
 იგავების 19 : 17 - ში გულმოწყალების გამოვლენის ძირითად მიზეზზე ნათქვამია : „ ვინც ღარიბს სწყალობს , სესხს აძლევს იეჰოვას ; ის გადაუხდის მას მისი საქმისთვის “ . 
 იეჰოვას მოსწონს , რომ ვბაძავთ მას და მის ძეს და გულმოწყალებას ვავლენთ სხვების მიმართ . 
 ეს სხვებსაც აღძრავს , გულმოწყალენი იყვნენ . 
 რატომ უნდა ვცდილობდეთ , რომ გულმოწყალენი ვიყოთ ? 
 გულმოწყალების გამოვლენისას სხვა მრავალ კარგ თვისებასაც ვავლენთ , მაგალითად დიდსულოვნებას , სიყვარულსა და სიკეთეს . 
 სათუთი გრძნობები და თანაგრძნობა გვიბიძგებს , რომ გულმოწყალენი ვიყოთ . 
 თუმცა ღვთის გულმოწყალება არ არბილებს მის სამართლიანობას , ღმერთი რისხვაში ნელია , მომთმენია და ცოდვილებს საკმარის დროს აძლევს მოსანანიებლად . 
 ასე რომ , გულმოწყალება მოთმინებასა და სულგრძელობასთან არის დაკავშირებული . 
 ის აერთიანებს მრავალ სასურველ თვისებას , მათ შორის ღვთის სულის ნაყოფში შემავალ სხვადასხვა თვისებას , და კარგ საფუძველს ქმნის მათ განსავითარებლად . 
 მართლაც , რა მნიშვნელოვანია , რომ გულმოწყალენი ვიყოთ ! 
 „ ბედნიერნი არიან გულმოწყალენი “ 
 19 , 20 . 
 რა გაგებით იმარჯვებს გულმოწყალება გასამართლებაზე ? 
 იაკობი გვიხსნის , რატომ არის მნიშვნელოვანი , რომ ყოველთვის გულმოწყალენი ვიყოთ . 
 ის ამბობს : „ გულმოწყალება იმარჯვებს გასამართლებაზე “ . 
 იაკობი საუბრობს ისეთ გულმოწყალებაზე , რომელსაც ღვთის თაყვანისმცემელი სხვების მიმართ ავლენს . 
 იმ დროს , როცა ადამიანი „ საკუთარი თავისთვის აგებს პასუხს ღვთის წინაშე “ , გულმოწყალება გაიმარჯვებს გასამართლებაზე იმ გაგებით , რომ იეჰოვა გაითვალისწინებს ამ ადამიანის გულმოწყალებას და თავისი ძის გამოსასყიდის საფუძველზე აპატიებს მას . 
 უეჭველია , ერთ - ერთი მიზეზი , რის გამოც ღმერთმა დავითს ბათ - შებასთან ჩადენილი ცოდვა აპატია , დავითის გულმოწყალება იყო . 
 მეორეს მხრივ , „ ვინც გულმოწყალებას არ ავლენს , გულმოწყალების გარეშე გასამართლდება “ . 
 გასაკვირი არ არის , რომ ღვთის თვალსაზრისით უმოწყალო ადამიანები „ სიკვდილს იმსახურებენ “ . 
 მთაზე ქადაგებისას იესომ თქვა : „ ბედნიერნი არიან გულმოწყალენი , რადგან ისინი შეწყალებული იქნებიან “ . 
 რა კარგად ცხადყოფს ეს სიტყვები , რომ ღვთის გულმოწყალების მისაღებად ადამიანი თავადაც გულმოწყალე უნდა იყოს ! 
 მომდევნო სტატიაში განვიხილავთ , როგორ გამოვავლინოთ გულმოწყალება ყოველდღიურ ცხოვრებაში . 
 რა ისწავლეთ ? 
 • რა არის გულმოწყალება ? 
 • როგორ ვლინდება გულმოწყალება ? 
 • რა გაგებით არის იეჰოვა გულმოწყალეც და სამართლიანიც ? 
 • რატომ უნდა ვიყოთ გულმოწყალენი ? 
 [ სურათი 21 გვერდზე ] 
 იეჰოვას ისეთივე სათუთი გრძნობები აქვს გაჭირვებულების მიმართ , როგორც დედას ჩვილის მიმართ 
 [ სურათი 23 გვერდზე ] 
 რას ვიგებთ გულმოწყალების შესახებ იესოს სასწაულებიდან ? 
 [ სურათი 24 გვერდზე ] 
 დაარღვია იეჰოვამ დავითის შეწყალებით თავისი სამართლიანი პრინციპები ? 
 [ სურათი 25 გვერდზე ] 
 ღმერთი სამართლიანად ავლენს წყალობას ცოდვილი ადამიანების მიმართ 
 როგორ გამოვავლინოთ გულმოწყალება ? 
 „ ყველას სიკეთე გავუკეთოთ , განსაკუთრებით კი მათ , ვინც რწმენით ჩვენიანია “ . 
 1 , 2 . 
 რას ვიგებთ გულმოწყალებაზე კეთილი სამარიელის შესახებ იგავიდან ? 
 იესოსთან საუბრის დროს ერთმა კანონის მცოდნემ ჰკითხა მას : „ ვინ არის ჩემი მოყვასი ? “ 
 პასუხად იესომ იგავი მოუყვა : „ ერთი კაცი იერუსალიმიდან იერიხონში მიდიოდა და ყაჩაღებს ჩაუვარდა ხელში . 
 ტანსაცმელი გახადეს , სცემეს , წავიდნენ და ცოცხალმკვდარი დატოვეს . 
 შემთხვევით იმ გზაზე ერთმა მღვდელმა ჩაიარა , დაინახა იგი და გზის მეორე მხარეს გადავიდა . 
 იმ ადგილას ლევიანმაც ჩაიარა და , როცა დაინახა , ისიც გზის მეორე მხარეს გადავიდა . 
 მაგრამ გზად მიმავალმა ერთმა სამარიელმა დაინახა იგი და გული დაეწვა . 
 მივიდა , ჭრილობები შეუხვია , ზეთი და ღვინო დაასხა , თავის პირუტყვზე შესვა ის კაცი , სასტუმროში მიიყვანა და მოუარა . 
 მეორე დღეს ამოიღო ორი დინარი , სასტუმროს პატრონს მისცა და უთხრა : ამ კაცს მიმიხედე და თუ მეტი დაგეხარჯება , რომ დავბრუნდები , გადაგიხდიო “ . 
 შემდეგ იესომ ჰკითხა კანონის მცოდნეს : „ როგორ ფიქრობ , რომელია ამ სამიდან ყაჩაღების ხელში ჩავარდნილის მოყვასი ? “ 
 მან მიუგო : „ ის , ვინც გულმოწყალება გამოავლინა მის მიმართ “ . 
 სამარიელმა ნამდვილი გულმოწყალება გამოავლინა . 
 ეს ადამიანი მისთვის სრულიად უცხო იყო , მაგრამ თანაგრძნობამ და სიბრალულმა აღძრა , რომ დაზარალებულს დახმარებოდა . 
 გულმოწყალების გამოვლენას ხელს არ უშლის ეროვნული , რელიგიური და კულტურული სხვაობა . 
 იესომ კეთილი სამარიელის შესახებ იგავის მოყოლის შემდეგ თავის მსმენელს ურჩია : „ წადი და შენც ასევე მოიქეცი “ . 
 ეს რჩევა ჩვენც უნდა გავითვალისწინოთ და ვეცადოთ , გულმოწყალენი ვიყოთ . 
 როგორ შეგვიძლია ყოველდღიურ ცხოვრებაში გულმოწყალების გამოვლენა ? 
 „ თუ ძმა . . . 
 შიშველია “ 
 3 , 4 . 
 რატომ უნდა ვავლენდეთ გულმოწყალებას განსაკუთრებით ქრისტიანული კრების წევრების მიმართ ? 
 პავლე მოციქულმა თქვა : „ ვიდრე დრო ხელს გვიწყობს , ყველას სიკეთე გავუკეთოთ , განსაკუთრებით კი მათ , ვინც რწმენით ჩვენიანია “ . 
 თავდაპირველად , განვიხილოთ , როგორ შეგვიძლია გულმოწყალების გამოვლენა მათ მიმართ , ვინც რწმენით ჩვენიანია . 
 მოწაფე იაკობმა მოუწოდა ჭეშმარიტ ქრისტიანებს , გულმოწყალენი ყოფილიყვნენ ერთმანეთის მიმართ ; მან დაწერა : „ ვინც გულმოწყალებას არ ავლენს , გულმოწყალების გარეშე გასამართლდება “ . 
 ამ მუხლის კონტექსტიდან ვიგებთ , თუ როგორ შეგვიძლია გულმოწყალების გამოვლენა . 
 მაგალითად , იაკობის 1 : 27 - ში ვკითხულობთ : „ ჩვენი ღვთისა და მამის თვალში წმინდა და წაუბილწველი თაყვანისცემა ის არის , რომ მივხედოთ ქვრივ - ობლებს გასაჭირში და უმანკოდ დავიცვათ თავი ქვეყნიერებისგან “ . 
 იაკობის 2 : 15 , 16 - ში კი ნათქვამია : „ თუ ძმა ან და შიშველია და დღიური საზრდო არა აქვს , რომელიმე თქვენგანი კი ეუბნება , აბა მშვიდობით , თავი არ მოიმშიოთ და არ შეიციოთო , მაგრამ სხეულისათვის საჭიროს არაფერს აძლევს , რა სარგებელია ? “ 
 5 , 6 . 
 როგორ შეგვიძლია გულმოწყალების გამოვლენა ჩვენს კრებაში ? 
 ჭეშმარიტი რელიგიის მიმდევრებს ახასიათებთ სხვებზე ზრუნვა და გაჭირვებაში მყოფი ადამიანების დახმარება . 
 ჩვენი თაყვანისმცემლობა არ გვრთავს ნებას , მხოლოდ სიტყვიერად ვანუგეშოთ და დავაიმედოთ ადამიანები . 
 თანაგრძნობით აღძრულებმა სიკეთე უნდა გავუკეთოთ გაჭირვებაში მყოფთ . 
 ჩვენ გულმოწყალებას გამოვავლენთ , თუ ავადმყოფს საჭმელს მოვუმზადებთ , ხანდაზმულს საოჯახო საქმეებში მივეხმარებით , თანაქრისტიანს მანქანით წავიყვანთ ქრისტიანულ შეხვედრებზე და ხელგაშლილები ვიქნებით მათ მიმართ , ვინც ამას იმსახურებს . 
 მაგრამ მატერიალურ დახმარებაზე უფრო მნიშვნელოვანია , სულიერად დავეხმაროთ თანაქრისტიანებს . 
 ბიბლია მოგვიწოდებს : „ ანუგეშეთ დამწუხრებული სულები , მხარი დაუჭირეთ სუსტებს “ . 
 „ ხანში შესულ ქალებს “ ურჩევს , იყვნენ „ კარგის მასწავლებლები “ . 
 ქრისტიან ზედამხედველებზე კი ამბობს , რომ „ თითოეული მათგანი იქნება როგორც თავშესაფარი ქარში , საფარი ქარიშხალში “ . 
 რას ვსწავლობთ გულმოწყალების შესახებ სირიის ანტიოქიაში მცხოვრები ქრისტიანების მაგალითიდან ? 
 გარდა იმისა , რომ პირველ საუკუნეში ქრისტიანები ზრუნავდნენ თავიანთი კრების ქვრივებზე , ობლებსა და გაჭირვებაში მყოფ ადამიანებზე და ამხნევებდნენ მათ , ისინი სხვა მხარეებში მცხოვრებ თანამორწმუნეებსაც ეხმარებოდნენ . 
 მაგალითად , მას მერე , რაც აგაბემ იწინასწარმეტყველა , რომ „ დიდი შიმშილობა ჩამოვარდებოდა მთელ ქვეყნიერებაზე “ , სირიის ანტიოქიაში მცხოვრებმა ქრისტიანებმა „ გადაწყვიტეს , იუდეაში ძმებისთვის დახმარება გაეგზავნათ , ვინც რამდენს შეძლებდა “ . 
 მათ ეს დახმარება „ ბარნაბასა და სავლეს ხელით “ გაუგზავნეს უხუცესებს . 
 დღეს რა მდგომარეობაა ? 
 „ ერთგულმა და გონიერმა მონამ “ შექმნა დახმარების კომიტეტები , რომლებიც ზრუნავენ სტიქიური უბედურებების , მაგალითად ქარიშხლის , მიწისძვრის თუ ცუნამის შედეგად დაზარალებულ ძმებზე . 
 თუ ამ კომიტეტებთან ვთანამშრომლობთ და ვწირავთ ჩვენს დროს , ენერგიასა და სახსრებს , გულმოწყალებას ვავლენთ . 
 „ თუ ისევ ავლენთ მიკერძოებას . . . “ 
 როგორ უშლის ხელს მიკერძოება გულმოწყალების გამოვლენას ? 
 მოწაფე იაკობი თანაქრისტიანებს აფრთხილებდა იმ თვისების შესახებ , რომელიც ხელს უშლის გულმოწყალების გამოვლენასა და სიყვარულის „ დიდებული კანონის “ შესრულებას . 
 ის წერდა : „ თუ ისევ ავლენთ მიკერძოებას , ცოდვას სჩადიხართ , ვინაიდან კანონი გამხელთ დანაშაულში “ . 
 თუ ზედმეტად ყურადღებიანი ვართ ისეთი ქრისტიანების მიმართ , ვინც მდიდარი და გამორჩეულია , შეიძლება „ ღარიბის ჩივილის “ მიმართ უგრძნობი გავხდეთ . 
 მიკერძოება აშთობს გულმოწყალებას . 
 ჩვენ გულმოწყალებას ვავლენთ , თუ მიუკერძოებლად ვეპყრობით სხვებს . 
 რატომ არ არის ცუდი განსაკუთრებული ყურადღების გამოვლენა მათ მიმართ , ვინც ამას იმსახურებს ? 
 ნიშნავს ეს , რომ საერთოდ არ უნდა გამოვავლინოთ ვინმეს მიმართ განსაკუთრებული ყურადღება ? 
 ცხადია , არა . 
 პავლე მოციქულმა ფილიპეში მცხოვრებ ქრისტიანებს თანამსახურ ეპაფროდიტეს შესახებ მისწერა : „ დააფასეთ ასეთი ადამიანები , რადგან უფლის საქმისთვის სიკვდილის პირამდე მივიდა , საფრთხეში ჩაიგდო სული , რათა შეევსო თქვენი არყოფნა , რის გამოც პირადად ვერ მემსახურებით “ . 
 ეპაფროდიტე სხვების ყურადღებას ერთგულების გამო იმსახურებდა . 
 გარდა ამისა , 1 ტიმოთეს 5 : 17 - ში ნათქვამია , რომ „ ხელმძღვანელობის კარგად გამწევი უხუცესები ორმაგი პატივის ღირსად უნდა ჩაითვალონ , განსაკუთრებით კი ისინი , ვინც სიტყვასა და სწავლების საქმეში ბევრს ირჯებიან “ . 
 ქრისტიანებს კარგი თვისებების გამოც უნდა ვაფასებდეთ . 
 ასეთი ყურადღების გამოვლენა მიკერძოება არ არის . 
 „ ზემოდან მომავალი სიბრძნე . . . 
 სავსეა გულმოწყალებით “ 
 რატომ უნდა ვაკონტროლოთ ენა ? 
 იაკობმა ენის შესახებ თქვა , რომ ის „ უმართავი და მავნებელია და მომაკვდინებელი გესლით არის სავსე . 
 ენით ვადიდებთ იეჰოვას , მამას , და ენითვე ვწყევლით ადამიანებს , ღვთის მსგავსებად შექმნილებს . 
 ერთი და იმავე პირიდან ამოდის დიდებაც და წყევლაც “ . 
 მან დასძინა : „ თუ გულში მწარე შური და შუღლი გაქვთ , ნუ ტრაბახობთ და ჭეშმარიტების წინააღმდეგ ნუ ცრუობთ . 
 ეს არ არის ზემოდან მომავალი სიბრძნე , არამედ მიწიერი , ხორციელი და დემონურია , რადგან , სადაც შური და შუღლია , იქ არის უწესრიგობა და ყველანაირი ბოროტება . 
 ზემოდან მომავალი სიბრძნე კი , პირველ ყოვლისა , წმინდაა , მერე მშვიდობიანი , ახასიათებს გონიერება და მზად არის მორჩილებისთვის , სავსეა გულმოწყალებითა და კარგი ნაყოფით , მიუკერძოებელი და უთვალთმაქცოა “ . 
 როგორ შეგვიძლია გულმოწყალება გამოვავლინოთ საუბრის დროს ? 
 როგორც ვხედავთ , ჩვენი საუბარი ცხადყოფს , გვაქვს თუ არა სიბრძნე , რომელიც „ სავსეა გულმოწყალებით “ . 
 მაგრამ რისი მიმანიშნებელი იქნება , თუ შური და შუღლი აღგვძრავს , ვიტრაბახოთ , ტყუილი ვთქვათ ან ჭორი გავავრცელოთ ვინმეზე ? 
 ფსალმუნის 94 : 4 - ში ნათქვამია : „ ყველა სიავის მქნელი საკუთარი თავით ტრაბახობს “ . 
 რა ადვილად შეიძლება ჭორმა ადამიანს რეპუტაცია შეულახოს ! . 
 არანაკლები ზიანი მოაქვს „ ცრუმოწმეს , [ რომელიც ] აფრქვევს სიცრუეს “ . 
 მას შემდეგ , რაც ენის უმართებულოდ გამოყენების შესახებ ისაუბრა , იაკობმა თქვა : „ არ არის კარგი , ჩემო ძმებო , რომ ასეთი რამ ხდება “ . 
 ნამდვილად გულმოწყალე ადამიანი იმას ილაპარაკებს , რაც წმინდა , მშვიდობიანი და გონივრულია . 
 იესომ თქვა : „ გეუბნებით : კაცი ყოველი ფუჭი სიტყვისთვის პასუხს აგებს სასამართლოს დღეს “ . 
 რამდენად მნიშვნელოვანია , გულმოწყალებას ვავლენდეთ საუბრის დროს ! 
 ‘ აპატიეთ სხვებს მათი შეცოდებები ’ 
 12 , 13 . 
 ა ) რას გვასწავლის გულმოწყალების შესახებ იგავი მონაზე , რომელსაც თავისი ბატონის დიდი ვალი ჰქონდა ? 
 ბ ) რას ნიშნავს , ვაპატიოთ ძმას „ სამოცდაჩვიდმეტჯერ “ ? 
 გულმოწყალების გამოვლენის კიდევ ერთი საშუალების შესახებ საუბარია იესოს იგავში მონაზე , რომელსაც თავისი ბატონის სამოცი მილიონი დინარი ემართა . 
 ვინაიდან მონას არ ჰქონდა ვალის გადახდის საშუალება , წყალობა სთხოვა ბატონს . 
 მას შეებრალა მონა და აპატია ვალი . 
 მაგრამ მონა გავიდა და მოძებნა სხვა მონა , რომელსაც მისი ასი დინარი ემართა , უმოწყალოდ მოექცა მას და საპყრობილეში ჩააგდო . 
 როდესაც ბატონმა გაიგო , რაც მოხდა , დაიბარა ის და უთხრა : „ ბოროტო მონავ ! 
 რაკი შემეხვეწე , მთელი ვალი გაპატიე . 
 განა შენც ისევე არ უნდა შეგეწყალებინა შენნაირივე მონა , როგორც მე შეგიწყალე ? ! “ 
 ამის შემდეგ ბატონმა მონა საპყრობილის ზედამხედველებს გადასცა . 
 იესომ იგავი შემდეგი სიტყვებით დაასრულა : „ თქვენც ასევე მოგექცევათ ჩემი ზეციერი მამა , თუ გულით არ აპატიებთ თქვენს ძმას “ . 
 ამ იგავში ხაზგასმულია , რომ გულმოწყალე ადამიანი მზად უნდა იყოს პატიებისთვის . 
 იეჰოვამ ჩვენ უდიდესი ვალი — ცოდვა გვაპატია . 
 განა ჩვენც არ უნდა ‘ ვაპატიოთ სხვებს მათი შეცოდებები ’ ? . 
 სანამ იესო უმოწყალო მონაზე იგავს მოყვებოდა , პეტრემ ჰკითხა მას : „ უფალო , რამდენჯერ უნდა ვაპატიო ჩემს ძმას ჩემ წინააღმდეგ ჩადენილი ცოდვა ? 
 შვიდჯერ ? “ 
 იესომ უთხრა : „ გეუბნები , შვიდჯერ კი არა , სამოცდაჩვიდმეტჯერ “ . 
 უდავოა , რომ გულმოწყალე ადამიანი მზად არის , აპატიოს „ სამოცდაჩვიდმეტჯერ “ ანუ ყოველთვის . 
 მათეს 7 : 1 — 4 - ის თანახმად , როგორ შეგვიძლია ყოველდღე გამოვავლინოთ გულმოწყალება ? 
 მთაზე ქადაგებისას იესომ გულმოწყალების გამოვლენის კიდევ ერთ მხარეზე ისაუბრა . 
 მან თქვა : „ ნუღარ გაასამართლებთ , რომ არც თქვენ გასამართლდეთ , რადგან რა სასამართლოთიც ასამართლებთ , იმავეთი გასამართლდებით . . . 
 მაშ , რატომ უყურებ ბალახის ღერს შენი ძმის თვალში , საკუთარ თვალში კი მორსაც ვერ ამჩნევ ? 
 ან როგორ ეუბნები შენს ძმას , მოდი თვალიდან ბალახის ღერს ამოგიღებო , როცა თვითონ შენ მორი გაქვს თვალში ? “ . 
 ასე რომ , ყოველდღე უნდა გამოვავლინოთ გულმოწყალება და მოთმინებით მოვეკიდოთ სხვების სისუსტეებს , არ განვსაჯოთ და არ ვიყოთ კრიტიკული . 
 „ ყველას სიკეთე გავუკეთოთ “ 
 რატომ უნდა გამოვავლინოთ გულმოწყალება თანამორწმუნეების გარდა სხვების მიმართაც ? 
 თუმცა „ იაკობის “ წიგნში საუბარია თანამორწმუნეების მიმართ გამოვლენილ გულმოწყალებაზე , ეს არ ნიშნავს , რომ მხოლოდ ქრისტიანული კრების წევრებით უნდა შემოვიფარგლოთ . 
 ფსალმუნის 145 : 9 - ში ნათქვამია : „ კარგია იეჰოვა ყველასთვის და მისი წყალობა ყველა მის საქმეში ვლინდება “ . 
 ბიბლია მოგვიწოდებს , ‘ მივბაძოთ ღმერთს ’ და „ ყველას სიკეთე გავუკეთოთ “ . 
 თუმცა არ გვიყვარს „ ქვეყნიერება და . . . 
 ის , რაც ქვეყნიერებაშია “ , ჩვენთვის სულერთი არ არის ქვეყნიერებაში მცხოვრები ადამიანების გასაჭირი . 
 რა ფაქტორებზეა დამოკიდებული გულმოწყალების გამოვლენა ? 
 ჩვენ , ქრისტიანები , ყოველთვის მზად ვართ , დავეხმაროთ მათ , ვინც უბედური შემთხვევის მსხვერპლი გახდა ან მძიმე მდგომარეობაში აღმოჩნდა . 
 რასაკვირველია , ჩვენი შესაძლებლობიდან გამომდინარე გადავწყვეტთ , როგორ დავეხმარებით დაზარალებულს . 
 თუმცა მატერიალური დახმარების აღმოჩენისას ფრთხილად უნდა ვიყოთ , რომ ჩვენი სიკეთე სხვისი გაზარმაცების მიზეზი არ გახდეს . 
 ნამდვილი გულმოწყალება თანაგრძნობიდან და საღი აზრიდან მომდინარეობს . 
 როგორ შეგვიძლია საუკეთესოდ გამოვავლინოთ გულმოწყალება მათ მიმართ , ვინც ქრისტიანული კრების წევრი არ არის ? 
 ბიბლიის ჭეშმარიტების ქადაგება გულმოწყალების გამოვლენის საუკეთესო საშუალებაა იმ ადამიანებისთვის , ვინც ქრისტიანულ კრებას არ მიეკუთვნება . 
 ადამიანთა უმეტესობა სულიერ სიბნელეში იმყოფება . 
 ისინი პრობლემებიდან გამოსავალს ვერ პოულობენ და მომავლის რეალური იმედი არა აქვთ , ამიტომ „ უმწყემსო ცხვარივით . . . 
 გასავათებული და დაფანტული “ არიან . 
 ღვთის სიტყვაში ჩაწერილი ცნობა ‘ ლამპარი იქნება მათი ფეხისთვის ’ ანუ ცხოვრებისეული პრობლემების მოგვარებაში დაეხმარება მათ . 
 ის ასევე ‘ სინათლე იქნება მათი სავალისთვის ’ , ვინაიდან ღვთის განზრახვა , რომელიც ადამიანების მომავალს უკავშირდება , ნათელ იმედს მისცემს მათ . 
 რამხელა პატივია , ვაუწყოთ ეს შესანიშნავი ცნობა ყველას , ვისაც ეს ძალიან სჭირდება ! 
 „ დიდი გასაჭირი “ მოახლოებულია , ამიტომ ახლაა დრო , აქტიურად ვიქადაგოთ სამეფოს შესახებ და მოვამზადოთ მოწაფეები . 
 ასეთი გულმოწყალების გამოვლენა უმნიშვნელოვანესია . 
 „ გაეცით . . . 
 შინაგანი “ 
 18 , 19 . 
 რატომ უნდა ვეცადოთ , მეტად გამოვავლინოთ გულმოწყალება ? 
 იესომ თქვა : „ გაეცით მოწყალებად შინაგანი “ . 
 კეთილი საქმე რომ ნამდვილი გულმოწყალების გამოვლინება იყოს , შინაგანიდან ანუ სიყვარულით სავსე გულიდან უნდა მომდინარეობდეს . 
 რამდენად სასიამოვნოა , როცა ადამიანი ასეთ გულმოწყალებას ავლენს ქვეყნიერებაში , სადაც უხეშობა , ეგოიზმი და სხვების ტანჯვისა თუ პრობლემების მიმართ გულგრილი დამოკიდებულება ჩვეულებრივი მოვლენაა ! 
 მოდი , ვეცადოთ მეტად გამოვავლინოთ გულმოწყალება ცხოვრებაში . 
 რაც მეტად ვავლენთ ამ თვისებას , მით მეტად ვბაძავთ ღმერთს . 
 ეს კი ჩვენს ცხოვრებას უფრო აზრიანსა და კმაყოფილებით აღსავსეს ხდის . 
 რა ისწავლეთ ? 
 • რატომ არის განსაკუთრებით მნიშვნელოვანი , რომ გულმოწყალებას ვავლენდეთ თანამორწმუნეების მიმართ ? 
 • როგორ შეგვიძლია გულმოწყალების გამოვლენა ქრისტიანულ კრებაში ? 
 • როგორ შეგვიძლია სიკეთე გავუკეთოთ მათ , ვინც ქრისტიანული კრების წევრი არ არის ? 
 [ სურათი 26 გვერდზე ] 
 სამარიელმა გულმოწყალება გამოავლინა 
 [ სურათები 27 გვერდზე ] 
 ქრისტიანები სხვადასხვანაირად ავლენენ გულმოწყალებას 
 [ სურათი 30 გვერდზე ] 
 ბიბლიის ჭეშმარიტების ქადაგება გულმოწყალების გამოვლენის საუკეთესო საშუალებაა იმ ადამიანებისთვის , ვინც ქრისტიანულ კრებას არ მიეკუთვნება 
